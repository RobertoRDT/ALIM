<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Tractatus utilissimus</title>
				<author>Iacoponus Tudertinus (attr.)</author>
				<respStmt>
					<resp key="print_editor">Edizione critica a stampa a cura di</resp>
					<name>E. Menestò</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1763" unit="words">Parole: 1763</measure>
				<measure quantity="9893" unit="characters_without_spaces">Caratteri (spazi esclusi): 9893</measure>
				<measure quantity="11492" unit="characters_witht_spaces">Caratteri (spazi inclusi): 11492</measure>
			</extent>
			<publicationStmt>
				<publisher>ALIM</publisher>
				<date when="2002-08-30">30/08/2002</date>
			</publicationStmt>
			<notesStmt>
				<note>Genere: Teologia</note>
				<note>Tipo: Fonti Letterarie</note>
				<note>Note: Parole: 1859&#13;
Caratteri: 10341&#13;
GM&#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Il "Tractatus utilissimus" attribuito a Iacopone da Todi</title>
						<editor>E. Menestò</editor>
					</analytic>
					<monogr>
						<title level="j">Studi medievali, s. III</title>
						<imprint>
							<date>1977</date>
							<biblScope unit="volume">18</biblScope>
							<biblScope unit="page">308-314</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Teologia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="A">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok, mancano i &lt;pb&gt;.</item></list></change>
		</revisionDesc>
	</teiHeader>

<text>
	<body>
		<div>
                    <!--<head>Tractatus utilissimus et sufficientissimus qualiter homo potest cito pervenire ad cognitionem veritatis et perfecte pacem in anima    possidere</head>-->
			<p><lb/>Quicumque vult ad veritatis cognitionem brevi et recto tramite pervenire
				<lb/>et pacem perfecte in anima possidere, oportet quod totaliter se
				<lb/>expropriet ab amore omnis creature et etiam sui ipsius, ut totaliter se in
				<lb/>Deum proiciat, non reservans sibi aliquid, nec etiam tempus, ut nihil per
				<lb/>proprium sensum sibi provideat, quin semper sit dispositus et subiectus et
			<lb/>paratus ducatui divino et vocationi ipsius.</p>
			<p><lb/>Qui vult cum Deo coniungi, oportet quod non reservet aliquod medium
				<lb/>inter se et Deum. Tot autem sunt media quot sunt res quas quis amat.
				<lb/>Ut ergo non impediatur Dei coniunctio, tollatur omnis amor de medio.
				<lb/>Nam hec est causa quia multi qui videntur magni spirituales, tenentes
				<lb/>quasdam observantias bonas valde rigide et sollicite et continue, nihilominus
				<lb/>semper sunt tepidi et non veniunt ad perfectum et solidum statum:
				<lb/>quia scilicet habent aliquod proprium, quod est medium inter ipsos et Deum.
				<lb/>Et propter media que reservant in anima, recipiunt alterationes, quia, si
				<lb/>aliquando sentiant divinam dulcedinem, immo et si continuent orationem,
				<lb/>devotiones et alias bonas observantias et habeant aliqua sentimenta de
				<lb/>Deo, tamen postea redeunt ad fabulas, murmurationes et seculares collocutiones
				<lb/>et alia exteriora, que amant ac si nihil de Deo sensissent. Et faciunt
				<lb/>more muscarum, que modo ponunt se super mel, modo super sputum
				<lb/>et immunditiam. Quid est enim quod passio Christi, cum sit tante efficacie
				<lb/>et virtutis, quod uno meditationis actu deberet scindere corda et queque
				<lb/>durissima, non mutat multos qui eius meditatione exercitantur quinque
				<lb/>vel decem annis et pluribus? Qui, licet compungantur et in ea delectentur
				<lb/>et habeant sentimenta, non tamen vitam mutant, sed cum ab ea recedunt,
				<lb/>dissolutionibus more solito vacant. Certe hoc non est propter aliud, nisi
				<lb/>quia media que reservant, non permittunt animam ad Christum accedere,
				<lb/>nec Christum ad eam. Et si aliquando cessant hec media, tamen postea
			<lb/>redeunt tamquam ad domum vacuam et suam.</p>
			<p><lb/>Sed postquam anima se totaliter expropriat ab omni amore creato et
				<lb/>habet veram paupertatem spiritus cordaliter, quia non delectatur in aliqua
				<lb/>creatura, tunc trahitur et impletur ab amore divino, in quem se totaliter
				<lb/>proiecit. Et si postea redeant ad animam ista media que reliquerat, non
				<lb/>possunt eam intrare, quia plena est domus et hospitium iam captum est
				<lb/>ab ipso divino amore et ligati sunt omnes affectus; sicut videmus facere
				<lb/>viatores, qui ad hospitia per alios capta non divertunt, sed ad vacua, que
				<lb/>eos recipere possunt. Cum autem anima sic est capta et impleta divino
				<lb/>amore, quod immediate accidit quando Deus videt eam vacuam omni
				<lb/>alio amore etiam sui ipsius, tunc incipit illuminari ab ipsa veritate, que
				<lb/>Deus est. Et in ista veritate videt veritatem omnium creaturarum et cognoscit
				<lb/>vilia ut vilia et pretiosa ut pretiosa. Et in hoc lumine videt veritatem
				<lb/>omnium terrenarum rerum et damnum quod potest consequi ex affectione
				<lb/>earum, ita quod non permittit se decipi ab eis, quamvis multos videat
				<lb/>euntes post eas; quemadmodum, si quis vere discerneret venenum in cibo
				<lb/>qui sibi apponitur, et quamvis inde multi comederent et sibi dicerent:
				<lb/>"Comede, quia bonus est cibus", ille non comederet, sed diceret: "Certus
				<lb/>sum quod venenum est in cibo, ideo non comedo. Vos autem stulti estis qui
				<lb/>inde comeditis, quia mortem consequimini". Similiter, si quis videret turrim
				<lb/>paratam ruine, quantumcumque sibi diceretur: "Intra in eam et habita
				<lb/>ibi confidenter, quia et nos hoc idem facimus", non intraret, sed illos derideret.
				<lb/>Hoc ergo lumine directus, quis non solum non diligit terrena, sed
				<lb/>etiam contemnit et odit, tamquam inferentia mortem: animam enim venenant
				<lb/>et cum sint certitudinaliter ruitura, animam eis inherentem secum
				<lb/>trahunt pariter ruituram. Et si aliquo casu videtur sibi occurrere aliqua
				<lb/>commoditas temporalis, isto tamen lumine docetur eam dimictere, quia
				<lb/>maioribus lucris intendit; quemadmodum, si quis diceret imperatori: "Volo
				<lb/>vobis vendere unam petiolam terre optime apud Assisium pro sexaginta
				<lb/>libris, cum tamen valeat bene septuaginta, ita quod inde lucrabimini bonas
				<lb/>decem libras", certe ipse contemneret et dedignaretur etiam audire, quia
				<lb/>emptioni civitatum et castrorum et aliis magnis factis intendit; sic anima
				<lb/>intenta celestibus lucris dedignaretur intendere commodis temporalibus
			<lb/>et terrenis.</p>
			<p><lb/>In hoc etiam lumine datur anime omnium virtutum perfectio. Nam
				<lb/>quid est humilitas, nisi lumen veritatis, quid caritas, quid patientia, quid
				<lb/>obedientia, quid cetere virtutes, nisi lumen veritatis ? Dirigitur ergo anima
				<lb/>hoc lumine ad ipsarum virtutum vim et efficaciam discernendam et
				<lb/>amandam et earum exercitium amplectendum, ac per hoc ad ipsas apprehendendas
				<lb/>et possidendas. Et e contrario in eodem lumine abhorret et
				<lb/>detestatur omnia vitia; unde si coram eo ponerentur centum mulieres
				<lb/>pulchriores de mundo, fastidiret eas, hoc lumine illustratus, nec in puncto
				<lb/>ad luxuriam moveretur. Gulam etiam non solum non sequeretur, sed etiam
				<lb/>cum pena et tedio iret ad comedendum. Sic etiam abhorreret omnia vitia,
			<lb/>considerata et cognita eorum malitia per hoc lumen.</p>
			<p><lb/>Et generaliter dirigitur anima per hoc lumen in singulis agendis particularibus,
				<lb/>quia illustratur ab ipso quo est repleta ad considerandum in
				<lb/>omnibus que sibi occurrunt honorem Dei et voluntatem eius. Nam eum
				<lb/>solum eligit, ipsum solum diligit, unde honorem et voluntatem eius in omnibus
				<lb/>intendit. Et hoc facit exemplo Christi, qui in oratione quam fecit
				<lb/>tempore Passionis hec duo servavit: inclinando enim se in oratione sicut
				<lb/>quilibet homunculus, honoravit patrem, et dicendo: "Non mea voluntas,
				<lb/>sed tua fiat", quesivit eius voluntatem. Sic anima per hoc lumen sequitur
				<lb/>exemplum Christi. Et si id quod occurrerit viderit congruere honori Dei et
				<lb/>voluntati eius, exequitur et complet illud; si vero viderit hoc esse contra
				<lb/>aliquod dictorum, spernit, nec illud faceret pro aliqua causa vel persona,
				<lb/>ita ut etiam vitet verba otiosa et cogitationes malas et omnia vitiosa, quia
				<lb/>scilicet ea esse contra honorem Dei et voluntatem eius per hoc lumen veritatis
				<lb/>plenius edocetur. Et cum anima fuerit in ista via assueta et roborata,
				<lb/>non impeditur ei hoc lumen propter occupationes bonas, quando scilicet
				<lb/>obviat prelatio vel sollicitudo predicandi, seu intendendi alteri utilitati
				<lb/>proximorum. Nam sicut quis, habens murum ante conspectum suum aliquantulum
				<lb/>separatum, videt ipsum murum et omnia intermedia eodem
				<lb/>oculorum intuitu, sic anima illuminata hoc lumine videt Deum et agenda
				<lb/>omnia, nec propter predicta deviat a via cepta, licet contemplatio intermittatur
			<lb/>aliquando.</p>
			<p><lb/>In hoc etiam lumine cognoscit anima veritatem sue vilitatis; et quanto
				<lb/>plus Deo coniungitur, tanto se viliorem putat, quia se clarius videt. Et
				<lb/>quia nihil sibi reservat nec appropriat de hiis que a Deo recipit vel eius
				<lb/>munere facit, sed omnia attribuit ei et recognoscit ab eo, tamquam ab eius
				<lb/>benignitate sine meritis collata, ideo non extollitur, nec per ingratitudinem
				<lb/>drivatur. Immo Dominus, videns quod nihil ei furatur, sed omnia sibi reddit,
				<lb/>abundanter in ea reponit thesauros suos et amplius ei confert quam
				<lb/>petat vel desideret. Et hec omnia consequitur anima ex hac expropriatione,
				<lb/>quia, fugatis malis cupiditatibus et ambitionibus et inordinatis affectibus
				<lb/>atque amotis omnibus mediis creatis, que animam tenebrescere faciunt,
				<lb/>subintrat lux divina et implet et illustrat et docet eam, ut dictum est.
				<lb/>Non solum autem ex hac expropriatione consequitur anima dictam
				<lb/>gratiam luminis veritatis, sed etiam gratiam pacis et stabilitatis, et tunc
				<lb/>vere Deus habitat in ea, quia numquam stat nisi in habitaculo pacis. Unde
				<lb/>talis anima in omnibus tribulationibus, damnis, iniuriis et pressuris reservat
				<lb/>tranquillitatem et patientiam et est stabilis et fortis: tum quia Deo se totaliter
				<lb/>commisit et est conformis voluntati eius: propter quod, considerans
				<lb/>illa ex Dei voluntate contingere, cum eo concordat et non solum patienter,
				<lb/>sed etiam libenter omnia patitur. Tum etiam quia in Deum totaliter se proiecit
				<lb/>et ibi manet: unde verba iniuriosa vel damna temporalia et cetera
				<lb/>huiusmodi vel etiam ipse mundus ad eam non attingunt, quia non possunt
				<lb/>ascendere ad Deum, ubi anima suam hereditatem constituit; et multo minus
				<lb/>eam tangunt, quia non est eis admixta, nec inveniunt eam ubi esse
				<lb/>consueverat; sicut si quis, volens me invenire, scrutaretur in omnibus locis
				<lb/>ubi consuevi conversari, vel etiam per totum mundum, preter locum ubi
				<lb/>sum, non posset me invenire; similiter, si domus alicuius combureretur et
				<lb/>esset presens, defenderet eam et resisteret igni; si autem absens esset, non
				<lb/>defenderet nec curaret; sic anima, que plene in Deum se proiecit, est absens
				<lb/>omnibus mundanis et non curat quicquid eis contingat, licet damnosum vel
				<lb/>iniuriosum temporaliter videatur. Tum etiam tertio quia vigoratur et fortificatur
				<lb/>exemplo Christi, qui habitat in ea, qui tot et tanta pro ea sustinuit;
				<lb/>unde fortius inardescit ipsum imitari in tribulationibus et gaudet in eis et
				<lb/>quasi de nullo turbatur. Consequitur etiam anima propterea stabilitatem
				<lb/>sensuum corporis, quia, ex quo propter amorem Creatoris reiecit omnia
				<lb/>creata, non vagatur in eis per sensus illicite, sed regulat eos et stabilit,
				<lb/>commendans eos Domino confidenter et dicens, cum ab oratione recedit:
				<lb/>"Domine, teneas me ligatum tecum et regula sensus meos, nec permictas
				<lb/>me vagari extra te". Et generaliter consequitur anima ex hac expropriatione
				<lb/>ita dominium sui corporis, et tanta pax et convenientia est inter eos,
				<lb/>quod in nullo discordant. Et libenter corpus se subicit anime et sequitur
				<lb/>eam in omnibus que vult exercere, tam in vilitate, asperitate, abstinentia
				<lb/>et vigiliis, quam in omnibus laboribus et molestiis. Nam cum memoratur
				<lb/>corpus angustiarum et laborum gravium, quos et quas tollerare consueverat
				<lb/>propter impatientiam, iram, invidiam, ambitionem et temporalium intricationes,
				<lb/>et nunc videt se in tanta pace constitutum, libenter patitur
				<lb/>omnes labores penitentie, propter vitandos illos labores infructuosos, damnosos
				<lb/>et magis afflictivos. Sicut, si quis certus existens quod pro singulis centum
				<lb/>denariis, darentur sibi mille, non gravaretur dare centum, immo libentius
				<lb/>daret ducentos; sic corpus tamquam magnum lucrum inde faciens, iocunde
				<lb/>portat omnes istos labores et libenter sequitur animam, immo nititur precurrere
			<lb/>et prevenire.</p>
			<p><lb/>Igitur utillimum valde ac saluberrimum est ut omnia media eiciamus
				<lb/>de anima et expropriemus nos et moriamur omnibus rebus creatis et totaliter
				<lb/>desperemus de nobis, et de omnibus creaturis et proiciamus nos
				<lb/>confidenter in Deum, qui benigne nos suscipiet, amorose gubernabit et
				<lb/>perducet ad finem beatum. Si enim videmus quod mercatores pro lucris
				<lb/>temporalibus se risicant et desperant, committentes se innumeris periculis
				<lb/>viarum et maris, et milites pro honore mundano idem faciunt, opponentes
				<lb/>se gladiis et bellis et mortibus, et tamen sepe nec illi lucrum, nec isti honorem
				<lb/>consequuntur ut optant, et si consequuntur, certi sunt quod amittent,
				<lb/>quanto magis nos pro lucro et honore spirituali et veris et certis et perpetuo
				<lb/>duraturis debemus hoc facere, maxime quia nulli periculo nos subicimus.
				<lb/>Immo pro certo, si quis dictam expropriationem bene et fideliter et pure
				<lb/>faceret, in parvo tempore et infra paucos dies inciperet sentire de predictis
				<lb/>et divinam dulcedinem degustare. Et perseverando in eadem expropriatione,
				<lb/>omnia predicta esse vera experimento certissimo comprobaret, ita ut ab
				<lb/>oratione exiens cum vivacitate et amorositate sola divina amplecteretur,
				<lb/>cernens hunc mundum cum quadam anxietate et stupore, tamquam attonitus
				<lb/>et alienatus, sive alter effectus; atque, quasi de alio mundo veniens,
				<lb/>ipsum hunc mundum totaliter vilipendens, vix ipsum videre cum tedio
				<lb/>pateretur, propter elongationem animi factam ab eo et iocundissimam transformationem
			<lb/>in Deum.</p>
		</div>
	</body>
</text>
</TEI>
