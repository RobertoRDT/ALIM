<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De Gallica Petri Damiani profectione et eius ultramontano itinere</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>G. Schwartz</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="4969" unit="words">Parole: 4969</measure>
				<measure quantity="32559" unit="characters_without_spaces">Caratteri (spazi esclusi): 32559</measure>
				<measure quantity="37075" unit="characters_witht_spaces">Caratteri (spazi inclusi): 37075</measure>
			</extent>
			<publicationStmt>
				<publisher>ALIM</publisher>
				<date when="2002-09-24">24/09/2002</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole: 5032
					Caratteri: 32933
				SM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>De Gallica Petri Damiani profectione et eius ultramontano itinere</title>
						<editor>G. Schwartz</editor>
						<editor>A. Hofmeister</editor>
					</analytic>
					<monogr>
						<title level="m">MGH, Scriptorum Tomi XXX. Pars II.</title>
						<imprint>
							<publisher>Karl W. Hiersmann</publisher>
							<pubPlace>Leipzig</pubPlace>
							<date>1929</date>
							<biblScope unit="page">1034-1046</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">30, 2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="1035"/>
		<head type="h_1"><lb/>DE GALLICA DOMNI PETRI DAMIANI PROFECTIONE
		<lb/>ET EIUS ULTRAMONTANO ITINERE.</head>
		<div>
			<p><lb/>Catholicae fidei fundamento balbutiens solidata rusticitas facundae sibi urbanitatis
				<lb/>quodammodo participat premia, et inculti sermonis conscriptio luculentae scripturae mercedis
				<lb/>sibi vendicat participium. Quia, cuius doctrina excelsos scripturarum montes cum
				<lb/>cervis nequit ascendere, tutum sibi cum ericiis in humili petra valet refugium preparare.
				<lb/>Balbutiat igitur nostra rusticitas, quandoquidem mihi non adest facunda urbanitas, et, si
			<lb/>polito sermone perorare nequeo, qualicumque modo audeam vel mutire.</p>
			<p><lb/>Explicit prologus.</p>
		</div>
		<div type="chapter">
			<head type="h_2"><lb/>1.</head> <p>Ad multorum itaque edificationem credimus profuturum, si fidis litterarum tradatur
				<lb/>apicibus, qualiter vir reverentissimus Petrus Damianus Ostiensis episcopus pro pace
				<lb/>Cluniacensis monasterii se ipsum postposuit et pro illius sanctae congregationis quiete
				<lb/>se morti ultroneus tradidit. Cluniacense siquidem monasterium ab ipso suae fundationis
				<lb/>initio ita nativa et secura libertate constat esse liberrimum, ut preter Romanum pontificem
				<lb/>nulli ęclesiasticae vel seculari personae debeat esse subpositum, divina scilicet
				<lb/>disponente clementia, ut, quo alicuius terrenae subiectionis pondere levigatur, eo divinae
				<lb/>servituti plenius mancipetur et, quo mundanae functioni non reperitur obnoxium, eo
				<lb/>monasticae professionis pensum valeat integrum exhibere. Vere nobilis et ingenua Christi
				<lb/>servitus, quae terrenae servitutis nullum patitur contubernium ! Quamdiu enim sub
				<pb n="1036"/>
				<lb/>Pharaone luti et palearum premebatur angariis, nullum Deo sacrificium Israeliticus populus
				<lb/>legitur obtulisse. Divinis namque Moises vocibus intonabat: 'Dimitte, inquit Dominus,
				<lb/>populum meum, ut sacrificet mihi in deserto.' Exeatur igitur de Egipto, ut divinae servitutis
				<lb/>possit exhiberi misterium ! Nulla enim conventio Christi cum Belial, nulla societas
				<lb/>luci ad tenebras. Pharao vero verberibus castigatus, ut abiret populus, adquievit, sed,
				<lb/>ut a suae potestatis dominio per integrum triduum separaretur, cruda superbia tumidus
				<lb/>refutabat. Quia inimicus ille, qui per Pharaonem intelligitur, non vult nos per integrum
				<lb/>triduum ab eo separari; aut enim operatione aut locutione aut etiam cogitatione lutei
				<lb/>operis edificia aeterno igni obnoxia semper ut construamus, imperat. Sed Israel liberator,
				<lb/>Egipti servitute deposita, Pharaonis imperio derelicto, vult nos triduo ab eo separari
				<lb/>et in solitudine illa sibi sacrificari, in qua prophetarum ille eximius, qui in regali
				<lb/>aula positus et ex potestate Pharaonis exutus, manens dicebat: 'Ecce elongavi fugiens,
			<lb/>mansi in solitudine.'</p>
		</div>
		<div type="chapter">
			<head type="h_2"><lb/>2.</head> <p>Venerabilis itaque illa Cluniacensis congregatio, in qua nihil servitutis sibi vendicat
				<lb/>Egiptus, nullum de triduo Pharao sibi retinet diem, quanto a iugo terrenae dominationis
				<lb/>est libera, tanto melius vivit devota. Sed antiquus ille totius sanctitatis inimicus huius
				<lb/>loci sanctae invidens libertati quendam contra eum episcopum suis stimulis incitavit.
				<lb/>Droco siquidem Matiscensis ęcclesiae presul in prefato venerabili monasterio illicitae sibi potestatis ius
				<lb/>quoddam temptabat arripere et indebitae sibi censurae ferulam super eiusdem loci monachos
				<lb/>moderare. Ad tantam itaque furoris audaciam episcopus ille devenit, ut armata manu militum
				<lb/>constipatus quasi temerarius invasor ad monasterium usque pervenisset; antiquam huius loci
				<lb/>libertatem superbo pede conculcans et apostolicae sedis privilegia pro nihilo ducens, ęcclesiam
				<lb/>sancti Maioli, quae contigua est monasterio, et plures ipsius monasterii monachos
			<lb/>inconsulto anathemate pregravavit.</p>
		</div>
		<div type="chapter">
			<head type="h_2"><lb/>3.</head> <p>Tunc venerabilis Ugo, eiusdem monasterii pater, huius presumptionis novitate non potuit
				<lb/>non dolere, pastorali siquidem intuens providentia et a suae nobilitatis statu locum non
				<lb/>parum deficere et totius congregationis animos insolito merore turbare. Sed ne huius
				<lb/>pravitatis lepra quasi pro consuetudine velut inportunus cancer inserperet et tantae sanctitatis
				<lb/>locus degeneris consuetudinis postmodum laboraret infamia, monasticae disciplinae se
				<lb/>munivit consilio, quo et ab huius molestiae novitate monasterium nobiliter defensavit
				<lb/>et secularis potentiae vindicta eius sanctitatem non obfuscavit. Vir itaque ille, qui non
				<lb/>solum religione, sed et pastorali prudentia incedit valde munitus, cuius etiam angelica facies
				<lb/>interioris hominis indicat sanctitatem, in prefatae tempestatis turbine constitutus apostolicae
				<lb/>sedis decrevit adire concilium et, ut ex huius perturbationis gurgite ad quietae stationis
				<lb/>portum perveniret incolumis, solam sancti Petri festinavit intrare naviculam. Tunc
				<lb/>coram sancto concilio, prout erat facundus orator, fida et honesta proclamatione ita suae
				<lb/>incommoditatis querelam deposuit et istius negotii causam, prout evenerat, peroravit, ut ad
				<lb/>misericordiam et auxilium corda audientium provocaret. Omnes nempe, qui huius loci
				<lb/>sanctitatem vel visu proprio vel fama nuntiante cognoverant, ex tam sinistro rumore turbabantur
				<lb/>et novam illius episcopi factionem publice detestabantur; et ne tantae sanctitatis tantaeque
				<lb/>libertatis locus a suae libertatis tramite vel parum deficeret, piae compassionis intuitu coeperunt
				<pb n="1037"/>
				<lb/>singuli cogitare, qua ratione quove modo sancto loco potuisset consuli et huic malae
				<lb/>consuetudinis vitio valeret obviari. Nullus tamen eorum, quos dictante iustitia auctoritas
				<lb/>commendabat et quibus huius causae decisio canonice competebat, tam longi itineris, tam laboriosae
			<lb/>profectionis laborem profitebatur se velle suscipere.</p>
		</div>
		<div type="chapter">
			<head type="h_2"><lb/>4.</head> <p>Tunc venerabilis Petrus Damianus Ostiensis episcopus, cui pro suae sanctitatis reverentia
				<lb/>et affectata sui corporis debilitate et reverenda suorum temporum maturitate nec papa
				<lb/>nec episcoporum vel cardinalium quilibet non dicam precipere, sed etiam suggerere presumebat,
				<lb/>inter ceteros se protinus obtulit atque in die belli pro domo Israel ex adverso se militaturus
				<lb/>opposuit. Hoc siquidem divina providentia credimus procuratum; nam, sicut postmodum
				<lb/>ipsius rei eventus docuit, nullus preter summae sedis episcopum istius causae
				<lb/>negotium ad competentem potuisset finem perducere, nisi illius sanctitatis prudentia et
				<lb/>eius facunda et incomparabilis interveniret eloquentia. Quem quidem non tantum pro
				<lb/>apostolicae sedis reverentia quantum pro eius sanctitatis reverenda presentia tota Gallia
				<lb/>venerabatur. Vir itaque iste mirandus et imitandus sponte tunc gravis oboedientiae
				<lb/>pondus subiit, qui quondam celebris oboedientiae munus invitus suscepit. Ad episcopalis
				<lb/>namque culminis dignitatem vocatus excusationes pretendit plurimas: se indignum, moribus
				<lb/>inornatum, virtutibus vacuum atque huic officio imparem se esse clamitabat. Ad
				<lb/>Gallicae vero profectionis laborem nulla excusatione premissa non vocatus accessit.
				<lb/>Verae quidem oboedientiae ista sunt documenta salubria, ut et dignitatis oboedientiam
				<lb/>invitus aliquis subeat et vilis oboedientiae pondus libens suscipiat. Istius namque viri
				<lb/>discreta oboedientia duorum caelestis curiae militum facta procul dubio imitatur. Moises
				<lb/>quippe, ut Israelitico preesset populo, est iussus a Domino; Paulus vero, ut Hierosolimam
				<lb/>pergeret, divinitus est ammonitus. Ille, ut dignitatis honorem susciperet, imperatur;
				<lb/>iste, ut adversitatis sarcinam acciperet, ammonetur. Sed ille, cui dignitas imponebatur,
				<lb/>facundae loquacitatis occasione premissa et impeditioris linguae allegatione deposita
				<lb/>tanti regiminis gloriam fugiens expavit. Iste, cui tanti laboris pondus precipiebatur, non
				<lb/>solum non respuit, sed etiam, quid sibi Hierosolimis everiret, per prophetam Agabum
				<lb/>recognoscens, mentis puritate confisus, ita gaudens dicebat: 'Ego autem non solum alligari,
				<lb/>sed etiam mori paratus sum pro nomine Christi. Non enim facio pretiosiorem animam
				<lb/>meam quam me.' Ecce vir iste in episcopatus subterfugiendo culmine novus Moises
				<lb/>nobis declaratur; in votivo vero labore longi itineris alter doctor gentium Paulus ęcclesiae
			<lb/>representatur.</p>
		</div>
		<div type="chapter">
			<head type="h_1"><lb/>De inceptione itineris.</head>
			<head type="h_2"><lb/>5.</head> <p>Interea sanctae peregrinationis labor incipitur et via duri itineris festinatur.
				<lb/>Et quia caritas non, quae sua sunt, quaerit, sed quae Iesu Christi, monasteria noviter
				<lb/>ab eo plantata irrigaturo Christo committens et omnes heremos, quas vel fecerat vel suo
				<lb/>patrocinio gubernabat, deserens, monachorum quoque agmina, quae ipse ad ingenuam
				<lb/>Christi servitutem adduxerat, derelinquens ultramontanum iter tribus tantum discipulis
				<lb/>comitantibus festinus arripuit. Et 'quia fortis est ut mors dilectio', non eum Iovianae
				<lb/>Alpes, non Ioviana pericula terruerunt; non etiam terrarum invia, non multa et mortifera
				<lb/>precipitia, non insuper cignei capitis aspectus, non debile et macilentum corpus, non eum
			<lb/>grandevae senectutis pondus ab itinere removerunt.</p>
		</div>
		<pb n="1038"/>
		<div type="chapter">
			<head type="h_2"><lb/>6.</head> <p>Kadaloicum etiam parvipendit furorem, qui velut orbata tigris eius sanguinem
				<lb/>anxie sitiebat. Contra quem Kadaloum, Parmensem scilicet episcopum, qui tunc papae
				<lb/>nomen et eius insignia adulter usurpabat, librum presul iste conscripserat, in quo deridendam
				<lb/>eius vesaniam et suam nefandam apostasiam scripturarum testimoniis condempnavit.
				<lb/>Ipsius quoque perversi nominis interpretationem, et quid in huius presumptionis
				<lb/>exitu latitabat, ita prophetico promsit elogio, quod divina inspiratione credimus conscripsisse,
				<lb/>quia, quod scripserat, postmodum vidimus evenisse. Inter cetera quoque,
				<lb/>quae de illius canina rabie luculento sermone descripserat, eximiae profunditatis et mirae
				<lb/>pulchritudinis versus ipse composuit, quos ob istius laudem et illius ignominiam hic
				<lb/>exarare studuimus:
				<lg>
					<l>Kadaloo non pastori, sed antiquo draconi.</l>
					<l>Desinit esse reus, qui punit flendo reatum;</l>
					<l>Sacrilegat ceptam geminata superbia culpam.</l>
					<l>Cede necans Urbem nunc auro destruis orbem.</l>
					<l n="5">Heu gladio ferri gladius truculentior auri !</l>
					<l>Is animam penetrat, carnem foris ille cruentat,</l>
					<l>Vimque tenet iaculi radiantis vena metalli.</l>
					<l>Nil differt, ferro perimatur quisque vel auro.</l>
					<l>Quid iuvat, an fulvis furvisve quis occidat armis ?</l>
					<l n="10">Hos, homicida, vibras miseros et utroque trucidas.</l>
					<l>E caelo rueras, sed adhuc, draco lubrice, sufflas.</l>
					<l>Ore vomens rabiem tetrum diffundis odorem,</l>
					<l>Fractus adhuc reptas et flammas naribus efflas;</l>
					<l>Squamea colla tumes, strages et prelia frendes</l>
					<l n="15">Offa picis dirum perimat coniecta chelidrum.</l>
					<l>Desinat horrenda squamis attollere colla.</l>
					<l>Ut populus vivat, vitam mala bestia perdat.</l>
					<l>Torva draconteas reprimat iam vipera chelas.</l>
					<l>Te super aggestus lapidum cumuletur acervus;</l>
					<l n="20">Ruder erit lapidum concors sententia patrum.</l>
					<l>Haec scrobis antra lues, tumido ne gutture suffles;</l>
					<l>Mille vorax hominum crepet insatiabile monstrum.</l>
					<l>Te super infernae sua claudant ora cavernae,</l>
					<l>Ne reditus pateat, sed mundi bella quiescant.</l>
				</lg>
			</p>
			<pb n="1039"/>
			<p><lb/>His igitur verborum telis ille vulneratus, immo scripturarum aggeribus vivus humatus,
				<lb/>compita, diverticula, itineria queque pervia per suos satellites observabat, quatenus vel
				<lb/>eum occiderent vel suis obtutibus vivum representarent. Sed ille prudens, quasi leo confidens,
				<lb/>itineris diversa pericula et illius furtivas insidias sanctae superbiae pede parvipendens
				<lb/>calcavit. Nimium illius fultus erat auxilio, qui suo fideli famulo sic promisit:
				<lb/>'Ego ante te ibo et gloriosos terrae humiliabo.' Ipsa etiam Ioviana iam dicta et sepe
				<lb/>dicenda pericula, quae vix umquam constat fuisse pervia, quae etiam mortis ruinam
				<lb/>transeuntibus semper minantur, nullius, ut dicitur, Marronis subvectus auxilio, non
			<lb/>pedetentim, ut mos est illius itineris, perrexisse, sed potius vidimus cucurisse.</p>
		</div>
		<div type="chapter">
			<head type="h_2"><lb/>7.</head> <p>Sed qualiter vir iste in tam duro itinere sese habuerit, utillimum esset, si eius
				<lb/>pace potuisset fieri, quaedam de eius continentia scribere pro illorum saltem edificatione,
				<lb/>qui arrepta occasione alicuius itineris statuta silentii iura confringunt, consueti ieiunii
				<lb/>regulam deserunt, psalmodiae quoque et totius pene monasticae disciplinae censuram
				<lb/>quasi licenter confundunt. Sed quia eius sanctitatis offensam incurrere timeo, melius est
				<lb/>suae lucernae lumen adhuc sub silentio tegere, quam eius indignatione supra candelabrum
				<lb/>ponere. Sed 'oboedire oportet Deo magis quam hominibus' et eius offensam magis quam
				<lb/>alicuius mortalis convenit perhorrescere. Veritatis enim ore ita iubetur: 'Luceat lux vestra
				<lb/>coram hominibus, ut videant vestra bona opera et glorificent patrem vestrum, qui in
				<lb/>caelis est.' Quaedam ergo illius quasi communia et minime abscondi debentia ita succinte
				<lb/>scribamus, quatinus nullius rumoris nevo, nullius laudis macula eius sanctitas obfuscetur
			<lb/>et audientium pia devotio melioretur et Christus per eum glorificetur.</p>
		</div>
		<div type="chapter">
			<head type="h_1"><lb/>Qualiter domnus Petrus se habuerit in Gallico itinere.</head>
			<head type="h_2"><lb/>8.</head> <p>In ipso namque estivo tempore, quo dies plus solito protelantur et gulosis
				<lb/>monachis quasi sine termino esse videntur, ita suae operationis ordinem retinebat, ut
				<lb/>nec psalmodiae vel vigiliarum consuetudinem pretermitteret, nec ieiuniorum vel silentii
				<lb/>censuram postponeret. Qualiter autem nos, qui suo lateri iugiter adheseramus, in suo
				<lb/>ieiunio, ut putabatur, decepit, non possum, quia nec debeo, reticere. Apud Gallos namque
				<lb/>ista universalis viget consuetudo, ut vinaria vascula intrinsecus prius pice perfundant et
				<lb/>servatura vina sic in ea postmodum recondant. Quae illius terrae indigenae quasi quodam
				<lb/>pigmento dicunt esse condita, sed adventantes plurimi nauseantes respuunt quasi
				<lb/>pice corrupta. Nobis huiusmodi vinum pruritus gulae citius commendavit; ille vero fideli,
				<lb/>ut putabamus, deceptione ita exhorruit, ut nec etiam convivio, in quo aderat, interesse
				<lb/>volebat. Sic per totam Galliam districti ieiunii tenuit censuram, quod nequaquam precibus
				<lb/>impetrare potuimus, ut vel parvam ipse huius vini sumeret sorbitiunculam. Aqua vero
				<lb/>illius patriae vix alicubi ad bibendum abilis invenitur. Pisces quoque et accuratos cibos
				<lb/>occasione qualibet penitus respuebat. Sic quidem et estivi caloris ardorem sustinebat per
				<lb/>diem et vigiliarum per noctem non deserebat laborem. Sed non sine ammiratione intueri
				<lb/>valeo, cum vir iste ad sinodale militaturus properabat prelium et pro ereptione multorum
				<lb/>solus pugnaturus accesserat, ut vires acciperet, vires sibi serio subtrahebat et, ut predicationis
				<lb/>sibi tribueretur copia, continua macerabat corpus inedia. Et ne alicuius reprehensionis
				<lb/>notaretur macula, prius in suae operationis pagina legerat, quae aliis melius,
				<lb/>quia duplicius, predicabat. Castigabat ut apostolus corpus servituti subdendo, ne forte
			<lb/>ipse aliis predicans inveniretur reprobus.</p>
		</div>
		<div type="chapter">
			<head type="h_2"><lb/>9.</head> <p>Comparetur nunc istius viri sancta militia illius victoriae pugnae, quae sub Gedeon
				<lb/>fuisse describitur Gedeon contra Madianitas dimicasse legitur, sed milites, quos aquam
				<pb n="1040"/>
				<lb/>fluminis hausisse flexis genibus conspexit, a bellorum procintu protinus removit; quos
				<lb/>vero recto genu aquam bibere viderat, secum ad prelium insolitis armis muniens duxit.
				<lb/>Nam, ut illic dicitur, non consueta bellicae artis munitione eos armavit, sed in dextera
				<lb/>tubas, in sinistra contra hostium multitudinem languenas tenuerunt; et sic Dei omnipotentis
				<lb/>dispositione his armorum generibus hostes territi ad fugae patrocinium se protinus
				<lb/>converterunt. Sic, sic vir iste bellicus et sub ęcclesiastico campidoctore nutritus,
				<lb/>sub duce suo Iesu pergens ad prelium aquam fluminis flexo poplite minime sumpsit, quia
				<lb/>doctrinam sapientiae, quam de scripturarum fluvio sitibundo pectore mirabiliter hausit,
				<lb/>recta eius operatio nobilitavit. Illorum enim militum consortium miles iste iam spreverat,
				<lb/>quibus Paulus dicebat: 'Dissolutas manus et genua debilia roborate.' Numquam enim
				<lb/>debilitate operum spiritualis hausit fluenta doctrinae. Dexteram vero suam tuba, sinistram
				<lb/>autem languena munivit, quia predicationis officium, quae per tubam intelligitur, fervidus
				<lb/>exercebat, corporis vero fragilitatem, quae in languena significatur, quasi pro nichilo
				<lb/>ducens parvipendebat. In dextera igitur tubam, in sinistra ferebat languenam, quia
				<lb/>sinistrae vitae prosperitatem respuens ad dexterae vitae gaudia medullitus anhelabat.
				<lb/>Unde et huic bene congruere cernitur, quod electorum voce dicitur: 'Leva eius sub capite
				<lb/>meo, et dextera illius amplexabitur me.' Quia prosperitatem levae, quae in presenti vita
				<lb/>subsistit, mentis intentione calcabat, totum se in gremio aeternae beatitudinis, quae per
				<lb/>dexteram accipitur, collocabat. Erat igitur, ut Salomon dicit: 'Longitudo dierum in dextera
				<lb/>eius, in sinistra vero illius divitiae et gloria'. Incedebat ergo miles iste taliter armatus:
				<lb/>Erat 'in dextera eius', ut dicitur, 'ignea lex', erat canorus et terribilis tubae sonitus.
				<lb/>Parvipendebat corpus, roborabat spiritum; attenuabat carnem, saginabat mentem. Exteriorem
				<lb/>hominem castigabat, interiorem viribus roborabat. Nullius terrenae facultatis commodo,
				<lb/>nullius timoris vel amoris intuitu suae predicationis lucernam extinguebat, quia,
				<lb/>ut Dominus ait, 'nemo accendit lucernam et ponit eam sub modio, sed super candelabrum'.
				<lb/>Non enim pro temporali commodo lumen predicationis est deserendum, sed super
				<lb/>candelabrum potius ponendum, quatenus semper supra curam corporis vigeat gratia
			<lb/>predicationis.</p>
		</div>
		<div type="chapter">
			<head type="h_2"><lb/>10.</head> <p>His igitur virtutum telis vir iste vallatus, ubicumque se occasio prebuerat,
				<lb/>divini verbi semen spargebat et virtutum arbores in terra humani cordis plantabat, quas
				<lb/>postmodum fęcundis exhortationibus irrigabat. Quandocumque episcopus, abbas aut
				<lb/>alicuius conditionis homo debitae reverentiae causa ad eum confluebat, semper suae
				<lb/>sapientiae recedebat sale conditus, sanctae predicationis medicamine fotus, fraterna
				<lb/>ammonitione delinitus atque in omnibus ita melioratus, quod valde autea non venisse
				<lb/>tristabatur. Sic quidem fęcundo labore itineris, qui ad unius monasterii salutem fervidus
				<lb/>anhelabat, multorum infirmitatibus obiter providebat. In hoc nempe summum magistrum
				<lb/>nobilis discipulus imitabatur. Salvator quippe mundi pro archisinagogi filiae resuscitatione
				<lb/>pergebat, sed in ipso itinere a fluxu sanguinis quandam feminam suae vestis medicamine
				<lb/>liberavit et, dum sui corporis presentia illam suscitare dignatus est, prius istam
			<lb/>sola fimbria liberare voluit.</p>
		</div>
		<pb n="1041"/>
		<div type="chapter">
			<head type="h_1"><lb/>De domno Adraldo Bremetensi abbate.</head>
			<head type="h_2"><lb/>11.</head> <p>Adherebat preterea nostro comitatui quidam venerabilis abbas Adraldus nomine,
				<lb/>qui quondam sanctae vestis habitum Cluniaco sumpserat monasterio et cuiusdam eius
				<lb/>monasterii Paterniaci nomine prioratum aliquantum rexerat. Vir quippe valde litterarum
				<lb/>studiis eruditus et liberalium artium peritia exornatus, religiosus in opere, facundus
				<lb/>mirabiliter in sermone, celebrem et regalem tunc temporis abbatiam, Bremetensem scilicet,
				<lb/>pastorali providentia gubernabat. Qui quidem in primo suae cognitionis limine quasi
				<lb/>austerus et inconveniens iudicatur; sed postquam in eius familiaritatis aula ceperit resideri,
				<lb/>tunc subito quasi alteratus benignus, prudens, tractabilis invenitur. Sed inter plurima
				<lb/>istius viri dona virtutum est quaedam, quae hominibus illum valde commendat et
				<lb/>in multorum devota dilectione validius solidat. Non enim ad instar Cluniacensis munificentiae
				<lb/>neque alicuius suae patriae viri, sed quasi nobilis natura Italicus munificus et
				<lb/>largus semper habetur. Hoc namque nostrorum famulorum ora testantur, quos non
				<lb/>edinis, non ovinis, sed vulpinis pellibus texit; quamquam mea, ut dicitur, inpediente
				<lb/>fortuna tenacem Galliae morem in me solo servavit. Sed non debeo huius viri tacere
				<lb/>preconia, tametsi mihi nulla contulerit premia. Postquam vir iste nostri itineris coepit
				<lb/>fieri particeps et totius nostrae convenientiae commune coepit habere consortium, cuncta
				<lb/>quae agenda erant, suo consilio credebantur suaeque dispositioni omnia tradebantur.
				<lb/>Ipse quoque Cluniacensis abbas ita in eius viri prudentia confidebat, ut nullius rei negotium
			<lb/>sine eius consilio agere disponebat.</p>
		</div>
		<div type="chapter">
			<head type="h_2"><lb/>12.</head> <p>Tandem post estivos sudores, post maximos et multos labores, post multa
				<lb/>et diversa pericula, post inmania montium et Alpium precipitia ad expectantem nos
				<lb/>venimus Cluniacum. De apparatu autem processionis et summa devotione nostrae receptionis
				<lb/>supervacuum est scribere, cum eum iam devotis manibus presentem suscipiebant,
				<lb/>quem pro illius monasterii libertate diu iam advenisse multis precibus flagitabant. Tunc
				<lb/>communi consilio coepimus quaerere, quid super vocandis ad sinodum episcopis statui
				<lb/>deberet. Nam episcopus ille, cuius temerario ausu istius causae negotium agebatur, prout
				<lb/>habet secularis astutia, postquam nostrum fama nuntiante cognovit adventum, quia non
				<lb/>illius terrae erat indigena, quo futurum concilium occasione quadam vitare potuisset,
				<lb/>apud suos longius properans latitabat. Sed nequit fugae patrocinio Cabilonensi non
				<lb/>interesse concilio. Sinodalis namque terminus ita provide statuitur, quod longinqui et
				<lb/>remotiores presules naviter interesse potuerint. Tunc ex apostolicae sedis auctoritate
				<lb/>commonitoriae ad episcopos diriguntur epistolae, debitam Romano pontifici oboedientiam
			<lb/>imperantes et inoboedientiae vindictam canonice intentantes.</p>
		</div>
		<div type="chapter">
			<head type="h_1"><lb/>Laus Cluniacensis congregationis eiusque abbatis.</head>
			<head type="h_2"><lb/>13.</head> <p>Interea octo dierum spatio mansimus Cluniaco. Veraciter ibi multos reperi
				<lb/>Paulos, plurimos vidi Antonios. Qui etsi solitudinis habitationem non incolunt, anachoritarum
				<pb n="1042"/>
				<lb/>premium imitatione operum non amittunt. Cum enim illius congregationis ordinem
				<lb/>accurate coepi prospicere et mutuae dilectionis inter eos manere benivolentiam et monasticam
				<lb/>omnium causarum pollere convenientiam, statim ad illius primitivae ęcclesiae mens
				<lb/>recurrit familiam, de cuius laude ita Lucas loquitur: 'Multitudinis credentium erat cor
				<lb/>unum et anima una, et erant illis omnia communia.' Ad instar enim illius primitivae
				<lb/>familiae, dicam potius caelestis patriae, non est ibi alicuius metus inopiae, non pondus
				<lb/>alicuius miseriae. Ibi caritas regnat, spirituale gaudium ibi tripudiat. Pax cunctos nectit;
				<lb/>omnes patientia tolerat. Longanimitas illos modificat, spes erigit, fides solidat. Interius
				<lb/>et exterius castitas mundat. Devota illos oboedientia purgat. Sanctae et monasticae
				<lb/>consuetudinis ordo inconcusse servatur. Vivida mortificatio et regularis ibi districtio
				<lb/>semper habetur. Quid de claustri custodia vel taciturnitatis opus est censura describere,
				<lb/>cum nec etiam preter alicuius rei necessitatem infra ipsum claustrum ausus est aliquis
				<lb/>spatiari ' nec sine interrogatione os ad loquendum audet ullo modo aperire ' In vestium
				<lb/>vero vilitate atque lectulorum extremitate nullo modo regulare patris Benedicti transgrediuntur
				<lb/>preceptum. Divinae quoque servitutis officia ita apud eos provide distinguntur
				<lb/>atque pia ex industria protelantur, ut nec longioris diei aliquod spatium a divino vacare
				<lb/>possit officio. Ita enim semper in ęcclesiasticis atteruntur officiis, ut vix claustrensi et
				<lb/>honesta locutione nisi signis potest alter alteri aliquid intimare. Quae quidem ita cauta
				<lb/>et necessaria omnibus in locis facta deprehenduntur, ut nullius levitatis, nullius reprehensionis
				<lb/>valeant macula denotari. De ciborum vero vel vestium equalitate, de pia infirmorum
				<lb/>compassione atque omnium causarum congrua distributione scribere supersedeo,
				<lb/>cum nec ipse abbas vel sospitate vigens vel infirmitate gravatus aliquam sibi cameram
			<lb/>vel aliud quid precipuum consuetus est vendicare.</p>
			<p><lb/>O nobilis et Hisraelitica Christi familia, quae degenerem Egipti deserens servitutem
				<lb/>et mare rubrum submersis hostibus incolumis pertransivit et superbam Hiericho Domini
				<lb/>circumferens arcam devicit, inportunum quoque Nabuzardan, intestinum scilicet hostem,
				<lb/>ratione moderantiae stravit et petulantem Holofernum quasi nova Iudith funditus iugulavit !
				<lb/>Nunc cunctis regibus superatis hostibus quasi quadam repromissionis terra utitur,
			<lb/>de qua ad veram lacte et melle manantem operibus currere festinat.</p>
			<p><lb/>Est quoque illius loci larga pauperum elimosina, hospitum et adventantium summa
				<lb/>diligentia. Nullus enim pauper famelicus vel inmunis inde recedit, nullus supervenientium
				<lb/>insalutatus suscipitur vel inhonoratus abire permittitur. Sed huius sanctae operationis
				<lb/>fluvius ex illo fonte profluit, quem in sacro pectore abbatis Spiritus sancti gratia propinavit.
				<lb/>Ex illo enim purissimo fonte hauriunt, quod sic abundanter fluunt et in illius
				<lb/>operis et exhortationis bibliotheca legunt, qualiter monastice vivant, qualiter divinae
				<lb/>operationis ordinem custodiant. Est enim sua humilitate amabilis, moribus cunctis tractabilis
				<lb/>et serena sui vultus proceritate omnibus notabilis. Quem Deus omnipotens ita suo
				<lb/>timore subditum et amore fervidum et virtutum floribus voluit esse conspicuum, ut illius
			<lb/>ęcclesiae pastorale sibi committeret officium.</p>
			<pb n="1043"/>
			<p><lb/>Dicerem etiam adhuc de extrariae et secularis rei huius loci abundantia, sine qua
				<lb/>presens vita minime quempiam transire patitur. Quomodo cunctae lapideae officinae
				<lb/>monastico dispositae sunt ordine; quomodo ęcclesia maxima et arcuata plurimis munita
				<lb/>altaribus, sanctorum reliquiis non modice condita, thesauro plurimo et diverso ditissima;
				<lb/>quomodo claustrum ingens et ipsa sui pulchritudine ad inhabitandum se quasi monachos
				<lb/>invitare videtur; quomodo sufficiens est dormitorium et pre continuo trium lucernarum
				<lb/>lumine aliquid umquam nocivum in eo peragi quasi ab eo prohibetur; quomodo refectorium
				<lb/>nulla superstitione depictum, sed sancta extremitate constructum largum reficiendis
				<lb/>fratribus prebet consessum; quomodo per cunctas officinas, ubicumque aqua necessaria
				<lb/>quaeritur, per occultos meatus statim mirabiliter sponte diffluit: haec et alia de predicto
				<lb/>monasterio dicerem, sed quia Lemovicensem laborem huius descriptionis stilus exarare
			<lb/>festinat, laboris intuitu talia scribere devitat.</p>
		</div>
		<div type="chapter">
			<head type="h_1"><lb/>De Lemovicensi labore.</head>
			<head type="h_2"><lb/>14.</head> <p>In Lemovicensi namque civitate celebre, devotissimum atque ditissimum in
				<lb/>honore sancti Martialis quoddam est monasterium, quod Cluniacensis abbas noviter adquisierat.
				<lb/>Sed quia illius loci monachi sibi non obtemperabant, maxima in eo tunc
				<lb/>temporis discordia versabatur. Huius namque adquisitionis intuitu et eiusdem abbatis
				<lb/>odio, prout erant seculares, monachi a monasterio recedentes per eius cellulas hospitari
				<lb/>ceperunt. Et monasterium hostiliter inpugnabant et monachorum, quos ibi de Cluniaco
				<lb/>posuerat, sanguinem sitiebant. Ad tantam quoque vesanae mentis audaciam monachi
				<lb/>ipsi proruperant, ut burgum, in quo monasterium positum est, concremarent et cuncta,
				<lb/>quae circa monasterium fuerant, ignibus devastarent. Et nisi Romana auctoritas interveniret
				<lb/>et ex apostolica sede reverenda sibi persona succurreret, videbatur locus pessumdari
			<lb/>et maximum preiudicium monasterium pati.</p>
		</div>
		<div type="chapter">
			<head type="h_2"><lb/>15.</head> <p>Quid super hoc negotio abbas faceret, ignorabat; quo se verteret, nesciebat.
				<lb/>Huius itineris pondus nobis suggerere verecundans timebat, causam perfici aliter posse minime
				<lb/>sperabat. Tandem erupit in vocem, quod scatebat in mente, et, quo ille doluerat,
				<lb/>ut medicaretur, oravit. Hoc ipse abbas rogabat, hoc tota congregatio precibus flagitabat.
				<lb/>Tunc noster Ostiensis episcopus hunc sibi laborem superinponere paululum hesitavit et
				<lb/>vix posse perficere credidit. Sed quia pro salute eius monasterii venerat, cicius adquievit
				<lb/>et in suis menbris circumquaque positis sibi auxiliari disposuit. Sed ante ipsius profectionis
				<lb/>initium cunctis cum fratribus in capitulo residens peracto sermone totus in
				<lb/>terra prosternitur et, ut sibi auxiliarentur, multis requisivit precibus; girovagum, sarrabaitam
				<lb/>et, ut consueverat, se miserum monachum clamitabat. Inter haec tanta sibi caelitus
				<lb/>lacrimarum tribuitur copia, quod omnes a fundo cordis longa traxere suspiria et unusquisque
				<lb/>sibimet displicens sic proclamabat: ?O bone Iesu, si homo iste, quem ultra homines
				<lb/>credimus, sic ubertim lacrimans timet, quid nos faciemus aridi et ad eius comparationem
				<lb/>virtutibus alieni? Nam sicut abbas me adstante postmodum retulit, multum istae lacrimae
				<lb/>omnibus profuerunt, audientium melioraverunt animos et mentes prospectantium
				<lb/>solidaverunt. Tunc abbas communi fratrum consilio statuit, ut abhinc pro eius amore
				<lb/>semper unus pauper pasceretur et vestiretur et unus semper pro eo psalmus in communi
				<lb/>cantaretur; et denuntiato sibi eius obitu semper in suo anniversario sollempnem
				<lb/>in conventu missam celebrare, festivam corporum refectionem fratribus preparare et,
				<pb n="1044"/>
				<lb/>quicquid a mensa remanserit, pro eius animae salute pauperibus statuit erogare. Sic
				<lb/>omnium fratrum societate muniti et pacis osculo confirmati ad sanctum devenimus Martialem.
				<lb/>Interea nostri adventus rumor monachorum, qui monasterium infestabant, corda concusserat
				<lb/>et eos circumquaque per diverticula fecerat latitare Sed mos ut venimus, illis
				<lb/>litterae destinantur, quatenus Romanae sedis legato se representarent et allegationem
				<lb/>huius negotii, si iustam sperarent, sine alicuius contrarietatis suspicione iustitiae ratione
				<lb/>defenderent; alioquin sub imperio abbatis deinceps viverent. Sed quia pristinae factionis
				<lb/>vermis eorum viscera corrodebat et Cluniacensem ordinem omnino suscipere rennuebant,
				<lb/>ad denuntiatum ratiocinium venire spreverunt, illum sibi preesse abbatem penitus interdixerunt.
				<lb/>Tunc illius civitatis episcopo comiteque conlsulto ad huius diffinitionis calculum
				<lb/>res ista protrahitur. In huius namque episcopatus ęcclesia, quam devota frequentia populorum
				<lb/>repleverat, illorum contumacem absentiam coram omnibus presul iste narraverat,
				<lb/>qualiter apostolicae sedis legato reverentiam et abbati debitam oboedientiam recusabant.
				<lb/>Tunc apostolica auctoritate populo collaudante precepit, ut, nisi illa hostilis audacia a
				<lb/>monasterii et monachorum lesione cessaret, excommunicationi procul dubio subiacerent.
				<lb/>Super hoc vero, quod abbati oboedire nolebant, diffinitivam distulit proferre sententiam.
				<lb/>Isto igitur negotio taliter diffinito et monasterio in tranquillitate iam posito, ne a divinae
				<lb/>servitutis officio pars nostri itineris aliqua vacaret, redeundo venimus Silvaniacum.
			<lb/>De consecratione ęcclesiae et sancti Odilolonis corpore commutato.</p>
		</div>
		<div type="chapter">
			<head type="h_2"><lb/>16.</head> <p>Silvaniacus nempe mercationum frequentia dives et locus est famosissimus,
				<lb/>sanctorum vero corporibus valde devotissimus. Quoddam namque in eo constructum est
				<lb/>monasterium, in quo beatorum Christi confessorum, Maioli scilicet et Odilonis, corpora
				<lb/>conquiescunt. Quod quidem monasterium episcopali adhuc benedictione minime ad plenum
				<lb/>confirmatum fuerat. Interim sinodalis terminus imminebat. Tunc multis intervenientibus
				<lb/>episcopis et innumerabili populorum frequentia magna cum veneratione ęcclesia consecrata
				<lb/>et beati Odilonis corpore commutato et altari suo nomini consignato Cabilonensis ęcclesiae
			<lb/>presul summa cum devotione nos honorifice suscepit.</p>
		</div>
		<div type="chapter">
			<head type="h_1"><lb/>De congregata sinodo.</head>
			<head type="h_2"><lb/>17.</head> <p>Interea sinodus congregatur, vocati presules adsunt, non modica turba hominum
				<lb/>devote festinat. Matisconensis quoque episcopus non dubius aut segnis occurrit.
				<lb/>In sua namque prudentia ' est enim litteris et sermone potens ' et quorumdam episcoporum
				<lb/>quasi conspiratione confisus huius causae amicabilem transactionem respuens
				<lb/>ad sinodalem conflictum quasi triumphaturus fervidus bellator occurrit. Pene enim omnes
				<lb/>episcopi, qui tunc aderant, preter archiepiscopum Bisuntinum, venerabilem scilicet et
				<lb/>eloquentissimum virum, Cluniacensi monasterio invidebant eiusque causas, quantum caute
				<lb/>poterant, conculcabant et, ut huius negotii magis infortunium quam triumphum abbas
				<lb/>incurreret, occultis machinationibus fabricabant. Nam unusquisque causam suam in
				<lb/>iudicio agi credebat, cum coepiscopi negotium Romana discussio ventilabat, quia, si abbati
				<lb/>huius rei victoria proveniret, quilibet episcoporum sibi amplius resistere non auderet.
				<lb/>Huius igitur cautelae studio constipati, illum adiuvaturi, ut obsisteret, incitabant. Sed
				<lb/>noster Romanus belligerator horum machinatione et non parvipendenda conspiratione
				<lb/>predoctus sic postmodum huius causae peroravit negotium, ut, quos ille occultos iam
				<lb/>tenebat adiutores, apertos postmodum suae causae habuit contradictores. Nam in Cabilonensi
				<pb n="1045"/>
				<lb/>ęcclesia cuncto residente concilio, postquam, ut Romanae sinodi consuetudo deposcit,
				<lb/>predicationis verbum finivit, tale rethoricae locutionis exorsus est prohemium, quod intentos
			<lb/>simul et benivolos faceret auditores.</p>
		</div>
		<div type="chapter">
			<head type="h_1"><lb/>Rhetoricae locutionis prohemium.</head>
			<head type="h_2"><lb/>18.</head> <p>'Ad vestrae', inquit, 'fraternitatis auxilium Romana nos delegavit auctoritas et
				<lb/>quasi ad karissimos fratres nostra communis mater destinavit ęcclesia. Vestra namque
				<lb/>sibi debita sancta fidelitate confisa, quam etiam in nonnullis suis negotiis experta est profuisse,
				<lb/>quicquid in istis partibus iniuriae patitur, vestra nos adiuvante providentia, sibi
				<lb/>ut emendetur, exoptat. Per nos siquidem coram vestra sanctitate Romana lamentatur
				<lb/>ęcclesia, quod multorum hominum insolentia multas inter vos cotidie patitur contumelias.
				<lb/>Verumtamen inter cętera, quae sibi evenisse considerat, unum quid novum et insperatum
				<lb/>eam non modicum perturbavit. Cum enim huius sinistri rumoris fama totius Romani
				<lb/>concilii noviter percelleret auditus, omnes pariter in maerorem simul et admirationem
				<lb/>conversi sunt. Cumque diu protracta deliberatione, quem, qualem et quantum pro tantae
				<lb/>rei presumptione destinari deberet, nos demum mittere decreverunt. In hoc namque,
				<lb/>quantum super hoc Romana dolet ęcclesia, fratres mei, perpendite, quia non subdiaconum,
			<lb/>non diaconum, non cardinalium quemlibet mittere procuravit.'</p>
		</div>
		<div type="chapter">
			<head type="h_2"><lb/>19.</head> <p>Tunc episcopi omnes ex premissa verborum dulcedine valde benivoli et ex
				<lb/>causae exaggeratione non parum intenti expectabant, ut iam causa illa exponeretur, pro
				<lb/>qua tantus et talis homo a Lateranensi curia devenisset. Mox autem ut suis verbis illorum
				<lb/>benivolam audientiam adesse conspexit, sic coepit enarrare propositum: 'Cluniacense
				<lb/>monasterium Romanae ęcclesiae esse subditum nullus vestrum, fiatres, ignorat et, quod
				<lb/>nulli aliae personae preter Romanum pontificem in eodem monasterio ius aliquod pertinet,
				<lb/>nullus addubitat. Quod quidem supra omnia sibi pertinentia diligit monasteria, multis
				<lb/>quoque apostolicae sedis privilegiis constat esse munitum. Quae omnia domnus Matisconensis
				<lb/>episcopus parvipendens illud subiugare suaeque ditioni submittere quasi temerarius
			<lb/>studet invasor.'</p>
			<p><lb/>Tunc ille, quia iam suae nequitiae caput atritum et mentis rigorem iam pene
				<lb/>sensit emortuum, coram cuncto concilio causam narraturus adsurgit. Mox ex utraque
				<lb/>parte causa exponitur et utriusque partis allegatio ventilatur. Romanae ęcclesiae lecta sunt
				<lb/>privilegia, contra quae episcopus egisse accusatur. Causa defenditur, culpa inponitur, controversia
				<lb/>meritis partium examinatur. Tandem post multas contentiones, post utriusque partis varias
				<lb/>obiectiones, quia episcopus contra Romana privilegia se non egisse purgare non poterat,
				<lb/>ad huius decisionis calculum res ista perducitur. Interrogantur episcopi, si apostolicae sedis
				<lb/>rata decernerent privilegia et in suo tenore, quae lecta sunt, sine lesione durantia. Omnes rata
				<lb/>et inconcussa manere diffinitiva sententia decreverunt. Tunc ipse Matiscensis episcopus cum quinque
				<lb/>eiusdem ęcclesiae clericis propria manu iuravit, quia, quod contra monasterium se egisse recolebat,
				<lb/>neque ad iniuriam apostolicae sedis neque ipsius papae fecerat neque adhuc privilegiorum tenorem ad liquidum
				<lb/>noverat. Tali modo inter domnum episcopum et abbatem huius causae negotium constat esse
				<pb n="1046"/>
				<lb/>sopitum et plenae diffinitioni traditum. Pacis inter eos foedera collocantur, simultatis iurgia
			<lb/>propelluntur.</p>
			<p><lb/>In eadem quoque sinodo quaedam sunt ęcclesiastica censura correcta, quaedam canonicae
				<lb/>sanctionis vigore statuta, et dum pro unius causae intuitu sinodus congregata fuisse decernitur,
			<lb/>multis postmodum causis constat fuisse proficua.</p>
		</div>
		<div type="chapter">
			<head type="h_1"><lb/>De reversione.</head>
			<head type="h_2"><lb/>20.</head> <p>Interea redeundi amor occurrit, repetendi itineris labor incumbit. Licentia
				<lb/>petitur, sed licentia protelatur. Ipse enim abbas cum suis tractare coepit, quomodo tanti
				<lb/>labor itineris alicuius muneris compensatione levigaretur. Sciebat enim hunc hominem
				<lb/>pecuniam non amare, munera spernere, solius pietatis intuitu tantum sumpsisse laborem.
				<lb/>Talia igitur decrevit offerre munera, quae non ipsi, sed per eum Deo transmitteret, ut,
				<lb/>dum sibi nollet, Deo saltem tribueret. Capellam enim argenteam deauratam cum sacris
				<lb/>vasis et vestibus, palliis et utensilibus obtulit. 'Accipe' inquit, 'magister, istas sacras vestes
				<lb/>et sancta vasa, quae Deo omnipotenti tribuimus et divino ritui mancipanda per te tuis
				<lb/>sanctis locis transmittimus'. Tunc in prima fronte receptionis quasi palliata locutione
				<lb/>deceptus munera per se Deo tradita non est aspernatus. Interim dies transit; peractis
				<lb/>necessariis membra quieti dedimus. Interea diversarum cogitationum conflictus animum
				<lb/>rapuere illius. Cogitabat, ne sub huius receptionis specie vitium aliquod latitaret, ne,
				<lb/>quod pro futurae mercedis intuitu laboraverat, terreno munere deperiret et fructus, quos
				<lb/>maturos manducare debuerat, obstupescentibus dentibus acerbos ipse consumeret. Cogitabat,
				<lb/>quia 'beatius est dare quam accipere'et beatus, qui subtrahit 'manus suas ab omni
				<lb/>munere'. Haec et alia sancto mentis examine trutinans compensabat. Mane autem facto
				<lb/>me primum adesse precepit. Tunc sibi dilecti Baruntii memoriam, prout sepius consueverat,
				<lb/>coepit habere. 'O', inquit, 'si ille karissimus frater noster adesset Baruntius,
				<lb/>salutiferi consilii nobis propinasset poculum. Numquam enim mihi, ut acciperem, persuasit,
				<lb/>immo ut terrena spernerem, semper suggessit. Munera ista, quae tali velamento
				<lb/>nobis deferuntur, non esse accipienda recogito. Iustitiam enim Dei occasione qualibet
				<lb/>vendere timeo, terrenarum rerum negotiator esse non debeo. Quid tibi super hoc videatur,
				<lb/>edicito.' Postquam vero huius mihi consilii ausum tribuit, non solum, quia iam volueram,
				<lb/>laudavi, sed, ut faceret, multis precibus postulavi et, quod pauperem Christum pauperes
				<lb/>sequi debemus, sanctis eius auribus inculcavi. De quo quidem consilio suae paternitatis
				<lb/>amor in me nasci vel potius, ut puto, cepit augeri, quamquam hactenus nec ad mei vel
				<lb/>alicuius notitiam amor ipse pervenerit. Quasi enim quodam gelu adhuc in gemma constrictus
				<lb/>nec ad fructuum maturitatem nec ad floris teneritudinem nec etiam ad frondium
				<lb/>viriditatem erupit. Tandem ne aeternae retributionis fructus aliquo nobis munere deperiret
				<lb/>et temporalis oblatio premium aeternum consumeret, rennuente et contradicente abbate
				<lb/>predicta munera sibi dimisimus et huiusmodi pondere nos onerare penitus rennuimus
				<lb/>nillilque ab eo preter nobis necessaria, et quae itineris prolixitas requirebat, nos accepisse
				<lb/>recolo. Sic officiis salutationis ex utraque parte exhibitis levigati et alacres ad dilecti Fontis
			<lb/>solitudinem redivimus Avellani.</p>
		</div>
	</body>
</text>
</TEI>
