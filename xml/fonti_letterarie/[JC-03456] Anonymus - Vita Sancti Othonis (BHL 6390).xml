<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Vita Sancti Othonis (BHL 6390)</title>
                <author>Anonymus</author>
                <respStmt>
                    <resp>Edizione critica a stampa a cura di</resp>
                    <name>Edoardo D'Angelo</name>
                </respStmt>
                <respStmt>
                    <resp key="ALIM1_export">Edizione in formato TEI XML a cura di</resp>
                    <name key="IC">Ilaria Conte</name>
                </respStmt>
            </titleStmt>
            
            <extent>
                <measure unit="words" quantity="7850">Parole: 7850</measure>
                <measure unit="characters_without_spaces" quantity="6714">Caratteri (spazi esclusi): 6714</measure>
            </extent>
            <publicationStmt>
                <publisher>
                    <ref target="http://www.alim.dfll.univr.it/">ALIM</ref>
                </publisher>
                <date when="2013-10-20">20/10/2013</date>
                <availability>
                    <p>Copyright 2006- progetto ALIM</p>
                </availability>
            </publicationStmt>
            <sourceDesc>
                <biblStruct>
                    <analytic>
                        <author>Edoardo D'Angelo</author>
                        <title>Da cavaliere, a eremita, a
                            profeta. Il dossier agiografico su Sant'Ottone di Ariano (Saec. XII in.)</title>
                    </analytic>
                    <monogr>
                        <title level="m">Il papato e i Normanni. Temporale e spirituale in età normanna. [Atti del Convegno di studi organizzato da CNR (Consiglio Nazionale delle Ricerche),
                            CESN (Centro Europeo di Studi Normanni), SISMEL (Società Internazionale per lo Studio del Medioevo Latino),
                            Ariano Irpino, 6-7 dicembre 2007]</title>
                        <imprint>
                            <pubPlace>Firenze</pubPlace>
                            <publisher>SISMEL-Edizioni del Galluzzo</publisher>
                            <date>2011</date>
                            <biblScope unit="pages">pp. 75-106 (pp. 99-101)</biblScope>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <projectDesc>
                <p>Testo codificato nel formato TEI XML, versione P5, per essere incluso fra i testi che compongono il progetto
                    ALIM - Archivio della Latinità Italiana del Medioevo.</p>
            </projectDesc>
            <editorialDecl>
                <ab type="boilerplate">La codifica segue le norme standard stabilite dal progetto ALIM, in dettaglio: <list><item>Sono state eliminate le sillabazioni: la parola spezzata da un 'a capo' è stata unita alla riga
                    precedente (anche alla pagina precedente, ove necessario). Eccezione: quando una parola è sillabata alla
                    fine di una riga e nella successiva riga appare solo la seconda parte della parola sillabata (quindi il
                    resto della riga a stampa è vuoto), la parola è stata registrata tutta nella riga in cui essa termina. È
                    stato ritenuto prioritario, infatti, mantenere il numero complessivo delle righe di ogni pagina.</item></list>
                </ab>
                <ab type="level">ALIM2_1</ab>
            </editorialDecl>
        </encodingDesc>
        <profileDesc>
            <langUsage>
                <language ident="lat">Latino</language>
            </langUsage>
            
            <textClass>
                <keywords>
                    <term type="form">Prosa</term>
                    <term type="source">Letteraria</term>
                    <term type="genre">Agiografia</term>
                </keywords>
            </textClass>
            <creation>
                <date from-iso="1101" to-iso="1300">XII-XIII</date>
            </creation>
        </profileDesc>
        
        <revisionDesc>
            <change when="2016-03" who="IC">Prima trascrizione nel formato TEI P5 (schema: TEI ALIM Lite)</change>
        <change when="2018-07" who="JC" type="noteJCtratteDaiLogTxt">Note relative alla revisione del file di luglio 2018 (adeguamento al livello di codifica ALIM2_1):
<list type="listaNoteJC" resp="#JC"><item resp="#JC">-ok</item></list></change></revisionDesc>
    </teiHeader>
    
    <text>
        <body>
            <pb n="99"/>
            <div>
                <p><lb/>1. Inclytus itaque uir Domini Otho, ut nunc auribus [...] est intimatum, Romae 
                    <lb/>extitit natus atque nutritus; nomina uero parentum, et qualis quantaeque fuissent
                    <lb/>prosapiae, nec nos reperimus nec posteris dirigere studuimus. 2. Quorum quamuis
                    <lb/>status a nobis ignoratur [...] tamen quam magni fuerint demonstrat propago. 3. Fuit 
                    <lb/>etenim Otho sanctissimus, in primae iuuentutis flore positus apud conciues potissimus;
                    <lb/>qui, si generosis non esset ex parentibus editus, in tanta urbe, quae caput mundi
                    <lb/>est, militari dignitate non foret preditus.</p>
                <p><lb/>4. Tale enim edictum a primis Urbis incunabulis diuinum promulgauit oraculum,
                    <lb/>ut ueteranorum filii per successionum seriem ad militiam scriberentur. 5. Cumque in
                    <lb/>eo tempore, quo beatus Otho militari cingulo fungeretur, gens quaedam Romano imperio,
                    <lb/>cui debebat flectere colla, nollet, magistratibus et decreto Senatus obsisteret,
                    <lb/>et Romanae militiae exercitus ad eam expugnandam et Romano imperio et dicioni 
                    <lb/>eius subdendam mitteretur, ad eam cum ceteris militibus ultroneus pergens beatissimus
                    <lb/>Otho, bello incepto, cum aliquantibus sodalibus suis ab hostibus captus est. 6.
                    <lb/>Quod quidem ne sine Domini metu a quodam factum esse credatur, quia, quem diligit
                    <lb/>Dominus corripit et castigat omnem filium, quem recipit.</p>
                <p><lb/>7. Manibus itaque post terga reuinctis, cruribusque diro  catenarum ferro constructis,
                    <lb/>eos in opaci custodia carceris diu clauserunt ; eius uero sociis redemptis, solus
                    <lb/>Otho remansit. 8. Postremo in eodem custodiae loco famis penuria et catenarum
                    <lb/>pondere maceratus, Deum redemptorem omnium cum lacrymis deprecabatur dicens:
                    <lb/>9. «Iesu Christe domine, fili Dei unigenite, iam, si placet, non in harum me permittas
                    <lb/>tenebrarum longe penis immorari, nec me quidem a tuarum portione gratiarum
                    <lb/>quandocumque defraudari, sed me istius angustia carceris educere digneris, ut nomen 
                    <lb/>sanctum tuum semper benedicere ualeam atque laudare». 10. Et non multum post
                    <lb/>temporis, immo sequenti nocte, cum se sopori dedisset, ueniens ad eum sanctus Leonardus
                    <lb/>huiusmodi miserorum consolator talia uoce prorupit: 11. «Ne paueas, Otho:
                    <lb/>exaudita est oratio tua apud Dominum; audi tamen, quod pertinet ad salutem tuam.
                    <lb/>12. Caue, inquam, ne ultra milites labenti mundo, sed hinc incedas simplici corde et
                    <lb/>corpore mundo». 13. Expergefactus igitur tunc a somno, cuncta, quae uiderat, humanitus
                    <lb/>agi credidit eaque intra se reuoluendo denuo obdormiuit. 14. Rursumque 
                    <lb/>sanctus adueniens eum de atri carceris gremio discussit, quamque uirtutem in quemdam 
                    <lb/>saltum adhuc soporatum perduxit. 15. Sancto igitur iam per celi tenues, unde
                <pb n="100"/>
                <lb/>uenerat, auras regresso, beatus Otho catenarum laqueos lapide fregit et haec, qualiter
                <lb/>facta fuerant, secum aduertere cepit.</p>
                <p><lb/>16. Preterea, mane facto, accepti non immemor beneficii, saltus umbrosi densitate
                    <lb/>dimissa, per mundi climata supplex sanctorum uisitare cepit oracula. 17. Tandem 
                    <lb/>longo confectus iam senio, diuina prouidentia ueniens in Apuliam, Arianensis urbis 
                    <lb/>ingressus est menia. 18. Eius siquidem situs et humus adeo sibi complacuit, ut uolens 
                    <lb/>numquam inde recedere, quoddam hospitium ad susceptionem peregrinorum, 
                    <lb/>quibus impensis ualuit, ibidem fecerit: et cum rerum facultate careret, et unde necessitatem
                    <lb/>patientibus tribueret, non haberet, accolarum urbis predictae calceamenta
                    <lb/>suebat; et quod inde lucratus erat, susceptis hospitibus uictum inde prebebat. 19. Similiter
                    <lb/>lignorum humeris baiulans onera, et ipsis tempore noctis lectulum preparabat. 
                    <lb/>20. Ipse uero in illis non sibi placere cupiens, penas inediae, algoris et uigiliae
                    <lb/>summopere tolerabat, sperans et firmiter credens in districto examine se messurum,
                    <lb/>quod seminauerat. 21. Cum rex super omnes reges excelsus, in sede maiestatis suae
                    <lb/>sedens et in libra iustitiae nostra cuncta ponderans, reddet unicuique secundum opera
                    <lb/>sua et dicet iis, qui a dextris eius erunt: «Venite, benedicti patris mei, percipite regnum,
                    <lb/>quod uobis paratum est ab origine mundi; quia, quod uni ex minimis meis fecistis,
                    <lb/>mihi fecistis».</p>
                <p><lb/>22. Cumque sic agendo per trium annorum curricula inter Arianenses ciues innocentem
                    <lb/>uitam duxisset, sanctissimo compunctus spiramine hominum contubernium 
                    <lb/>repudians, ad ecclesiam Beati Petri Apostoli septingentis sexaginta passibus procul 
                    <lb/>ab urbe deuenit. 23. Iuxta quam sibi cellulam struxit et, ut solitariam uitam duceret,
                    <lb/>ibi recludi uoluit; in qua tyrannicas demoniorum minas atque derisiones sepe 
                    <lb/>sine numero sensit: uisibiliter enim diabolus cum mille mendacibus artibus eum decipere 
                    <lb/>conabatur. 24. Sed tunc Christi confessor inclytus uigiliis et orationibus insistens,
                    <lb/>totum se Crucis signaculo protegebat omnesque sui corporis artus sexaginta simul
                    <lb/>nexis corrigiis affligebat. 25. Ieiunabat itaque sex diebus hebdomadae et contentus
                    <lb/>erat cibi perparco munere. 26. In qua quidem cellula etiam sibi sepulcrum ad
                    <lb/>memoriam fecerat, quod diu noctuque patens reliquerat, ut in eo impleretur Scriptura,
                    <lb/>quae dicit: «Fili, in omnibus operibus tuis memorare nouissima tua, et in eternum 
                    <lb/>non peccabis».</p>
                <p><lb/>27. Sed quanta in eodem claustro perpessus fuerit, nostra nequit lingua narrare;
                    <lb/>ideo, omnibus his pretermissis, ad ea, quae per eum Dominus miracula gesserit, stylum
                    <lb/>uertamus. 28. Eo itaque tempore, quo nobilis Iordanis, Ariani comes, ciuitatis 
                    <lb/>habenas moderabatur, dum quidam miles eius, nomine Seruatius, cum suo accipitre
                    <lb/>aucupatum pergeret eumque pro capiendis auibus uolare in aera laxaret, accidit, ut
                    <lb/>ad capiendum non pergeret, sed ut supra cellulam beati eremitae Othonis quiesceret:
                    <lb/>cuius tristis de otio illum ut rediret, more reuocabat solito. 29. Cumque clamitando
                    <lb/>iam uoce deficeret, nec, ut solebat, uellet ille uenire, protinus accedere in animo uolutauit;
                    <lb/>nec eum, quin iret, mora ulla detinuit, sed in proximae cellulae tectum scandens
                    <lb/>insiluit. 30. Postea, ubi sanctus, quis esset et quare scandisset, eum interrogauit,
                    <lb/>statim, ne eum capere posset, Dominum exorauit. 31. Mox mirum in modum, quem
                    <lb/>cum pedibus iam se apprehendisse putabat, eum per liquidum aera uolare inspiciebat. 
                    <lb/>32. Postquam autem spem reuertendi nullam esse conspexit, inde ad terram mestus
                    <lb/>descendit. 33. Cumque per concaua uallium et ardua montium per triduum illum
                    <pb n="101"/>
                    <lb/>diligenter exquirens non reperisset, uerecundus ad eremitam tetendit, quem
                    <lb/>cum lacrymis supplex rogauit, ut suis precibus sibi prefati comitis iram placaret. 34.
                    <lb/>Haec audiens eremita misericordia motus ait: «Festinanater perge ad fontem, qui 
                    <lb/>Sancti Petri dicitur, et ibi eum se latice infundentem reperies qui, cum te uiderit, statim,
                    <lb/>ut assolet, ad te perueniet». 35. Quo audito, ad indicatum motum miles accessit,
                    <lb/>et uelut sanctus predixerat, illum inuenit. 36. Tunc miles cum gaudio reuersus,
                    <lb/>gratias egit ei et Filio summi Dei.</p>
                <p><lb/><hi rend="italic">Cetera desiderantur, et ex responsoriis et antiphonis quadamtenus suppleri hoc modo possunt.</hi>
                    <lb/>36a. Adolescens quidam oculorum lumine priuatus, dum ab illo Christi cruce signareutr,
                    <lb/>factus est sanus. 36b. Dum preces ad Dominum beatus Otho funderet, ut
                    <lb/>febres mulieri tolleret, statim Dei uirtutem adesse conspexit; cumque ab oratione 
                    <lb/>surgeret, ab infirmitate mulier liberata est. 36c. Quoniam a puero Tonanti placere
                    <lb/>curauit, ab omni se carnis ambitione priuauit
                    <lb/>ut uolat fulgur radians,
                    <lb/>sanctus hic penetrauit aethera,
                    <lb/>quando eius a corpore
                    <lb/>progressa est anima.
                    <lb/>36d. Cum sancti uiri funus ad aures uulgi usque uenisset, mox in unum collecti unanimiter
                    <lb/>progressi, adduxerunt in uehiculo corpus eius et posuerunt illud in monumento.
                    <lb/>36e. Languens autem puella demonis pondere fessa, beati Othonis meritis 
                    <lb/>sana effecta cum ab humo se releuasset, mox cum adstantium multitudine Deum benedicebat.
                    <lb/>36f. O merces accepta, o uita Deo placabilis! 36g. Cuius ob merita diuersarum 
                    <lb/>passionum infirmi ad te deuote currentes curantur.
                    <lg>
                        <l>36h. O Arrianum urbs excellentissima!,</l>
                        <l>in qua uirtutum tot clarent preconia, </l>
                        <l>et ab obsessis pellit Otho demonia! </l>
                        <l>36i. O quanto gaudio Arianensium plebs gloriatur, </l>
                        <l n="5">quia huius sancti patrocinio semper iuuatur!</l>
                    </lg>
                </p>
            </div>
        </body>
    </text>
</TEI>
