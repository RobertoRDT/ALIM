<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita et obitus s. Iuuenalis episcopi Narniensis  (recensio Beneventana)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2228" unit="words">Parole: 2228</measure>
				<measure quantity="13272" unit="characters_without_spaces">Caratteri (spazi esclusi): 13272</measure>
				<measure quantity="15241" unit="characters_witht_spaces">Caratteri (spazi inclusi): 15241</measure>
			</extent>
			<publicationStmt>
				<publisher>ALIM</publisher>
				<date when="2015-07-31">31/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>E. D'Angelo</author>
						<title level="m">Narni e i suoi santi: storia, liturgia, epigrafia, agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2013</date>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">52</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinit&#224; Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' &#232; stata unita alla riga 
							precedente (anche alla pagina precedente, ove necessario). Eccezione: quando una parola &#232; sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola &#232; stata registrata tutta nella riga in cui essa termina.
						&#200; stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]</change>
		</revisionDesc>
	</teiHeader>
<text>
	<body>
		<div>
			<pb n="219"/>
			<p><lb/>Cum de uniuerso orbe terrarum omnipotens et pius Dominus
				<lb/>sanctos suos eligeret, ut membra capiti compaginaret, ut
				<lb/>scriptum est: Ubi fuerit corpus, illic congregabuntur et aquilae,
				<lb/>ut incredulis gentibus ad predicandum et manifestandum suam
				<lb/>gloriam eos destinari maluisset, quatenus impleretur hoc quod
				<lb/>per prophetam dictum est: Illuxerunt coruscationes tuae orbi terrae;
				<lb/>et iterum: Vox tonitrui tui in rota, contigit ut Nequine celeberrimae
				<lb/>urbi patronum et defensorem grumeret sanctissimum
				<lb/>sacerdotem Iuuenalem futurumque episcopum, ut eius uineam
				<lb/>excoleret et colendo uberiores botrones redderet; de quorum melopso
				<lb/>liquore uniuersus populus satiaretur.
			<lb/>[ ].</p>
			<p><lb/>Sicuti Romae, quae princeps et domina urbium est, annuit
				<lb/>principes apostolorum Petrum ac Paulum, ab Oriente uenientes,
				<lb/>ut sibi operarios, ac demum Itali&#230;, Tusci&#230;, Campani&#230;
				<lb/>sarmenta paginaret. Sicut Sebastiae attribuit Ioannem
				<lb/>Baptistam; Hierosolymis, prouincia Syriae, duos Iacobos et
				<lb/>Mathiam, ac Stephanum; Patras, prouincia Achaiae, Andream
				<lb/>apostolum; Ephesi, prouincia Asi&#230;, Ioannem Euangelistam;
				<lb/>Bartholomeum Lycaoniae, prouincia Armeniae; Thomam &lt;in&gt;
				<lb/>Indiam Agarenorum; Philippum Hierapoli, prouincia Asiae;
				<lb/>Matheum Armenia, quae est possessio in terris Amonitorum;
				<lb/>Simonem Chananeum Chorinti, in terris Quaddi; Marcum
				<lb/>Alexandriae, prouincia Egipti; Lucam Beotiae, prouincia Mesopotamiae.
				<lb/>Et per eorum patronatum et merita simulque
				<lb/>cultura et uinea exuberaret in racemis, et orbis totus floreret
				<lb/>per gloriam predicationis.
				<lb/>[ ].
			<lb/>[ ].</p>
			<pb n="220"/>
			<p><lb/>Illis enim diebus cum plurimae urbes per predicatores et
				<lb/>sanctiloquos uiros uerbum Dei suscepissent, et ad Christi fidem
				<lb/>inihanter affectarent et iam gregatim concurrerent, sola
				<lb/>miserrima Narnia, quae Nequina uocata a nequitia, immunis
				<lb/>remanserat a gratia predicationis, forte non absque diuina dispositione,
				<lb/>quia futura erat curari et omnibus uitiis expoliari a
				<lb/>faustissimi Iuuenalis predicatione et medicamine. Cum autem
				<lb/>eadem ciuitas solecismis et barbarismis studeret, et omnibus
				<lb/>vitiis polleret, et nullus locus lateret, qui fanis non esset
				<lb/>repletus, et diuerso sacrificiorum ritu cotidie sacrificabant Ioui,
				<lb/>Iano, Herculi, Marti, Saturno, Vintumno, Sentino, Iunoni,
				<lb/>Mineru&#230;, Cereri, Dianae, Fortun&#230;, Libero patri, Cironi, Neptuno,
				<lb/>Vulcano, ceterisque numinibus, quae magis demonia
				<lb/>quam numina comprobantur. Occasione redemptor humani
				<lb/>generis reperta, sanctum Iuuenalem ex Africae partibus huic
				<lb/>ciuitati destinari uoluit hoc modo, quod in sequenti dicturi
			<lb/>sumus.</p>
			<p><lb/>Dum Augustus Cesar contra Persas bellaturus procederet,
				<lb/>eum ingenti caterua militum stipante, et de omnibus nationibus
				<lb/>milites ad eius imperium concurrentes, sola Narnia
				<lb/>eius iussa contempnens consequi floccipendebat. Qui dum
				<lb/>se taliter Augustus uidisset contempni, et expeditionem relinqui
				<lb/>nullo modo auderet, quia sic se tempus exigebat, ipse
				<lb/>cum fortissimis militibus bellaturus adiit Persidam et genti
				<lb/>Carporum Narniam destituendam donauit. Post cuius processionem
				<lb/>ipsa gens Carporum diuersis machinis et apparatu
				<lb/>cum ingenti letitia obsidentes, ad hoc perduxerunt habitatores,
				<lb/>ut inter se gladiis interficerentur, ut unus, qui remaneret,
				<lb/>suo gladio incumberet. Post hoc factum alacres redditi Carpi
				<lb/>et compotes uoti effecti, securi iam ingressi ciuitatem,
				<pb n="221"/>
				<lb/>combusserunt eam igni, et spolia diripientes omnia menia
				<lb/>eius destituentes, iam depopulata dereliquerunt bestiis.
				<lb/>Post non multum temporis cum Cesar Augustus, deuicta
				<lb/>Persida, cum multis excubiis uictor rediret ad propria, et
				<lb/>per eamdem ciuitatem transitum haberet, eius ruinam uidens
				<lb/>ingemuit, et condolens eius miseriis iussit restaurari partem,
				<lb/>pro ut uires suppeterent, et ad elucidandam ipsam opinatissimam
				<lb/>ciuitatem, pontem celeberrimum ibi fieri iussit. Pontem
				<lb/>namque mirae magnitudinis ac latitudinis etiam et longitudinis,
				<lb/>ita tamen, ut uix per triginta annos expliceretur et,
				<lb/>ut fertur, nullius prouinciae similiter inueniretur; ac demum
				<lb/>suo carmine signans, fabris ob perficiendum reliquit. Cuius
				<lb/>aqueductum per quindecim miliaria et eo amplius intromisit:
				<lb/>de cuius altitudine uel circuitu, uel in quibus longitudinibus
				<lb/>transformatus est mons nunc nobis silendum est. Statuam
				<lb/>autem ibidem mirae pulchritudinis fieri iussit, congaudens
				<lb/>suo operi, ibidem configi precepit, ut fama bearet eum per secula
				<lb/>et nomen illius uiueret per uniuersum orbem. Et de
				<lb/>uniuersis ciuitatibus multitudinem populorum aggregauit,
				<lb/>&lt; et omnes qui de alia regione ueniebant &gt; ciues ipsius fecit; et
				<lb/>a flumine Narco, qui de naribus lapidei uituli sculpti egreditur,
				<lb/>nomen imponens Narnia nuncupata est, et Colonia, quia
				<lb/>omnes, qui de aliis regionibus illic habitandi &lt; causa &gt; ueniebant,
				<lb/>siue soli siue cum eis, qui hospitabantur, incolae
			<lb/>uocabantur.</p>
			<p><lb/>Nunc, Deo miserante, Narniam et Coloniam relinquamus,
				<lb/>et ad propositum opus magno studio et cautela reuertamur,
				<lb/>et dilucidius explere satagamus. Predicta autem urbs
				<lb/>crebrius uisitabatur a multis sanctis; maxime autem a sancto
				<lb/>Terentiano, et a sancto Feliciano, qui multas iniurias ibi perpessi
				<pb n="222"/>
				<lb/>sunt, et diuersis plagis et tribulationibus afflicti carceralibus
				<lb/>custodiis retruduntur. Sanctus uero Valentinus incessanter
				<lb/>predicabat eis uerbum salutis, sed minime fructum laboris
			<lb/>obtinere ualebat.</p>
			<p><lb/>Accidit autem ut sanctus Iuuenalis, sacerdos et medicus
				<lb/>sicuti superius mentionem fecimus, ex Africa Romam ueniens,
				<lb/>apud matronam, nomine Philadelphiam, quae erat ex genere
				<lb/>Augustorum, aduentasset, cum honore et magno tripudio
				<lb/>recepit, et eius lassitudini incessanter necessaria ministrabat.
				<lb/>Quem cum ipsa mulier cognouisset esse uirum Dei, diligentissime
				<lb/>ei seruiebat; et affectantem eum detineri ibi, cepit
				<lb/>exquirere, in qua ciuitate non esset episcopus. Dum autem
				<lb/>cognouit, quia Narnia absque pontifice esset, misit ad eam uiros
				<lb/>prudentissimos, qui explorarent, si in ea essent fideles.
				<lb/>Et dum repperissent in ea uiros ac mulieres nobiles de Anichilorum
				<lb/>genere, habito consilio cum eis, si uellent sibi episcopum
				<lb/>consecrari, quod cum utrisque placuisset, pariter ad
				<lb/>urbem Romam uenerunt et petiuerunt a pontifice, ut eis
				<lb/>Iuuenalem sacerdotem Narniae consecraret episcopum.
				<lb/>Quod cum Deo fauente impletum esset, uenerunt gaudendo
				<lb/>et ymnidicis laudibus concinendo de consecratione sancti episcopi
			<lb/>usque Narniam.</p>
			<p><lb/>Ingressus autem Iuuenalis apostolus predictam ciuitatem
				<lb/>cepit alloqui populum, et lachrimabili uoce dicens: &#171;Conuertimini,
				<lb/>filii, et Deo creatori flectite colla, et ab ydolorum
				<lb/>cultura recedite, ut eternas penas euadere possitis. Demum
				<lb/>uero, facto ibidem oraculo sancti martyris episcopi Valentini,
				<lb/>arasque ibi constituens, sacrosancta mysteria Dei suo more celebrabat;
				<lb/>in quo loco omnipotens Deus per suas orationes multa
				<lb/>beneficia prestitit et mirabilia ostendit. Quadam autem die,
				<pb n="223"/>
				<lb/>dum ad supra nominatum oraculum properaret, impegit in
				<lb/>ereum taurum templi Liberi Patris. Et tunc concite immolans,
				<lb/>exiens ut certans eum, nitebatur in ore eius mittere idolotitum;
				<lb/>et producens gladium, uersa manica, in os eius mittere
				<lb/>conabatur: qui, strictis dentibus, respuens uirtute, eius rabiem
				<lb/>cum furore contempsit. Cum autem ipse sacrilegus et
				<lb/>tirannus gladium uoluisset ad se reducere, manu propria sibi
				<lb/>intromisit in gutture: et inciso gurgulione, cepit cruentas
				<lb/>squamas per os euomere, et cepit uiritim clamare: &#171;O cultor
				<lb/>Dei, libera me, per Deum, qui te elegit ab interiori morte,
				<lb/>et conuertar ab ydolorum cultu sequarque uestigia tua in cunctis,
				<lb/>quae iusseris&#187;: sed quia indignus fuit haec obtinere, inter
			<lb/>uerba deprecationis efflauit.</p>
			<p><lb/>Populi autem uidentes talia stupuerunt, et mutuo dicebant,
				<lb/>quia: &#171;Hic homo aut apostolus est, aut angelus Dei&#187;;
				<lb/>et fere omnes crediderunt, et baptizati sunt eodem tempore
				<lb/>uiri ac mulieres promiscui sexus quasi duo milia. Et matrona
				<lb/>Venantia nomine, primaria ciuitatis, nobili genere orta,
				<lb/>baptizata est cum filiis suis; quae et ministrabat ei et de suis
				<lb/>facultatibus ipsi sancto uiro offerebat. Hospitium uero sancti
				<lb/>uiri istius Iuuenalis erat ad Portam Superiorem in turre
				<lb/>coherenti muro, in uico, qui uocatur Nouus: nam et stratum,
				<lb/>in quo quiescebat dormiens, nunc usque cernitur in conclaui
			<lb/>ipsius turris.</p>
			<p><lb/>Nunc coturnato delector reserare sermone miraculum
				<lb/>autem, quod eius temporibus contigit. Post fere quadringentos
				<lb/>annos ipsius perditionis Nequinae ciuitatis, ipsa gens
				<lb/>Carporum, mixti Ligures Sarmatique, de suis regionibus
				<lb/>egressi ad uastandas regiones et contiguas ciuitates properabat.
				<lb/>Qui dum iam multas ciuitates depopulassent, uenit in ualle,
				<pb n="224"/>
				<lb/>quae est inter Narniam et Interamnes, quae nuncupatur
				<lb/>Tyria Suspecta, et ambarum ciuitatum predia obsidebant.
				<lb/>Quae cum diuersis preliorum machinis pugnantes ciuitatem
				<lb/>predictam Interamnem, ceperunt eam; et facta preda non parua,
				<lb/>depopulata est, et strages populorum maxima effecta est.
				<lb/>Dum autem sanctus Iuuenalis adhuc uiueret, et Narnia desideretur
				<lb/>a prephata gente, et nimium coangustarentur, ut
				<lb/>iam spes euadendi non esset, suis fidelibus indicens ieiunum
				<lb/>ac saccis uestiri et cinerem aspergi, et in ecclesiis teneri a paruo
				<lb/>usque ad magnum. Et sic cum omnibus Deo preces offerens,
				<lb/>ut suum populum liberaret ab instanti morte et ingenti
				<lb/>angustia. Quorum prece miseratus Deus omnipotens noluit
				<lb/>infructuosam habere, sed benigne audiens postera die attribuit,
				<lb/>quod lacrimabiliter expectabant. Mediante uero die
				<lb/>altero, et sol suos radios montes et omnia fulgoraret et nulla
				<lb/>nubila esset, in aera tanta fulgora mixta turbinibus in eorum
				<lb/>castris ceciderunt, ut amplius quam tria milia fortes milites
				<lb/>cum armis suis submersi sunt iuxta murum antiquum herentem
				<lb/>templo Herculis, qui ultra nec apparuerunt nec uiuentes
				<lb/>in hoc seculo. Quod factum uidentes ciues una cum sancto
				<lb/>Iuuenale, madefactis genis, Deo grates referebant pro euasione
				<lb/>periculi, et quia suum populum liberauerat a presenti morte.
				<lb/>Beatus namque Iuuenalis, dum se exauditum cerneret et
				<lb/>populum per omnia confidentem in Dei uirtute et ereptione,
				<lb/>Deo gratias agens et eorum fide congaudens sacrosancta
				<lb/>mysteria pro eis offerens sacri corporis et sanguinis domini
				<lb/>nostri Iesu Christi monebat eos esse participes. Duxerat autem
				<lb/>beatus Iuuenalis secum ex Africa calicem paruulum operato
				<lb/>ex crystallino metallo, in quo Deus cotidie sua mirabilia
				<lb/>ostendebat, sicuti in sarepteno urceo oratione et meritis predicti
			<lb/>uiri.</p>
			<pb n="225"/>
			<p><lb/>Qui, dum sacrificaret et libamen in eo funderet, et ex
				<lb/>more populum communicaret et calicem labiis propinantium
				<lb/>preberet, tanta uirtus in eo iacebat, ut, si centum milia adessent
				<lb/>homines, sufficeret ad potandum, nulli ministrorum augere
				<lb/>aut fundere aliquid postea concedebatur. [ ] Nam et
				<lb/>ipse calix usque hodie diligenti cura custoditur; et die Natalis
				<lb/>eius a ministro producitur, catenulis aureis et gemmis ornatus,
			<lb/>eo quod ansulas habebat.</p>
			<p><lb/>Beatus autem episcopus Iuuenalis, postquam Deo innumeros
				<lb/>acquisiuit filios, ut sui agonis fructum perciperet, post
				<lb/>septem aristas de hac luce subtractus celestia regna fruiturus
				<lb/>ascendit; ad cuius exequias omnis turba merentium christianorum
				<lb/>confluens lachrimabili uoce plorabat, ita ut aera magnis
				<lb/>impleretur questibus et uocibus multorum; cuius sanctissimum
				<lb/>corpus tandem consolata phalanx sacerdotum et clericorum
				<lb/>collegerunt et locum diligentissime diuersis odoribus perunxerunt;
				<lb/>et sic demum pulchris indutum linteolis sepulturae
				<lb/>honorificae tradiderunt ad Portam Superiorem, Via Flamminea,
				<lb/>miliario ab Urbe quinquagesimo quinto, sub die septimo
				<lb/>Iduum Augustarum. Cuius Natalis celebratur quinto
				<lb/>nonas Magii, quo die et Sanctae Crucis domini nostri Iesu
				<lb/>Christi colitur inventio, quae ab Helena augusta, matre Constantini
				<lb/>principis, facta est, prodente Iuda, qui nunc Cyriacus
			<lb/>uocatur, Caluariae in loco.</p>
			<p><lb/>Sed silentio non est tegendum, fratres karissimi et filii
				<lb/>sanctae Ecclesiae, quae et quanta mirabilia per eum Dominus
				<lb/>ostendit. Ipse enim adhuc iuuenis, cunctis fidelibus suae
				<lb/>diocesim conuenientibus, asseruit per uisionem ammonitum se
				<lb/>fuisse, ut pro puppi, quae ui mari impellebatur, ne mergeretur,
				<lb/>Dominum exoraret; quod postea exitus rei edocuit hoc
				<lb/>modo. Nauigantes autem quodam tempore uiri famosissimi,
				<pb n="226"/>
				<lb/>repleti omnibus bonis et gazis, ab Oriente, numero quasi trecenti,
				<lb/>et cum per tranquilla maria uelificarent, subito exorta
				<lb/>est immanis tempesta, ut etiam nullus crederet esse iam spem
				<lb/>euadendi: ruunt uenti et zephiri secant cana equora, et ab imo
				<lb/>turbantur mare, et nauis periclitabatur conteri et scindi.
				<lb/>Extemplo auditur stridor rudentum et antemnae cum suis
				<lb/>uelis colliduntur, ui uentorum cogente, ac demerguntur in
				<lb/>fluctibus; geminos temones cum archiromachis, nautis et omnibus
				<lb/>utensilibus ipsius nauis iam potens mare abstuleretur,
				<lb/>et sola ipsa merens et stupens instabiliter ferebatur per undas.
				<lb/>Fit ingens clamor uirorum merentium, et dum preces ad
				<lb/>Dominum cum lachrimis funderent, subito apparuit eis sanctus
				<lb/>Iuuenalis, episcopus Narniensis, expansis brachiis, super
				<lb/>aquam astantem, et Christum pro eorum ereptione exorantem.
				<lb/>Quem nautae uidentes stupore et ammiratione correpti,
				<lb/>quamuis esitando eius amminiculum implorantes dixerunt:
				<lb/>&#171;Si uir Dei es, libera nos!&#187;. Et continuo mare quieuit, et
				<lb/>uires uentorum confractae sunt et omnia, quae mare obsorbuerat,
				<lb/>iuxta naue inuenta sunt; et sic demum ad optatum et securitate
				<lb/>plenum portum transducta est. Viri autem nautae
				<lb/>curiosius intendentes in beatum uirum, interrogati sunt eum,
				<lb/>quisnam esset; qui ait: &#171;Ego sum Iuuenalis, Narniensis episcopus.
				<lb/>Agite Deo gratias, qui uos liberauit de periculo
				<lb/>mortis; si autem me uolueritis scire, ad Portam Superiorem
				<lb/>Narniae me indagare studemini et sic effigiem meam diligenter
				<lb/>inuenietis&#187;. Et haec dicens, ab oculis elapsus est: qui
				<lb/>ualde admirantes glorificabant Dominum saluatorem nostrum
			<lb/>Iesum Christum.</p>
			<p><lb/>Expletis actibus suis, miserunt Narniam quadraginta uiros
				<lb/>prudentissimos cum magnis muneribus. Et cum iter a
				<lb/>portu usque ad ciuitatem quasi ducentorum miliaria extenderetur,
				<pb n="227"/>
				<lb/>tam concite abierunt, ut per duos soles suum iter perfecerunt.
				<lb/>Qui dum introissent ciuitatem, exquirentes ubi maneret
				<lb/>beatus Iuuenalis, liberator eorum, et dum didicissent ab accolis
				<lb/>iam obisse, eius sepulturam cum desiderio uidere rogabant.
				<lb/>Qua agnita et uisa, unus suorum, nomine Terius, qui quartanis
				<lb/>laborabatur febribus, sepulcro eius tacto, continuo euomuit omne
				<lb/>uenenum colericum, sanusque recessit. Post uero, dato amplissimo
				<lb/>munere, successori eius, uiro Maximo episcopo, qui quadraginta
				<lb/>annis et tribus mensibus eius cathedram rexit, ut basilicam
				<lb/>ei cum confessione construeret, et sacrum corpus in abdito loco
				<lb/>reconderet ac auro et argento pretiosisque lapidibus constricta
			<lb/>ueneraret per secula: quod et factum est.</p>
			<p><lb/>Super eius uenerabile corpus haec carmina superponentes
				<lb/>signauerunt in posterum:
				<lg>
					<l>Secretus locus intus inest sanctique recessus,</l>
					<l>Quem famulus Christus sancti Iuuenalis elegit.</l>
					<l>Rupe caua placuit abscondere membra sepulchro,</l>
					<l>Ne polluta manus sacrum contingere possit.</l>
					<l n="5">Sanctorum socius meritis electus in antro.</l>
					</lg></p>
			<p><lb/>Die uero Natalis eius tam ipsa confessio, quam marmora
				<lb/>et aurum uel argentum ipsius tali sudore aquatili distillant, ut
				<lb/>cum spungiolis tergentes fideles in ampullis recondant, mixtoque
				<lb/>sancto oleo, multis infirmitatibus proficiatur, et Domini cooperante
				<lb/>gratia, perfectae sanitatis restituatur. Haec autem gesta
				<lb/>iubente uiro beatissimo Maximo edita sunt, petentibus eis, qui
				<lb/>uoluerunt nosse uitam et actus ipsius, quique liberati sunt, de
				<lb/>periculo mortis. Et reuersi cum magno gaudio, agentes gratias
				<lb/>Deo per Iesum Christum, cui est omnis honor et imperium una
			<lb/>cum Sancto Spiritu in secula seculorum. Amen.</p>
		</div>
	</body>
</text>
</TEI>




