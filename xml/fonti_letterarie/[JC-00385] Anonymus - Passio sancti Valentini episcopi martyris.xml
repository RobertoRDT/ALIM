<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Passio sancti Valentini episcopi martyris (BHL 8460)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1534" unit="words">Parole: 1534</measure>
				<measure quantity="9320" unit="characters_without_spaces">Caratteri (spazi esclusi): 9320</measure>
				<measure quantity="10686" unit="characters_witht_spaces">Caratteri (spazi inclusi): 10686</measure>
			</extent>
			<publicationStmt>
				<publisher>ALIM</publisher>
				<date when="2015-07-14">14/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<editor>E. D'Angelo</editor>
						<title level="m">Terni Medievale, La città, la Chiesa, I Santi, L'agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2015</date>
							<biblScope unit="page">232-242</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">54</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="0501/0600">VI</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-per i file 380-386, sul sito ALIM, i dati bio-bibliografici sono scorretti (i dati indicati sulla pagina del n. 380 spettano in realtà al n. 382 e cosi via)</item></list></change>
		</revisionDesc>
	</teiHeader>

<text>
	<body>
		<div>
			<pb n="232"/>
			<p><lb/>Propheta loquitur ad Deum: “Secundum altitudinem tuam
				<lb/>multiplicasti filios hominum”. In ipsa multiplicatione illi specialiter
				<lb/>ad Deum pertinent, qui uitam suam uouerunt Creatori, ita ut
				<lb/>corpus et animam intentissima Christo faciant. Vnde beatus uir
				<lb/>Interamnensis episcopus, sanctus Valentinus, bene uiuendo meruit
				<lb/>uirtutibus adherere, quae uirtutes latentem hominem omnis mundi
			<lb/>credentium animis tradiderunt.</p>
			<pb n="233"/>
			<p><lb/>Igitur Athenienses nobiles nati Proculus, Efibus et Apollonius,
				<lb/>scolastici uiri, cum apud Grecos Latina studia desiderassent, apud
				<lb/>Cratonem ciuem suum, oratorem utriusque linguae, in urbe Roma
				<lb/>hospitabantur, huius et magisterio et hospitio fouebantur. Factum
				<lb/>est autem, ut unicus Cratonis filius, Cerimon nomine, iuuenis scolasticus,
				<lb/>sic incurreret egritudinem ut, incuruatus dorso, caput habens
				<lb/>inter genua remaneret. Cumque omnes pene medici, qui in
				<lb/>urbe Roma erant, nulla ei possent ratione succurrere, extitit quidam
				<lb/>Fonteius tribunicius, qui diceret ei istam passionem acrius suo
				<lb/>euenisse germano, et curatus esset a quodam sancto Valentino episcopo,
				<lb/>qui est Interamnae urbis ciuis, et hortatur transmittere ad
				<lb/>eum. Denique ipse puer, ex quo curatus est, non illum deseruit,
				<pb n="234"/>
				<lb/>dicens enim Iesus et huius bonitatis affectu esse constrictum. Audiens
				<lb/>haec, Craton mittit ad illum nobiles uiros, amicos suos, qui
				<lb/>illum rogarent, ut ad urbem Romam dignaretur uenire. Quem
				<lb/>cum uenientem Craton hospitio recepisset, ostendit ei filium suum
				<lb/>Cerimonem, et cepit petere eum, ut, sicut curauit germanum Fonteii,
			<lb/>ita et isti succurreret.</p>
			<p><lb/>Cui sanctus Valentinus episcopus dixit: « Tu si uis, curabitur».
				<lb/>Et Craton dixit ad eum: «Dimidiam partem substantiae
				<lb/>meae tibi dare disposui, si istum ab hac infirmitate liberare potueris».
				<lb/>Cui sanctus Valentinus respondit: «Miror te magistrum
				<lb/>prudentem non aduertisse, quod dixi: “Tu si uis, curabitur”.
				<lb/>Nam, si credideris Christo meo, fides tua pretiosa est Deo magis
				<lb/>quam tu, qui in rebus uilissimis et uanis uitam tuam expendis, credens
				<lb/>effigies malignorum hominum, in ligno aut in quocumque
				<lb/>metallo expressas, aliquam diuinitatem habere: quae merito hoc obtinuerunt.
				<lb/>Nunc autem, ut non possint credi, qui sordidissimis
				<lb/>actibus et crudelissimis occupati, nullum tempus immune ab sceleribus
				<lb/>habuerunt. Sed si istam, quam insinuo, fidem ab hac defendas
				<lb/>iniuria, et Deo illam inuisibili et omnipotenti committas, dabitur
				<lb/>salus filio tuo, quam postulas. Censum uero tuum, cuius michi
				<pb n="235"/>
				<lb/>medietatem polliceri uoluisti, offerre debes pauperibus, qui
				<lb/>orent pro filio tuo: michi autem nulla ratione suadere poteris, ut
				<lb/>pro salute eius aliquid aliud accipiam, quam fidem queram. Crede
				<lb/>ergo filium Dei uerum Deum esse, Christum Iesum, et omnibus
				<lb/>renuntia simulacris, et uidebis saluum filium tuum». Dicit ei
				<lb/>Craton: «Licet ignorem, quo ordine religio uestra teneatur, audiui
				<lb/>tamen hoc, quod unusquisque per fidem suam saluetur, nec prosit
				<lb/>alteri alterius fides, nec obesse poterit alteri infidelitas alterius».
				<lb/>Sanctus Valentinus episcopus dixit: «Certae causae sunt conuersationis
				<lb/>humanae, quae alteros pro aliis nec liberari faciant, nec
				<lb/>perire. Neque enim in fide dubius pater filio potest obesse fideli.
				<lb/>In his ergo causis quasi necessitas flagitat: sanitatem querunt,
				<lb/>dum patitur, pater pro filio, soror pro fratre, pro seruo dominus: et
				<lb/>filium patri esse redditum, et fratrem sorori, et seruum legimus domino
				<pb n="236"/>
				<lb/>restitutum. Igitur pro eorum interitu hi, qui cruciabantur,
				<lb/>fidem integram acceperunt ad hoc, ut efficerentur utrique fideles,
				<lb/>et salus temporalis data corporibus acquireret animabus eternam.
				<lb/>23 Sicut et factum est, ut centurio morientem seruum suum reciperet,
				<lb/>et filiam mortuam archisynagogus ad uitam reuersam aspiceret,
				<lb/>et sorores Lazarum, iam sepulturam quatriduanam habentem,
				<lb/>quem lugebant et flebant, uoce Domini suscitatum esse gaudebant.
				<lb/>Sunt et multa alia, quae in Nouis et in Veteribus sacris uoluminibus
				<lb/>ista affirment, et fides alterius subuenisset aliis doceatur, et infidelitas
				<lb/>alterius aliis nocuisset, quae nunc memorare longum est.
				<lb/>Nam et Pharaonis unius hominis infidelitas totam Egyptum cedi
				<lb/>fecit uariis plagis, quoadusque cum suo interiret exercitu, et fides
				<lb/>Moysis preliantibus uictoriam ex hostibus tribuit. Et Iesu Naue
				<lb/>sanctitas populis in dispersione positis plurimum triumphum attribuit.
				<lb/>Quid memorem uiduae credenti ab Helia mortuum unicum
				<lb/>suscitatum, dolenti e feretro redditum a Christo unicum uiduae?
				<lb/>Quid paralyticum a credentibus cum lectulo suo funibus depositum
				<pb n="237"/>
				<lb/>ac curatum? Nonne fides alterius ita aliis profuit, ut fides
				<lb/>credentium diuini oris laudem adquireret, et a non credentibus incredulitatem
				<lb/>eiceret, et sanitatem languentibus restitueret, et uitam
			<lb/>in mortuis repararet?».</p>
			<p><lb/>Haec et his similia multa sancto Valentino episcopo prosequente,
				<lb/>Craton orator cecidit ad pedes eius, dicens: « Credo, quod iste,
				<lb/>quem predicas, uerus sit Deus, et preter ipsum non est alius, qui imperat
				<lb/>languori, ut abscedat, imperat morti, ut fugiat, imperat uitae, ut
				<lb/>redeat». Sanctus Valentinus episcopus dixit: «Fides Christiana non
				<lb/>tantum uerbis, sed et operibus demonstratur». Dicit ei Craton:
				<lb/>«Quae sunt opera, per quae fides possit ostendi?». Sanctus Valentinus
				<lb/>episcopus dixit: «Vt abrenuntietur ydolis manufactis, quorum effigies
				<lb/>adorantur in templis, et ab omni peccato lotus fonte purissimo,
				<lb/>Dei filius adopteris». Craton dixit: «Aqua, quae sordes corporis
				<lb/>lauat, quomodo poterit peccata mundare?». Sanctus Valentinus episcopus
				<lb/>dixit: «Aqua ipsa per mysterium inuocatae Trinitatis Spiritum
				<lb/>Sanctum in semetipsam recipiet, et per ipsum uniuersa peccata et crimina
				<lb/>dimittentur». Dicit ei Craton: «Dum disputatio nostra longius
			<lb/>tenditur, uita mei filii breuiatur!».</p>
			<pb n="238"/>
			<p><lb/>Dicit ei sanctus Valentinus episcopus: «Nisi credideris ea,
				<lb/>quae nec audire potuisti aliquando nec uidere, saluus esse non poterit
				<lb/>filius tuus». Dicit ei Craton: «Quid est, quod ego nec audire
				<lb/>potui nec corde conspicere?». Sanctus Valentinus episcopus dixit:
				<lb/>«Numquid audisti aliquando uirginem concepisse, uirginem peperisse,
				<lb/>uirginem post partum permansisse? Audisti aliquando aut
				<lb/>uidisti siccis pedibus undarum pelagus pertransitum, imperasse
				<lb/>uentis, tempestatem iussu compescuisse, postremo crucifixum, mortuum
				<lb/>ac sepultum, die tertia resurrexisse, atque multis uidentibus
				<lb/>ascendisse in celis, angelis testantibus, ita ut ascendit, uenturum
				<lb/>adsertus est? Si ita credis facta, accede et baptizare, ut possis ad
				<lb/>salutem filii tui pertingere, et per ipsum ad uitam perpetuam peruenire».
				<lb/>Dicit ei Craton: «Quantacumque dixeris, et uerborum
				<lb/>ampliata fuerit multitudo, uno hoc colligi poterit: si saluetur hic,
			<lb/>pro quo ista dicuntur».</p>
			<p><lb/>Sanctus Valentinus episcopus dixit: «Quoniam sapientia
				<lb/>mundi, in qua tu magister esse uideris, stulta est apud Deum, et
				<pb n="239"/>
				<lb/>non potest tam perfecte credere, quam fides ipsa deposcit, cui credendum
				<lb/>est, da michi fidem tuam sub hac pollicitatione, ut filius
				<lb/>tuus per meam fidem saluetur: tu uero per salutem filii tui cum
				<lb/>omni domo tua conuertaris ad Christum ». Tunc Craton uocauit
				<lb/>coniugem suam cum omni familia, et prostrarus pedibus eius, cepit
				<lb/>promittere, quod, si ille saluus esset, omnes crederent Christo.
				<lb/>Erant autem in hoc spectaculo Proculus et Efibus atque Apollonius,
				<lb/>quos cognouimus in Greco perfectos ad Latina studia peruenisse.
				<lb/>Hi itaque simili modo, oratoris sui filium Cerimonem cupientes
			<lb/>saluum fieri, se credituros affirmant.</p>
			<p><lb/>Tunc sanctus Valentinus episcopus iussit sibi cubiculum preparari,
				<lb/>et die et nocte silentium fieri. Et claudens ostium super
				<lb/>se et super puerum Cerimonem, qui tertio anno transacto ita toto
				<lb/>corpore implicatus atque glomeratus iacebat, ut caput inter genua
				<lb/>habens remaneret, et nullam partem corporis possit liberam in
				<lb/>membris habere. Erant enim eius brachia simul et crura contorta,
				<lb/>ut nullus medicorum passionis istius assereret repertum esse uocabulum.
				<lb/>Tunc sanctus Valentinus episcopus, uir Dei fide plenus, clauso
				<lb/>ostio, stratoque humi cilicio, eleuauit puerum Cerimonem de lecto,
				<lb/>et proiecit eum seminecem in eo cilicio, in quo ipse orare consueuerat;
				<lb/>et per totam noctem in Dei laudibus et oratione manenti
				<pb n="240"/>
				<lb/>lumen circa mediam noctis tantum apparuit, ut hi, qui in spectaculis
				<lb/>erant circa cubiculum, putarent intus flammas accendi. Sed spatio
				<lb/>unius horae transacto, surgens sanissimus puer, simul cepit uoce clara in
				<lb/>Dei laudibus incolumis concrepare. Audientes autem illum parentes
				<lb/>eius Domino canere, cuius per tres annos solum gemitum audierant,
				<lb/>mugitumque reddentem, omnes simul gaudentes, fores ut reseraret eis,
				<lb/>sanctum Valentinum exorabant. At ille dixit: «Nisi compleuero statutum
			<lb/>orationis numerum et hymnorum, non uobis aperiam».</p>
			<p><lb/>Sed cum iam aurora noctis finem imponeret, sanctus Valentinus
				<lb/>reserat claustra cubiculi, et Cerimonem iuuenem parentibus, ac
				<lb/>si nichil perpessus fuisset, ab omni egritudine liberatum assignat.
				<lb/>Tunc Craton cum coniuge et omni domo sua credidit, et baptizatus
				<lb/>est. Cerimon autem uestigia sancti Valentini relinquere nulla
				<lb/>potuit ratione suaderi. Proculus uero et Efibus atque Apollonius,
				<lb/>abicientes studia humanae sapientiae, ita se contulerunt ad Dominum,
				<lb/>ut ultra penitus nichil humanarum legerent litterarum. Sed
				<lb/>conuersi ad Dominum, spiritalibus studiis se tradiderunt magistro,
				<lb/>cuius non tantum uerba, sed etiam facta mirabilia probarentur.
				<lb/>Interea per hos confluebat multitudo scolasticorum ad Christum,
				<pb n="241"/>
				<lb/>ita ut Abundius, prefecti Vrbis filius, animo duceretur, et tota
				<lb/>fidei plenitudine Christi se famulum publica uoce clamabat. Tunc
				<lb/>indignatio pene omnium senatorum accensa est. Et tentus sanctus
				<lb/>Valentinus episcopus atque uirgis cesus, compellebatur sacrificare demoniis,
				<lb/>et post diuturnam cedem custodiae mancipatur. Et uidentes
				<lb/>autem eum constanter gloriari, et omnium, qui per ipsum Christo crediderant,
				<lb/>animos confortantem, medio noctis silentio eiectum de carcere
			<lb/>decollauerunt iussu Furiosi Placidi, Vrbis prefecti.</p>
			<p><lb/>Tunc a Proculo, Efibo atque Apollonio ablatum corpus uenerandum
				<lb/>Christi martyris Valentini ad suam ecclesiam Interamnae
				<lb/>urbis nocturno itinere transtulerunt; ibique, in suburbano empto
				<lb/>terrae spatio, non longe ab eadem ciuitate, sepulturae honestissimae
				<lb/>tradiderunt. Vbi cum cotidianis uigiliis in Dei laudibus permanerent,
				<lb/>tenti a Gentilibus, custodiae sunt traditi consulari Lucentio.
				<lb/>Qui Lucentius agnoscens, quod Proculus et Efybus atque Apollonius
				<lb/>populos multos, quos cognouerant, amatores haberent, timens
				<lb/>ne uiolenter ei a populo tollerentur, noctis medio suis eos iussit tribunalibus
				<lb/>presentari. Quos cum uidisset nec blandimentis decipi,
				<lb/>nec terroribus flagitari, iussit eos capitalem subire sententiam.
				<lb/>Ipse autem statim cum officio suo fugiens, et quo perrexit, non
				<pb n="242"/>
				<lb/>se permisit sciri. Tunc omnis populus luctum de nece eorum, et
				<lb/>gaudium de martyrio habuerunt. Quique a sancto Abundio non
				<lb/>longe a corpore sancti Valentini sunt sepulti, collaudantes Dominum
				<lb/>Iesum Christum, qui uiuit et regnat cum Deo Patre et Spiritu
			<lb/>Sancto in secula seculorum. Amen.</p>
		</div>
	</body>
</text>
</TEI>