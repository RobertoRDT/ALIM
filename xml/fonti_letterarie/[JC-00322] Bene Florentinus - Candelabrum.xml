<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Candelabrum</title>
				<author>Bene Florentinus</author>
				<respStmt>
					<resp key="print_editor">Edizione critica a stampa a cura di</resp>
					<name>Gian Carlo Alessio</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="45719" unit="words">Parole: 45719</measure>
				<measure quantity="274119" unit="characters_without_spaces">Caratteri (spazi esclusi): 274119</measure>
				<measure quantity="316161" unit="characters_witht_spaces">Caratteri (spazi inclusi): 316161</measure>
			</extent>
			<publicationStmt>
				<publisher>ALIM</publisher>
				<date when="2012-05-01">01/05/2012</date>
			</publicationStmt>
			<notesStmt>
				<note>Genere: Retorica</note>
				<note>Tipo: Fonti Letterarie</note>
				<note>Note: Il testo elettronico non segnala le opzioni grafiche introdotte nell'edizione
					Parole: 46414
				Caratteri (senza spazi): 322266</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Bene Florentinus</author>
						<title level="m">Bene Florentini Candelabrum</title>
						<editor>Gian Carlo Alessio</editor>
						<imprint>
							<publisher>Antenore</publisher>
							<pubPlace>Padova</pubPlace>
							<date>1983</date>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Retorica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-pag. 154 conteneva lo stesso testo della pagina 155</item><item resp="#JC">-dalla pagina 148 in poi il testo non è diviso in righe, i &lt;lb/&gt; indicano l'inizio di un paragrafo</item><item resp="#JC">-ci sono ogni tanto errori OCR (sopratutto: "l" o "I" invece di "1"). Ho corretto quelli che ho trovato, ma non so quanti non ne ho trovati...</item><item resp="#JC">-il cap. 43 del libro VI manca (pag. 205/206)</item><item resp="#JC">-il cap. 33 del libro VII non ha il titolo (pag. 230)</item></list></change>
		</revisionDesc>
	</teiHeader>

<text>
	<body>
		<div type="book">
			<pb n="3"/>
			<div type="chapter">
				<head><lb/>(1) INCIPIT SVMMA PERFECTE
					<lb/>DICTANDI A DOCTORE QUI BONUM
					<lb/>DICITUR ORDINATA ET PRIUS PROLOGUM
				<lb/>SIC PREMITIT.</head>
				<p><lb/>(2) Presens opus Candelabrum nominatur, (3) quia populo
					<lb/>dudum in tenebris ignorantie ambulanti lucidissiman dictandi
					<lb/>peritiam cognoscitur exibere. (4) Unde ad huius operis lumen
					<lb/>vos quibus datum est nosse misterium veritatis gratulanti animo
					<lb/>properate certi, procul dubio, (5) quod si gustaveritis ex hoc
					<lb/>fonte cisterne vobis Egiptiorum amplius non placebunt; (6)
					<lb/>quia, pulsis procul erroribus, fructum certum et gratiam percipietis
					<lb/>maximam de labore. (7) Autoritatem igitur Romane curie,
					<lb/>que caput est omnium et magistra, principaliter imitantes, primo
				<lb/>a diffinitione dictaminis inchoemus.</p>
			</div>
			<div type="chapter">
				<head><lb/>2. (1)QUID SIT DICTAMEN ET UNDE DICATUR</head>
				<p><lb/>(2) Dictamen est ad unamquamque rem congrua et decora
					<lb/>locutio. (3) 'Ad unam quamque rem' ideo dictum est quia omnis
					<lb/>res proposita ad dicendum, ut ait Boetius, potest esse materia
					<lb/>dictatoris. (4) Unde Horatius: "Quidlibet audendi semper fuit
					<lb/>equa potestas". (5) "Congrua" vero dicitur latinitate sermonis,
					<pb n="4"/>
					<lb/>"decora" verborum compositione pariter et hornatu, (6) quia rectitudo
					<lb/>latinitatis et bonitas rei cum pulcritudine utriusque (7)
					<lb/>debent dictatoris eloquium insignire. Dictamen a dicendi frequentia
					<lb/>nomen traxit, quia, sicut ait Tullius, hec scientia maxime
				<lb/>in exercitatione consistit.</p>
			</div>
			<div type="chapter">
				<head><lb/>3. (1) QUIBUS REBUS HEC SCIENTIA ADQUIRATUR.</head>
				<p><lb/>(2) Hec enim facultas ingenio, usu et eruditione conficitur,
					<lb/>quorum si quid autori defuerit, ad exquisiti dictaminis elegantiam
					<lb/>non pertinget. (3) Primum natura, secundum parit industria,
					<lb/>tertium dat doctrina. (4) Hoc idem a Tullio demostratur
					<lb/>cum hanc scientiam docet arte, imitatione ac exercitio perfecte
				<lb/>assequi nos valere.</p>
				<p><lb/>(5) Unde quidam egregie dixit:
                                        <lg>
                                                <l>"Rem tria perficiunt: ars, cuius lege regaris;</l>
                                                <l>Usus, quem serves; meliores, quos imiteris.</l>
                                                <l>Ars certos, usus promptos, imitatio reddit</l>
                                                <l>Artifices aptos, tria concurrentia sumos".</l>
                                        </lg>
                                </p>
			</div>
			<div type="chapter">
				<head><lb/>4. (1) QUID HEC SCIENTIA CONTRAHAT A TOTO TRIVIO ET
				<lb/>AD QUAM PARTEM PRINCIPALITER SPECTET.</head>
				<p><lb/>(2) Reducitur vero hec facultas ad eloquentiam trivialem,
					<pb n="5"/>
					<lb/>quia totum trivium perfecte nos promovet ad loquendum. (3)
					<lb/>Nam gramatica illuminat intellectum, logica fidem prestat, rethorica
					<lb/>facit velle: que tria multum expediunt dictatori, (4)
					<lb/>quia suum est facere ut ea que dicit intelligant auditores, intellecta
					<lb/>credant et creditis acquiescant. (5) Substantialiter tamen
					<lb/>ad rethoricam spectare cognoscitur; que, in orationis artificio
					<lb/>quinque considerans, (6) invenit et disponit, memorat, eloquitur
				<lb/>et pronuntiat eleganter.</p>
				<p><lb/>(7) Inventio, ut ait Tullius, est excogitatio rerum verarum
					<lb/>aut veri similium que causam probabilem reddant. (8) Res veras
					<lb/>aut verisimiles reddunt attributa personarum sive negotiorum
				<lb/>de quibus postea sub iungemus.</p>
				<p><lb/>(9) Dispositio est ordo et distributio rerum, demostrans quid
				<lb/>quibus in locis debeat colocari.</p>
				<p><lb/>(10) Memoria est firma animi rerum et verborum et dispositionis
				<lb/>perceptio.</p>
				<p><lb/>(11) Pronuntiatio est vocis, vultus, gestus moderatio cum venustate.
					<lb/>(12) Elocutio est idoneorum verborum et sententiarum ad inventionem
				<lb/>accomodatio.</p>
				<p><lb/>(13) Ex his colligitur quod dictator debet esse in inveniendo
					<lb/>subtilis, in disponendo cautus, in pronuntiando modestus, in
					<pb n="6"/>
					<lb/>memorando sollers, in eloquendo conspicuus. (14) Que cum
					<lb/>inseparabilia sint et invicem colligata, (15) elocutionem tamen
					<lb/>idem esse dicimus quod dictamen et eloqui quod dictare. (16)
					<lb/>Unde ars ista, que dictatoria nuncupatur, non est ipsa rethorica
				<lb/>sed pars eius elocutio nominata.</p>
			</div>
			<div type="chapter">
				<head><lb/>5. (1) QUID SIT FUNDAMENTUM BENE DICTANDI.</head>
				<p><lb/>(2) Fundamentum bene dictandi a fonte sapientie cognoscitur
					<lb/>emanare, quia "recte scribendi", sicut dicit Horatius, "sapere
					<lb/>est et principium et fons". (3) Unde qui rerum cognitione
					<lb/>caret tamquam cecus ducitur et oberrat, deficiens in rebus, deficiens
					<lb/>in sermone. (4) Quicumque vult ergo perfecte dictandi
					<lb/>lauream adipisci legat diligenter philosophos et autores, legat
					<lb/>et quoscumque potest nobiliores libros ex quibus facundiam et
					<lb/>sapientiam consequatur, (5) ut, quotiens oportuerit, ita sibi via
					<lb/>pateat dicendorum quod, materia intra mentis uterum concepta
					<lb/>pariter et formata, (6) iam sine deformitate aliqua sermo nascatur
					<lb/>ingenuus, personis conveniens et negotiis et appositionis
				<lb/>scemate luculentus.</p>
				<p><lb/>(7) His ita premissis, generalia prius de dictamine videamus.</p>
				<pb n="7"/>
			</div>
			<div type="chapter">
				<head><lb/>6. (1) DE TRIBUS GENERIBUS DICTANDI.</head>
				<p><lb/>(2) Generales ergo figure dictaminum tres dicuntur, que stili
					<lb/>etiam nuncupantur, scilicet humilis, mediocris et sublimis. (3)
					<lb/>Humilis est illa que usque ad usitatissimam puri sermonis consuetudinem
					<lb/>est demissa, ut in Evangeliis et Sacra Scriptura sepe
					<lb/>videmus. (4) At mediocris censetur que constat ex altiore neque
					<lb/>tamen ex summa et hornatissima dignitate verborum, ut in epistolis
					<lb/>Pauli et elegis Ovidianis. (5) Sublimis ex magna et hornata
					<lb/>verborum constructione conficitur, ut in Gregorii Moralibus et
				<lb/>Lucano.</p>
			</div>
			<div type="chapter">
				<head><lb/>7. (1) DE TRIBUS VITIIS QUE ADIACENT TRIBUS STILIS.</head>
				<p><lb/>(2) "Set mala sunt vicina bonis errore sub illo;
				<lb/>Pro vitio, virtus crimina sepe tulit".</p>
				<p><lb/>(3) Humili enim figure collateratur vitium aridum et exangue,
					<lb/>(4) mediocri fluctuans et dissolutum, (5) sublimi turgidum
					<lb/>et inflatum. (6) Exarescit enim oratio propter exilitatem sententie
					<lb/>et illiberalitatem sermonis, ut: 'Rogo te de affaribus meis'.
					<lb/>(7) Fluctuat et dissolvitur quando sententie non choerent et
					<lb/>enervis tota constructionum iunctura videtur, ut: 'Canis mingit
					<lb/>ad parietem' et: 'Studenti michi Bononie non suppetunt oportuna'.
					<lb/>(8) Turgescit autem oratio quadrupliciter et inflatur, scilicet
					<lb/>quando novis aut priscis verbis aut duriter aliunde translatis
					<pb n="8"/>
					<lb/>aut gravioribus quam res postulat aliquid indicamus. (9)
					<lb/>Novis enim dictionibus non est utendum nisi necessitas id requirat,
					<lb/>ut: 'bachilatrat' vel 'phariseat' vel 'neroniçat' (10) Prisca
					<lb/>dicuntur que usus non approbat modernorum, ut: 'medico, -cas'
					<lb/>et 'comito, -tas' et alia multa que fuerunt antiquitus in honore.
					<lb/>(11) Translata duriter appellamus que non commode sed quasi
					<lb/>violenter ad aliud significandum trahuntur, ut: 'Iste iam declinat
					<lb/>ad Nestorem', id est ad senectutem. (12) Graviora quam
					<lb/>res postulat orationem turgidam faciunt et inflatam, ut si dicat
					<lb/>Titirus Melibeo: 'Tue serenitatis excellentie tenore presentis
					<lb/>pagine reseretur quod intime caritatis visceribus te amplector".
					<lb/>(13) Predictas autem figuras possumus commutare de una
					<lb/>paulatim ad reliquas transeundo, ut gravem mediocris, mediocrem
					<lb/>attenuata excipiat cum oportet quia commutatio tollit satietatem
				<lb/>sed cavendum est ne fiat commutatio repentina.</p>
			</div>
			<div type="chapter">
				<head><lb/>8. (1) DE HIS TRIBUS QUE IN OMNI PERFECTO DICTAMINE REQUIRUNTUR.</head>
				<p><lb/>(2) Cum itaque sint tres elocutionum figure, sciendum est
					<lb/>quod tria in omni exquisito dictamine requiruntur, scilicet elegantia,
					<lb/>compostio et hornatus, qui a Tullio dignitas nominatur.
					<lb/>(3) Primum est adeo necessarium quod sine ipso nullum
					<pb n="9"/>
					<lb/>potest dictaminis edificium permanere; (4) secundum ad ipsarum
					<lb/>dictionum artificium pertinet et decorem; (5) tertium in
					<lb/>verbis et sententia efficit venustatem. (6) Compositio tamen non
					<lb/>semper secundum artis traditionem procedit sed contingit eam
					<lb/>sepe fieri ad libitum dictatoris (7) nec verborum dignitas semper
					<lb/>a dictatore servatur, quod totum est tolerabile dum modo sententia
					<lb/>sit perfecta et orationis congruitas non turbetur. (8)
					<lb/>Sed non est ob hoc compositionis artificium ignorandum, cum sepe
					<lb/>sit necessarium quoniam est apud nobiles autores et philosophos
					<lb/>in honore, nec a sede Romana fine tali decore aliqua epistola
				<lb/>destinatur.</p>
				<p><lb/>(9) De hi ergo dicturi ab elegantia, que prior est, naturaliter inchoemus.</p>
			</div>
			<div type="chapter">
				<head><lb/>9. (1) DE ELEGANTIA SECUNDUM LATINITATEM.</head>
				<p><lb/>(2) Elegantia est que reddit orationem latinitate puram et explanatione
					<lb/>perspicuam. (3) Latinitas congruitatem inducit sed
					<lb/>explanatio bonitatem intelligentie circa ea de quibus agitur in
					<lb/>sermone. (4) Latinitas ergo cuncta vitia incongruitatis relegat;
					<lb/>(5) explanatio vero apertam et dilucidam orationem reddit.
					<lb/>(6) Vitia que gramatice legibus contra dicunt barbarismus et
					<lb/>soloecismus dicuntur. (7) Barbarismus est vitium in dictione
					<pb n="10"/>
					<lb/>consideratum, habens quatuor species tam in scriptura quam
					<lb/>in pronuntiatione, scilicet additionem, subtractionem, immutationem,
					<lb/>transmutationem littere, temporis, toni et aspirationis. (8)
					<lb/>Soloecismus est vitium in contextu partium orationis
					<lb/>contra leges gramatice artis factum et habet similiter quatuor
					<lb/>species: adictionem, subtractionem, immutationem, transmutationem (9)
					<lb/>et quandoque provenit ex inconcinitate accidentium,
					<lb/>ut: 'mulier albus', quandoque ex cassatione intellectuum
					<lb/>sive repugnantia officiorum, ut: 'omnis Plato' vel 'iste asinus',
				<lb/>homine demostrato.</p>
				<p><lb/>(10) De his ergo non dicimus in presenti, excepto illo capitulo
					<lb/>quod hic videtur locum habere, scilicet an congrue dicatur
				<lb/>'Vos estis bonus', sermonem ad unum pluraliter dirigendo.</p>
			</div>
			<div type="chapter">
				<head><lb/>10. (1) DE QUODAM USUALI SERMONE.</head>
				<p><lb/>(2) Dicimus quod secundum artem soloecistica est, testante
					<lb/>Donato; (3) usus tamen recipit, "quem penes, arbitrium est et
					<lb/>ius et norma loquendi", (4) sed aliter in prima persona et aliter
					<lb/>in secunda (nam in tertia non servatur). (5) Fit ergo in prima
					<lb/>persona quando magnates illos consotiare sibi videntur qui ad
					<lb/>ipsorum consilium pertinent et excellentiam personatus, ut eorum
					<lb/>sermoni autoritas insit maior. (6) Talis autem pluralitas
					<pb n="11"/>
					<lb/>in nominativo et verbo et adiectivo et participio ad primam personam
					<lb/>pertinentibus observatur. (7) Cum vero maiores de se
					<lb/>locuntur, non habito respectu ad sui offitium personatus, singularitatis
				<lb/>terminum non excedunt. Unde tunc apostolicus dicit:</p>
				<p><lb/>'patior' vel 'doleo' et non 'patimur' vel 'dolemus'. (8) In
					<lb/>secunda vero persona fit causa cuiusdam urbanitatis et benivolentie,
					<lb/>ut eum cui loquimur fungi quibusdam honoribus
					<lb/>ostendamus. (9) Talis ergo pluralitas in verbo et supposito est
					<lb/>servanda, ut: 'Vos debetis michi precipere tamquam servo';
					<lb/>(10) sed de adiectivo et participio vel etiam relativo solet inter
					<lb/>doctores esse discordia, quia dicunt non nulli quod debent sustantivo
					<lb/>in accidentibus respondere, ut uni dicamus: (11) 'Vos
					<lb/>estis boni', 'Vos estis electi episcopus vel potestas', 'Ad vos
					<lb/>venio confidenter quorum benignitatem predicant universi'.
					<lb/>(12) Nos dissentimus ab eis dicentes quod adiectivum in huiusmodi
					<lb/>locutione debet esse numeri singularis, ut: 'Vos estis prudens
					<lb/>et benignus'. (13) Quod ideo fit ut causa dignitatis ostendatur
					<lb/>pluralis numerus precessisse: quod non fieret si adiectivum
					<lb/>pluraliter sequeretur. (14) Huiusmodi ergo adiectiva respiciunt
					<lb/>veram singularitatem que in supposito invenitur; unde
					<lb/>magis proprie dicitur: 'Vos estis bonus' quam 'boni'. Similiter
					<lb/>est dicendum: 'Michi propitium vos inveni' et non 'propitios'.
					<pb n="12"/>
					<lb/>(15) Artis enim natura etiam hoc requirit quia, cum talem modum
					<lb/>loquendi tertialitas non admittat, nomen de iure sui personatus
					<lb/>non est ad hanc improprietatem trahendum. (16) De participio
					<lb/>videtur nobis quod, propter affinitatem quam habet cum
					<lb/>verbo, rectius in plurali numero est ponendum, ut: 'Vos michi
					<lb/>benefacientes honoro'. (17) Quod et de adiectivo quidam observant,
					<lb/>quotiens in mediate suo iungitur substantivo, ut si dicam:
					<lb/>'Vos pauperum non immemores michi dignemini providere'.
					<lb/>(18) Participium tamen post verbum substantivum naturam sequitur
					<lb/>nominis adiectivi; unde congrue potest dici: 'Vos estis
					<lb/>electus episcopus vel potestas'. (19) De relativo substantie dicimus
					<lb/>quod, si ad talem secundam referatur, in nominativo casu
					<lb/>positum debet antecedenti suo in numero convenire, ut: 'Vos
					<lb/>qui michi benefacitis habeo semper pro domino speciali'; (20)
					<lb/>sed in oblico positum singularis numeri esse debet, ut: 'Ad vos
					<lb/>recurro de cuius benignitate confido', quoniam in nominativo
					<lb/>trahitur ad secundam sed in oblico retinet semper tertie vim
					<lb/>persone. (21) Quod ex hoc relativo 'suus' perpenditur, quia potest
					<lb/>ad oblicum talis relativi referri, ut: 'Ad vos quem predicat
					<lb/>suus honor secure confugio', sed ad nominativum sic positum
					<pb n="13"/>
					<lb/>non refertur. (22) Unde dicitur inconcinne: 'Diligo vos precuntis
					<lb/>qui me suum servum benigne respicitis'. Immo, rectius est
					<lb/>dicendum: 'Diligo vos precuntis qui me vestrum servum benigne
					<lb/>respicitis'. (23) Si autem vis relativum in nominativo positum
					<lb/>singulariter summere ut accipis in oblico, locutio est penitus
					<lb/>inconcinna sive dicatur: 'Amo vos qui benefacis michi' sive:
				<lb/>'Amo vos qui benefacit michi'.</p>
			</div>
			<div type="chapter">
				<head><lb/>11. (1) DE PLURALITATE GRATIE UNI FORMIS.</head>
				<p><lb/>(2) Circa predicta firmiter est notandum quod, huiusmodi
					<lb/>latinitate recepta, si talem honorem alicui ceperis exhibere, (3)
					<lb/>non debes in eodem tractatu ab incepta gratia deviare, sed "qualis
					<lb/>ab incepto processerit, et sibi constet". (4) Autores tamen
					<lb/>consueverunt numerum variare, ut apud Boetium videmus, dicentem:
					<lb/>'Michi manum retrahere libet. Nulla tibi a nobis violentia
					<lb/>est allata'; (5) item Ovidius primo dicit: 'Ultra promissum
					<lb/>tempus abesse queror' (6) et paulo post subiungit: 'Non
					<lb/>venit ante suam nostra querela diem'. (7) Sed huiusmodi commutatio
					<lb/>non in brevi opere locum habet nec in epistolari dictamine
				<lb/>nisi raro.</p>
				<pb n="14"/>
				<p><lb/>(8) Sit ergo dictator in latinitate perfectus, ne propter aliquam
					<lb/>abusionem seu figuram intollerabilem in puteum foveamve cadat,
					<lb/>id est in aliquod profundum vitium vel apertum, (9) quia
					<lb/>sunt quedam figure proxime rationi, et ideo laudabiles et ferende,
					<lb/>quedam magis in vitium declinantes, et ideo ad consequentiam
				<lb/>non trahende.</p>
				<p><lb/>(10) Sed non est satis loqui congrue vel latine, quia posset
					<lb/>ibi esse rerum impertinentia vel inconcinna translatio vel obscuritas
					<lb/>vitiosa, (11) et ideo necessaria est explanatio ad elegantiam
					<lb/>obtinendam, quia nichil est oratori convenientius quam conceptam
					<lb/>materiam verbis idoneis explanare. (12) Latinitati ergo
					<lb/>est explanatio adiungenda, ut hec duo simul coniuncta orationem
					<lb/>efficiant elegantem. Unde videndum est quibus rebus
				<lb/>explanatio acquiratur.</p>
			</div>
			<div type="chapter">
				<head><lb/>12. (1) DE INDUSTRIA EXPLANANDI.</head>
				<p><lb/>(2) Sciendum est quod explanationem inducunt usitata verba
					<lb/>et propria seu competenter aliunde translata. (3) Usitata dicuntur
					<lb/>que usus approbat modernorum et hec faciunt orationem
					<lb/>apertam, id est intelligibilem et quodam modo se intellectui offerentem.
					<lb/>(4) Si tamen antiquatis verbis et inusitatis uti forsitan
					<pb n="15"/>
					<lb/>est necesse, habes licentiam ea iterum suscitandi, dum modo
					<lb/>lucem ex iunctura contrahant circumstanti, (5) quoniam, ut ait
					<lb/>Tullius, "ex adiunctis adiuncta perpende ". (6) Possumus et nova
					<lb/>verba fingere, si oportet, dum modo raro id accidat et pudenter,
					<lb/>(7) ut videmus in Evangelio cum gehennam prius Dominus
				<lb/>nominavit.</p>
			</div>
			<div type="chapter">
				<head><lb/>13. (1) DE TRIPLICI NOVITATE ATQUE FACUNDIA.</head>
				<p><lb/>(2) Et notandum quod causa locuplectande facundie tria sunt
					<lb/>que serviunt novitati, scilicet tropus, species et figura. (3) Tropus
					<lb/>enim, id est conversio, notum verbum, id est iam prius inventum,
					<lb/>nova significatione depingit, (4) ut: 'Pratum ridet', id
					<lb/>est floret, et: 'Tu aras litus', id est exerces inutile opus. (5) Debet
					<lb/>autem in huiusmodi tropis digna similitudo servari,
				<lb/>quia
                                        <lg>
                                                <l>"Dixeris egregie notum si callida verbum</l>
                                                <l>Reddiderit iunctura novum".</l>
                                        </lg>
                                </p>
				<p><lb/>(6) Talis vero novitas habet plurimum venustatis quando id
				<lb/>postulat necessitas vel ornatus.</p>
				<p><lb/>(7) Species quoque multum prodest industrie novitatis, quia
					<lb/>secundum speciem primitivam novum vocabulum possumus,
					<lb/>quando expedit, arbitrari, ut Abraam fecit qui locum quendam
					<lb/>'vidit Dominus' appellavit. (8) Derivativa species non minus ad
					<pb n="16"/>
					<lb/>inventionem spectat, quia possumus quandoque de una lingua
					<lb/>in aliam detorquere, immutationem modicam faciendo et de
					<lb/>greco maxime in latinum, quia sermo latinus fontem grecum
					<lb/>quasi rivulus imitatur et in hoc multum veteres studuerunt.
					<lb/>(9) Fit et derivatio in una et eadem lingua frequenter, unde possumus
					<lb/>novas acquirere dictiones, ut si ab hoc verbo 'amo' novum
				<lb/>adverbium ita trahas: 'Isti respiciunt se amatim'.</p>
				<p><lb/>(10) Figura non minus latinum locuplectat, quia compositio
					<lb/>pulcram efficit novitatem et quod simplici non est datum possumus
					<lb/>quandoque per compositum optinere vel etiam e converso.
					<lb/>(11) Unde ad abendum facundiam compositiones sunt diligentissime
					<lb/>indagande vel nove, si expedit, faciende, ut si, novam
					<lb/>compositionem faciens, ita dicas: 'Isti se incipiunt examare'.
				<lb/>Numquam enim 'examo' est inventum.</p>
			</div>
			<div type="chapter">
				<head><lb/>14. (1) DE RERUM ET VERBORUM COGNATIONE.</head>
				<p><lb/>(2) Iam vidimus quomodo sit oratio congrua et aperta. Sed
					<lb/>hoc non sufficit nisi propri sermonis convenientia dilucescat,
					<lb/>quia, ut dicit Plato, rebus de quibus loquimur oportet sermones
					<lb/>esse cognatos. (3) Nam si verba non sunt ad inventionem accommoda,
					<lb/>orationis congruitas vel intelligentia nichil prodest. (4)
					<pb n="17"/>
					<lb/>Unde circa proprietatem sermonis est maxime laborandum ut
					<lb/>sit oratio bona, id est dilucida et perfecta. (5) Et notandum quod
					<lb/>huiusmodi bonitatis lucem verba propria introducunt, id est
					<lb/>illa que rebus conveniunt ex natura vel ex translatione decenti,
					<lb/>ut: 'Libet versificari', vel potius 'insanire'. (6) Sed cave ne sit
					<lb/>transumptio nimis dura, ut: 'Interfeci Cathmum', id est serpentem;
					<lb/>ne sit etiam turpis, ut: 'Morte Scipionis res publica est castrata';
					<lb/>ne sit male similis et indigna, ut: 'Malus pulvis est nobis
					<lb/>a molendino missus', id est mala farina. (7) Similiter est cavendum
					<lb/>ne translatio sit ignava, ut: 'Iste lucet magno flumine sapientie'
					<lb/>vel: 'Iste fluit totius radio philosophie'. (8) Tandem
					<lb/>vide ne talis affinitas nimium sit remota, ut: 'Fui Bononie tribus
					<lb/>aristis', id est tribus annis, quoniam spontaneum debet in
				<lb/>huiusmodi tropis esse matrimonium, non coactum.</p>
				<p><lb/>(9) Ex predictis igitur patet unde proveniat elegantia et que
					<lb/>sit oratio congrua, lucida et aperta. Sed hoc non sufficit nisi
					<lb/>quandam suavitatem habeat et leporem, quia posset ibi quedam
					<lb/>asperitas et turpitudo atque inepta ordinatio resultare. (10)
					<lb/>Ideoque artificium compositionis est necessarium, que orationi
					<lb/>suavitatem accommodat, distinctiones ordinat, audientium aures
					<lb/>artificiali ordinatione demulcet et vitia quelibet eloquii rusticantis
				<lb/>eliminat. (11) De hac igitur ammodo est videndum.</p>
				<pb n="18"/>
			</div>
			<div type="chapter">
				<head><lb/>15. (1) DE LEPIDA ET SUAVI COMPOSITIONE.</head>
				<p><lb/>(2) Compositio est ordinatio verborum equabiliter perpolita.
					<lb/>(3) Quidam vero hanc appositionem appellant, sed male, quoniam
					<lb/>appositio est totius rethorice orationis ornatus; (4) compositio
					<lb/>vero pertinet ad decorem qui exigitur in artificio dictionum.
					<lb/>(5) Si ergo volumus in oratione assequi hunc leporem, oportet
					<lb/>naturalem nos ordinem commutare, ita quod in sermone sit
					<lb/>quidam cursus lepidus et suavis ne loqui populariter videamur.
					<lb/>(6) Sed videtur compositio esse triplex, scilicet naturalis, fortuita
					<lb/>et decora. (7) Naturalis expositorum est propria, que artificium
					<lb/>orationis reducit ad ordinem naturalem et huiusmodi
					<lb/>elegantiam prius debet dictator apud se diligentissime contemplari,
					<lb/>(8) quia, licet cursus equabilis videatur, tamen, si naturali
					<lb/>ordine perquisito ibi non fuerit elegantia, non est illa superficialis
					<lb/>compositio admittenda. (9) Fortuita potest dici que solam
					<lb/>elegantiam servans non artificialiter sed quasi simpliciter ad libitum
					<lb/>ordinat dictiones; (10) et hoc in libris artium et sacre pagine
					<lb/>observatur et viri sanctissimi hanc commendant, quia, sicut
					<lb/>dicit apostolus, regnum Dei non consistit in sermone sed in
					<lb/>opere et virtute. (11) Preterea quidam sapiens ait: "Est simplex
					<pb n="19"/>
					<lb/>verbum fidei custodia nostre". (12) Artificialis est illa compositio
					<lb/>que lepidam orationem reddit, quia dictiones quadam equabili
					<lb/>ordinatione concinnat. (13) Sed hoc aliter ab Aurelianensibus,
					<lb/>aliter a fonte latinitatis Tullio, aliter a sede apostolica observatur.
					<lb/>(14) Aurelianenses enim ordinant dictiones per imaginarios
					<lb/>datilos et spondeos, (15) Tullius per singulorum pedum
					<lb/>artificium tradidit hanc doctrinam, unde sine lege metrica stilum
					<lb/>eius non potest aliquis observare. (16) Nos vero secundum
					<lb/>auctoritatem Romane curie procedemus, quia stilus eius cunctis
				<lb/>planior invenitur.</p>
			</div>
			<div type="chapter">
				<head><lb/>16. (1) DE INDUSTRIA OPTIME COMPONENDI.</head>
				<p><lb/>(2) In compositionis itaque serie observandum plerisque videtur
					<lb/>ut nominativus casus post obliquos ad se pertinentes loco
					<lb/>ultimo statuatur, exceptis interrogativis, infinitivis et relativis
					<lb/>que circa ipsum orationis introitum sibi vendicant principatum.
					<lb/>(3) Nominativos tamen prime vel secunde persone talis ordo
					<lb/>non recipit, nisl causa discretionis vel figure vel causa significantie
					<lb/>id contingat, ut: 'Vivo ego, dicit Dominus' vel: 'Ego Priscianus
					<lb/>scribo'; (4) significantiam notat illud: 'Tu ne duos una sevissima
					<lb/>vipera, cena? Tu ne duos?'. (5) Obliqui vero casus eum
					<pb n="20"/>
					<lb/>plerumque ordinem in compositione retinent quam in declinationis
					<lb/>serie acceperunt. (6) Nobis tamen videtur quod omnes
					<lb/>partes orationis loca suarum positionum dictatoris arbitrio sortiuntur,
					<lb/>ea dum taxat observata cautela: quod sermonis elegantia
					<lb/>non turbetur, quia sunt quedam partes que recusant principium,
				<lb/>quedam finem sed medium nulla dictio aspernatur.</p>
				<p><lb/>(7) Hoc autem artificium quendam colorem inducit qui transgressio
				<lb/>nominatur et hec in perversionem et traiectionem dividitur.</p>
			</div>
			<div type="chapter">
				<head><lb/>17. (1) DE PERVERSIONE PREPOSITIONUM.</head>
				<p><lb/>(2) Perversio est cum a suo casuali prepositio sequestratur,
					<lb/>ut: 'De vestre dominationis benignitate confido' vel cum prepostere
					<lb/>ordinatur, ut: 'Mecum'. (3) Unde Virgilius: 'Transtra
					<lb/>per et remos' (4) et: 'Ipre' id est prei, ut ait Terentius (5) vel
					<lb/>cum suis casualibus interponitur, ut: 'Ea de causa' (6) Decentissime
					<lb/>autem inter prepositionem et suum casum potest dictio
					<lb/>que a prepositionis casuali regitur inter poni, ut: 'Ad divine
					<lb/>pietatis aures'. (7) Alio modo est rarissime pervertenda, ne vitium
					<lb/>quod dicitur cachosinteton inducat, ut: 'De Platonis qui
				<lb/>fuit sumus philosophus loquor sapientia'.</p>
				<pb n="21"/>
			</div>
			<div type="chapter">
				<head><lb/>18. (1) DE ORDINATIONE PARTIUM ALlARUM.</head>
				<p><lb/>(2) Traiectio in aliarum partium ordinatione conficitur. Secundum
					<lb/>hanc substantivum a suo decenter seponitur adiectivo,
					<lb/>ut: 'Animum significat petulantem oculus exterius impudicus'.
					<lb/>(3) Fit cum verbo nominativus post ponitur, ut: 'Divitias contemnit
					<lb/>animus sapientis'. (4) Verbi similiter et obliquorum
					<lb/>traiectio commendatur, ut: 'Prudentis viri constantiam non vincit
					<lb/>adversitas nec confundit'. (5) Idem potes in obliquis omnibus
					<lb/>observare, ut: 'Rerum cupiditati subiectum non potest ullus pecunie
					<lb/>cumulus satiare' (6) Relativum quoque nomen suum decenter
					<lb/>prevenit antecedens, ut: 'Qui Deo militat in presenti
					<lb/>magnifice coronabitur in futuro'. (7) Infinitivi etiam et sui verbi
					<lb/>traiectio est decora, ut: 'Qui cum Christo regnare desiderat, ei
					<lb/>servire in presenti exilio non desistat' (8) Est et quedam compositio
					<lb/>mirifice commendanda, scilicet cum plura verba sese
					<lb/>immediate contingunt, natura precedentis artificii hoc agente,
					<lb/>ut si dicam: 'Quicumque in peccato quod perpetrat delectatur,
				<lb/>gravissime, nisi penitentiam egerit, punietur'.</p>
				<p><lb/>(9) Sunt tamen aliquot dictiones debilioris nature que a loco
					<pb n="22"/>
					<lb/>sibi naturaliter deputato discedere numquam debent, ut multa
					<lb/>sincategoremata et adverbiales determinationes, que suis desiderant
					<lb/>exigentiis familiariter inehrere. Unde vitiosum est dicere:
					<lb/>'Omnem debemus cum summo studio amare virtutem' (10)
				<lb/>De huiusmodi ordinatione partium quidam ait:
                                        <lg>
                                                <l>"Nobilis accedit gravitas ex ordine solo</l>
                                                <l>Quando que sociat constructio separat ordo</l>
                                                <l>Ut sit in hac forma perversio: rege sub illo,</l>
                                                <l>Tempus ad illud, ea de causa, rebus in illis.</l>
                                                <l n="5">(11) Aut huius generis traiectio: dura creavit</l>
                                                <l>Pestiferam fortuna famem letalis egenam.</l>
                                                <l>Gente fames spoliavit humum. Sic ordine distant</l>
                                                <l>Que constructa tamen prope stant. Structura propinqua</l>
                                                <l>Declarat levius sensum, sed plus sedet auri</l>
                                                <l n="10">Plusque favori habet moderata remotio vocum".</l>
                                        </lg>
                                </p>
			</div>
			<div type="chapter">
				<head><lb/>19. (1) DE VENUSTA ORDINATIONE VERBORUM.</head>
				<p><lb/>(2) Ordinationi autem predicte, id est transgresioni, debet
					<lb/>quedam lepida suavitas adiacere. (3) Ad cuius intelligentiam est
					<lb/>sciendum quod si dictio desinit in consonantem sequens debet
					<lb/>incipere a vocali vel, si placeat, e converso, ut: 'Celestis altitudo
					<lb/>consilii duas esse voluit in seculo potestates' (4) Item, quia leporen
					<lb/>locutionis impediunt celeres dictiones, debet earum celeritas
					<lb/>longarum dictionum intercapedine retardari (5) et, e
					<pb n="23"/>
					<lb/>converso, quarundam partium longitudo celeres dictiones postulat
					<lb/>interponi, ut tamquam ex acutis et gravibus dulcedo quedam
					<lb/>videatur armonica resonare. (6) Cursus enim tantum celerium
					<lb/>est ingratus, ut si dicam: 'Animo simplici colitur Dominus'.
					<lb/>(7) Similiter tantum longe displicent dictiones, ut si dicam:
					<lb/>'Simplicitate columbina dominator sumus perfecte veneratur'
					<lb/>(8) Fit ergo melius ex acutis et gravibus quedam iunctura lepida
					<lb/>et suavis, hoc modo: 'Simplicitate animi perfecte Dominus veneratur' .
					<lb/>(9) Amplius est videndum quod si dictio curta venerit in
					<lb/>dictamen per compositionem, si fieri potest, suscipiat incrementum
					<lb/>aut, si fuerit nimis longa, per diminutionem aliquam mutiletur,
					<lb/>dum modo sententia non ledatur nec usui contradicas.
					<lb/>(10) Valet enim multum industrie compositionis ut dictator aliquando
					<lb/>addat vel subtrahat, inmutet etiam vel transmutet. (11)
					<lb/>Ecce si aliquis ita dicat: 'Vestra amicitia presentium tenore cognoscat'
					<lb/>rectius ita dicet: 'Amicitia vestra', quia ordine permutato
				<lb/>&lt;vitabit&gt; iatum.</p>
				<p><lb/>(12) Ad laudem mire compositionis cognoscitur pertinere ut
					<lb/>adiectivis convenientibus, quia multum faciunt ad sententiam,
					<lb/>laboret dictator, quasi dignis coloribus, depingere substantiva
					<pb n="24"/>
					<lb/>ne locutio quadam nuditate contemptibilis videatur; (13) nec
					<lb/>sunt qualiaqumque verba vel adiectiva ponenda, sed ea dum
					<lb/>taxat que maiorem videntur parere venustatem, sicut nomina
					<lb/>in 'vus' desinentia, ut 'festivus', 'nativus', 'votivus', 'inductivus';
					<lb/>(14) vel in 'aris', ut 'auxiliaris', 'lunaris', 'solaris', 'popularis';
					<lb/>(15) vel in 'alis', ut 'papalis', 'pontificalis', 'imperialis',
					<lb/>'magistralis'; (16) vel in 'osus', ut 'speciosus', 'fructuosus',
					<lb/>'luxuriosus', 'studiosus'; (17) vel in 'orus', ut 'decorus', 'honorus',
					<lb/>'fulgorus' et 'sonorus'; (18) vel in 'ensis', ut 'forensis', 'pratensis',
					<lb/>'Bononiensis'; (19) vel in 'atus', ut 'infulatus', 'trabeatus',
					<lb/>'galeatus', 'consulatus' quod substantivum est; (20) vel in
					<lb/>'cus', ut 'aromaticus', 'apostaticus', 'ecclesiasticus' et 'scolasticus';
					<lb/>(21) vel in 'eus', ut 'aureus', 'argenteus', 'ferreus', 'marmoreus'.
					<lb/>(22) Eadem quoque diligentia sit in verbis, ut 'purgat',
					<lb/>'honorat', 'palliat' et 'venustat', 'nobilitat' et 'coronat', 'edocet'
					<lb/>et 'prefulget', 'instruit' et 'depingit', 'erudit' et 'insignit', 'veneratur'
					<lb/>et 'tuetur', 'exoritur' et 'potitur' et multa similia que
					<lb/>arbitrio relinquimus inventoris. (23) Participiis quoque sepius
					<lb/>est utendum, sed gerundiis in frequenter, quia illa sunt valde
					<lb/>acommoda, hec ambigua ultra modum. (24) Ex hoc patet quod
					<pb n="25"/>
					<lb/>dictiones deformitatem habentes non debent ad exquisiti dictaminis
					<lb/>edificium introduci, (25) ut 'verum', 'enimvero', 'tametsi',
					<lb/>'quamquam', 'nequaquam', 'neutiquam', 'interea loci' et multe
					<lb/>consimiles dictiones que maxime in istoriis et diffusis operibus
				<lb/>sunt ponende.</p>
			</div>
			<div type="chapter">
				<head><lb/>20. (1) DE FINALITATE DISTINCTIONUM.</head>
				<p><lb/>(2) Nunc de finibus distinctionum dicamus. In his ergo distinctionibus
					<lb/>lex talis et regula est servanda, scilicet ne finis,
					<lb/>arta sillabarum coangustatus inopia, cursum dictaminis remoretur
					<lb/>(3) Ideoque sunt distinctiones polisillabis dictionibus
					<lb/>terminande, ut ipse cursus dictaminis expedite orationis finibus
					<lb/>explicetur. (4) Claudicat enim quodam modo et quadam lentitudine
					<lb/>stilus involvitur si contracti sermonis angustia sit finitive
					<lb/>distinctionis extremitas suffocata. (5) Anguste itaque dictiones
					<lb/>ipsum semper abeant sua tarditate principium et ille dirigantur
					<lb/>ad finem que maiori passu cursitant suffragio sillabarum;
					<lb/>(6) medium vero teneant que fulgere minori gratia videantur,
					<lb/>hoc firmiter observato, quod monosillabe dictiones et que numerum
					<pb n="26"/>
					<lb/>quatuor sillabarum excedunt numquam in fine locum
				<lb/>audeant possidere.</p>
				<p><lb/>(7) Observandum est igitur Romanorum dictaminum studiosis
					<lb/>ut, si penultime dictionis in aliqua distinctione penultima
					<lb/>sillaba producatur, ad eandem sequi debeat dictio trisillaba finitiva
					<lb/>cuius penultima sit producta, hoc modo: 'Sine fide nulla
					<lb/>virtus retributionem meretur'. (8) Item provenit ex monosillaba
					<lb/>et bisillaba dictione, ut: 'Iustis omnia cooperantur in bonum'.
					<lb/>(9) Potest ad eandem sequi dictio tetrasillaba finitiva cuius penultima
					<lb/>sit correpta, hoc modo: 'Iusti regnum eterne felicitatis
					<lb/>percipient', (10) vel saltem ex monosillaba et trisillaba fiat idem,
					<lb/>hoc modo: 'Deus in presenti quos flagellat et diligit'. (11) Si
					<lb/>vero penultime dictionis penultima sillaba brevietur, debet
					<lb/>sequi dictio tetrasillaba cuius penultima sit acuta, hoc modo:
					<lb/>'Mali non evadent iudicium ultionis'. (12) Idem potest ex monosillaba
					<lb/>et trissillaba consimili provenire, hoc modo: 'Deus pre
					<lb/>omnibus est amandus'. (13) Idem in duabus bisillabis observatur,
					<pb n="27"/>
					<lb/>ut: 'Iustis dabitur regnum Dei', (14) vel ex duabus monosillabis
					<lb/>et bissilaba fiat idem, ut: 'Exaudiri meretur petitio si est
					<lb/>iusta'. (15) Et nota quod urbanius est ut precedentis distinctionis
					<lb/>dictio finitiva penultimam sui corripiat et suam producat
					<lb/>penultimam sequentis clausule dictio finitiva, hoc modo: 'Res
					<lb/>que malo sunt inchoate principio, infelicem exitum sortiuntur'.
					<lb/>(16) Potest tamen fieri e converso, ut si dicam: 'Indignus est amicitie
				<lb/>dignitate qui amicum diligit sue tantum commoditatis intuitu'.</p>
			</div>
			<div type="chapter">
				<head><lb/>21. (1) DE DIVERSITATE DISTINCTIONUM.</head>
				<p><lb/>(2) Et quia sepe fecimus de distinctionibus mentionem, cum
					<lb/>nulla possit oratio placere, si fuerit indistincta, ideo quid sit
					<lb/>distinctio videamus. (3) Distinctio igitur est unius clausule integrum
					<lb/>membrum, dictiones digna ordinatione contexens et
					<lb/>sententias a nexu dubitationis expediens. (4) Et hec thesis grece,
				<lb/>sed latine dicitur positura.</p>
				<p><lb/>(5) Tres autem sunt species distinctionum, scilicet dependens,
					<pb n="28"/>
					<lb/>constans et finitiva (6) Dependens est illa que suppositum et
					<lb/>appositum in se habet in ea tamen nec sententia nec constructio
					<lb/>est finita (7) et bec secundum usum et autoritatem Isidori scribitur
					<lb/>cum punto et virgula sursum ducta, que grece vocatur
					<lb/>oxia, id est acuta (8) Et hec distinctio coma dicitur, id est cesa,
					<lb/>quia cedit uius sententie particulam sed non perficit (9) Costans
					<lb/>sive media est illa distinctio que tam costructione quam
					<lb/>sententia est perfecta, sed in eiusdem ambitu orationis plus adhuc
					<lb/>intendit animus oratoris (10) Et hec colum dicitur, id est membrum
					<lb/>(11) scribitur que, secundum usum, cum punto plano, id
					<lb/>est virgulam non habente (12) Nec dicitur media propter locum
					<lb/>sed quia minus habet quam finitiva et amplius quam dependens
					<lb/>(13) Finitiva est illa distinctio in qua totalis clausula terminatur,
					<lb/>a grecis vocata periodus, id est circuitus vel finalis (14) Et hec
					<lb/>usualiter scribitur cum punto et virgula iusum ducta
					<lb/>(15) Exemplum de his tribus distinctionibus istud detur
					<lb/>'Cum inter omnes virtutes caritas optineat principatum (ecce
					<lb/>coma) non est sine ipsa virtutum certa possessio (ecce colum)
					<lb/>in qua est omnium illarum posita certitudo'; (ecce periodus)
					<lb/>(16) Nichil autem refert an tantum ex comatibus, an tantum
					<pb n="29"/>
					<lb/>colis, an ex eis invicem mixtis clausula contexatur. (17) At si ex
					<lb/>uno tantum membro constiterit monocolon vocabitur sed ad
					<lb/>modum periodi est punctanda, ut 'Res ditissima est paupertas
				<lb/>bene composita'</p>
			</div>
			<div type="chapter">
				<head><lb/>22. (1) DE SUBDISTINCTIONE ET EIUSDEM AD DISTINCTIONEM DIFFERENTIA.</head>
				<p><lb/>(2) Valet etiam in orationis artificio bene subdistinguere, cum
					<lb/>oportet (3) Unde sciendum est quod subdistinctio non est
					<lb/>membrum orationis integrum sed pars distinctionis, aliquam
					<lb/>determinationem distinguens vel ambiguum intellectum, ut:
					<lb/>'Nata michi est Lavinia' (4) Modo post hoc verbum 'est' convenit
					<lb/>subdistingui, ut patet quod hoc totum 'nata michi est'
					<lb/>in appositum reducatur (5) Si vero dicam 'Nata mei est Lavinia'
					<lb/>debes nunc subdistinguere ante verbum, quia 'nata mei'
					<lb/>nunc est suppositum et verbum cum sequenti nominativo in
					<lb/>appositum est traendum (6) Nam hoc nomen 'nata' post verbum
					<lb/>substantivum potest construi cum dativo et ideo ad scientem
					<lb/>Laviniam sed ignorantem esse natam nomen illud ponimus
					<pb n="30"/>
					<lb/>cum dativo, (7) ex ipso et verbo unum appositum facientes, sive
					<lb/>tale nomen cum dativo precedat verbum sive sequatur, quia
					<lb/>semper illud quod ignorantie subiacet debet ad predicatum reduci.
					<lb/>(8) Ad scientem vero natam sed ignorantem Laviniam debemus
					<lb/>hoc nomen 'nata' cum genitivo ex parte suppositi ordinare,
					<lb/>(9) quia tunc istud supponimus tamquam certum sed Lavinia
					<lb/>cedit in appositum tamquam dubium et incertum. (10)
					<lb/>Nam hoc nomen 'nata' vel aliud consimile non potest construi
					<lb/>cum dativo si dativus ille intelligitur ante verbum. (11) Habet
					<lb/>autem subdistinctio minus quam distinctio, quia distinctio sepe
					<lb/>punctatur et pausationem in voce requirit, suppositum et appositum
					<lb/>in se habens. (12) At subdistinctio non punctatur, quia
					<lb/>non est in ea perfecta constructio; pause tamen in voce postulat
				<lb/>aliquantulum.</p>
			</div>
			<div type="chapter">
				<head><lb/>23. (1) DE LEGE OMNIUM PUNCTORUM.</head>
				<p><lb/>(2) Punctum est signum segregans intellectus et spiritum
					<lb/>recreans prolatoris. (3) Fit autem in scriptura et voce ubi est
					<lb/>coniunctionis defectus, ut: 'Te diligo, te honoro' sed ubi est
					<lb/>coniunctio non est punctum necessarium scripturale quamvis
					<lb/>utile sit vocale, ut: 'Ignis aurum examinat et virtus in adversitate
					<lb/>probatur'. (4) In fine tamen clausule punctum rectissime
					<pb n="31"/>
					<lb/>intervenit scripturale, quamvis a coniunctione sequens clausula
					<lb/>inchoetur. (9) Et sic ante 'quatinus' punctum non est scribendum,
					<lb/>aliter quam si dicam: 'Rogo te, quatinus huc accedas'.
					<lb/>(6) Fit in scripto sed non in voce cum circum punctatur aliqua
					<lb/>littera, unius nominis vicem gerens, ut: 'A. suo domino plurimum
					<lb/>reverendo'. (7) Fit in voce sed non in scripto ubicumque
					<lb/>subdistinctio locum habet. (8) Similiter cum, precedente verbo,
					<lb/>sequitur participium quodam modo sequenti clausule inceptivum,
					<lb/>hoc modo: 'Indigentie mee dignemini subvenire scientes
					<lb/>me sine vestro subsidio non posse amplius in studio commorari'.
					<lb/>(9) Quidam tamen de punctis non ita sentiunt, quia "milia
				<lb/>quot vivunt hominum totidem studiorum".</p>
			</div>
			<div type="chapter">
				<head><lb/>24. (1) DE DIVERSITATE PUNTANDI.</head>
				<p><lb/>(2) De punctis autem et modo punctandi triphcem differentiam
					<lb/>iam audivi. (3) Ecclesia quippe Romana omnes distinctiones
					<lb/>in pronuntiando terminat puncto plano et punctis scripturalibus
					<lb/>utitur valde paucis nec ullam virgulam scribit nisi quando
					<lb/>clausulam conclusionis finit (4) A1ii sunt qui diverso modo
					<lb/>pronuntiant sicut diversimode quoque scribunt, dicentes quod
					<lb/>per arsin, id est elevationem vocis, omnia sunt comata proferenda
					<lb/>et hoc ostendit puntum cum virgula sursum ducta; (5) cola
					<lb/>vero sunt acentu gravi aliquantulum finienda: quod denotat
					<pb n="32"/>
					<lb/>punctum sine ulla virgula ibi scriptum; (6) at periodum censent
					<lb/>graviori accentu pronuntiari debere, quod punctum mostrat
					<lb/>cum virgula infra ducta. Et iste modus fere ab omnibus observatur.
					<lb/>(7) Nos vero tenemus quod omnes distinctiones, preter
					<lb/>finitivam, debent per arsin legittime terminari, sed periodus per
					<lb/>thesin, id est depositionem vocis, nisi cum in ecclesia legimus
					<lb/>ubi tam in psalmis quam ceteris lectionibus auctoritas consuetudinis
					<lb/>est servanda. (8) De punctis vero distinctionum sedis
					<lb/>apostolice auctoritatem servamus dicentes quod omne punctum
					<lb/>sine virgula esse debet nisi ubi sermo vel epistola terminatur,
					<lb/>quia ibi geminum punctum cum virgula deorsum ducta fieri
					<lb/>consuevit. (9) Ubi etiam est interrogatio virgula satis digne
					<lb/>puncto superscribitur aliquantulum tortuosa et in acutum directa,
					<lb/>ut pateat acuto acentu illam pronuntiari debere. (10) Nam
					<lb/>si iuxta pronuntiationum modos puncta scripturalia volumus
					<lb/>variare, antiphonarium videbitur quod neumemus, sed
					<lb/>"Velle suum cuique est nec voto vivitur uno;
				<lb/>(11) Mille hominum species et rerum discolor usus".</p>
			</div>
			<div type="chapter">
				<head><lb/>25. (1) DE LEGE CLAUSULARUM TENENDA.</head>
				<p><lb/>(2) De clausulis quoque sequitur ut agamus, quoniam ex
					<lb/>distinctionibus clausule compinguntur. (3) Clausula igitur est
					<pb n="33"/>
					<lb/>plurium distinctionum continuatio, ambitum perfecte sententie
					<lb/>comprehendens. (4) Abusive tamen, sicut una vocalis est sillaba,
					<lb/>sic est quandoque clausula uni membris, que grece monocolon
					<lb/>vocatur, ut si dicam: 'Fides est virtutum omnium fundamentum'.
					<lb/>(5) Debemus itaque adtendere diligenter quod sicut in
					<lb/>aliis rebus ita in clausulis est mediocritas observanda. (6) Nam
					<lb/>clausule nimis curte, licet aliquando expediant, raro tamen conveniunt
					<lb/>oratori, quia penuriam quandam in sententia indicant
					<lb/>et sermone; (7) longe vero nimis prolixitate sua spiritum dictatoris
					<lb/>fatigant et tedio quodam animos afficiunt auditorum. (8)
					<lb/>Mediocritas itaque observatur si ex duobus vel tribus membris
					<lb/>vel quatuor vel quinque clausula contexatur. (9) Si vero sex
					<lb/>vel septem vel plura membra receperit, videbitur tediosa: tamen
					<lb/>apud auctores et maxime istoriographos multotiens toleratur
					<lb/>et talis clausula perimonelexis in rethorica Martiani vocatur.
					<lb/>(10) Multi tamen volunt quod satis honeste usque ad septenarium
					<lb/>possit etiam in epistolari dictamine clausula prorogari.
				<lb/>(11) De his ergo exempla per ordinem subiungamus.</p>
				<p><lb/>Hec clausula est bimembris: 'Largitas facit claros, sed avaritia
					<pb n="34"/>
					<lb/>reddit homines odiosos'. (12) Trimembris est ista: 'Multi de
					<lb/>rusticano tugurio veniunt ad honores, qui, cum fuerint sublimati,
					<lb/>elata cervice, in superbiam eriguntur'. (13) Hec autem
					<lb/>est clausula quadrimembris: 'Divitie sunt ab omnibus contemnende,
					<lb/>quia laboriose nimis et illicite acquiruntur, cum miseria
					<lb/>custodiuntur maxima et timore, cum dolore amittuntur lacrimabili
					<lb/>et querela'. (14) Quinque autem membrorum clausula erit
					<lb/>ista: 'Semper in civitate quibus nulle sunt opes bonis invident,
					<lb/>malos extollunt, vetera odere, nova exoptant et odio suarum rerum
					<lb/>cuncta mutari desiderant'. (15) Ex membris vero sex clausula
					<lb/>ista conficitur: 'Patientia est virtutum omnium condimentum
					<lb/>et sine ipsa virtus omnis vidua reputatur, quia damna rerum
					<lb/>temporalium vilipendit, ignominiosam verborum iniuriam
					<lb/>quasi aure surda pertransit, passionem proprii corporis sustinet
					<lb/>gratulanter nec ad ullam perturbationem sui aliqua incommoditate
					<lb/>movetur'. (16) Ex septem vero membris clausulam sic
					<lb/>contexes: 'Qui esurientibus cibum donat et potu reficit sitientes,
					<lb/>qui vagos benigne recipit et infirmos properat visitare, qui nudos
					<lb/>operit et miseros consolatur, ille quidem merebitur a Domino
				<lb/>benedici, dum modo hec opera fidei sint adiuncta'.</p>
				<p><lb/>(17) Sunt et quandoque clausule dependentes ita quod aliam
					<lb/>desiderant subsequentem: quod facit intentio dictatoris vel aliqua
					<pb n="35"/>
					<lb/>dictio suspensiva, (18) hoc modo: 'Cum domi tecum familiariter
					<lb/>conversabar, me quasi specialem amicum pre omnibus
					<lb/>diligebas'. (19) Hec sententia est sine dubio imperfecta propter
					<lb/>preteritum imperfectum; potest ergo perfici, ut si dicam: 'Sed
					<lb/>post quam Bononiam sum profectus nescio qua malivolentie
					<lb/>nebula tua michi est amicitia obfuscata'. Ecce, ista clausula perfectionem
					<lb/>reddidit precedenti. (20) Sit itaque dictator multum
					<lb/>diligens in clausularum serie contexenda, ne verbis onerantibus
					<lb/>aures impediat auditorum neve aliquam prolixitatem inducat
					<lb/>(21) sed tam verbis quam sententiis convenientibus videantur
					<lb/>procedere omnia expedite ut "singula queque locum teneat sortita
				<lb/>decenter".</p>
				<p><lb/>(22) EXPLICIT LIBER PRIMUS.</p>
				<pb n="37"/>
			</div>
		</div>
		<div type="book">
			<head><lb/> (1) INCIPIT SECUNDUS.</head>
			<div type="chapter">
				<head><lb/>ET PRIUS UNDE PROCESSERIT
				<lb/>DIGNITAS ORATIONIS.</head>
				<p><lb/>(2) In superiori libro sufficienter est de his que ad elegantiam
					<lb/>et compositionem pertinent expeditum, (3) sed quia non sufficit
					<lb/>vas ex auro consistere, nisi pretiose celature sit artificio decoratum,
					<lb/>idcirco de dignitatibus orationis amodo est agendum, (4)
					<lb/>scientes quod, sicut homo factus est ad imaginem et similitudinem
					<lb/>creatoris, ita sermonem quem generat imaginarium et sibi
					<lb/>consimilem ipse nititur procreare. (5) Homo enim contraxit
					<lb/>elegantiam ex optima elementorum convenientia, carnem et animam
					<lb/>virtute spiritus uniente. (6) Compositionem quoque pre
					<lb/>cuntis animalibus recepit nobilem et decoram, quoniam summus
					<lb/>opifex humane fabrice membra dispositione sapientissima
				<lb/>ordinavit. (7) Iuxta quod dicitur:
                                        <lg>
                                                <l>"Os homini sublime dedit celumque videre</l>
                                                <l>Iussit et erectos ad sidera tollere vultus".</l>
                                        </lg>
                                </p>
				<p><lb/>(8) Dignitatem insuper ei contulit pre omnibus creaturis, quia
					<lb/>tam spiritualium bonorum quam temporalium excellentia ipse dignatus
					<lb/>est mirabiliter exornare, ut intus et extra omnis in eo dignitas
					<pb n="38"/>
					<lb/>resultaret. (9) Unde prudentia hominis hanc creatoris munificentiam
					<lb/>diligenter considerans, in opere sermonis hec eadem
					<lb/>studuit imitari, ut orationem suam redderet elegantem, compositam
					<lb/>et hornatam. (10) Et sic verbo divinitatis eterno, in quo
					<lb/>est omnimoda elegantia et suavitas et hornatus, verbum nostre
				<lb/>fragilitatis quodam modo nititur respondere.</p>
				<p><lb/>(11) Ex congruitate igitur constructionis et proprietate verborum
					<lb/>et lucido intellectu fabricam orationis homo efficit elegantem,
					<lb/>(12) ut voces, propriis intellectibus animate, virtute
					<lb/>modorum significandi quasi quodam spiritu recte vivere videantur
					<lb/>(13) Compositionem quoque orationi accommodat ex lepida
					<lb/>et artificiali ordinatione productam, quia nichil est adeo congruum
					<lb/>vel sincerum quod non displiceat si male fuerit ordinatum.
					<lb/>(14) Demum, dignitatis gratia, ipsam orationem homo excolit
					<lb/>pariter et exornat, ut, sicut homo intrinsecus et extrinsecus
					<lb/>est ornatus, ita sermo ipsius utroque gaudeat ornamento.
					<lb/>(15) Sed quedam dignitas est verborum, et illa depingit orationem
					<lb/>extrinsecus et colorat, et quedam dignitas medullam tantum
					<lb/>sententiarum attingit, que ornatum intrinsecus operatur.
					<lb/>(16) Ubi ergo utraque intervenit exornatio ibi est omnimoda gratie
					<lb/>plenitudo, ut si dicam: 'Invidia continue detractionis rubiginosa
					<pb n="39"/>
					<lb/>demorsione invidorum animos demollitur'; hic est sententie
					<lb/>dignitas et verborum. (17) Quandoque tantum intrinsecus habet
					<lb/>oratio dignitatem, ut sepius in evangelico sermone contingit,
					<lb/>velud cum dicitur: 'Beati pauperes spiritu'. (18) Verbum enim
					<lb/>sibi verbum evangelicum iustissime conformabat, quia sicut ipse
					<lb/>Christus volebat divitiarum thesauros intrinsecus et paupertatem
					<lb/>exterius nos habere, (19) ita in apparentia pauperem et nudum
					<lb/>sermonem sed in sententia divitem proferebat, ut ad paupertatem
					<lb/>spiritualem ipsa sermonis nuditas nos vocaret. (20) Quod
					<lb/>adhuc viris religiosis et honeste predicantibus est tenendum, ne
					<lb/>verba falerata et nimis viscosa proponere videantur. (21) Quandoque
					<lb/>tamen, translatione interveniente, causa necessitatis Evangelium
					<lb/>in verbis continet dignitatem, ut: 'Exiit qui seminat seminare'.
					<lb/>(22) Alie vero sacre scripture non tantum sententiarum
					<lb/>sed verborum etiam cunctis dignitatibus exornantur, (23) quia
					<lb/>sicut dicit Ieronimus, a fonte sacre pagine omnis scripturarum
					<lb/>dignitas emanavit. (24) Aliquando vero ex qualitate superficiali
					<lb/>contrahit oratio venustatem, ut si dicas: 'Nummus vincit, nummus
					<lb/>regnat, nummus imperat universis' vel sic: 'Pedes in angustis
					<lb/>calceorum ergastulis eliduntur'. (25) Et est similis dignitas
					<lb/>hec mundane que in apparentia magis quam existentia delectatur.
					<lb/>(26) In exornationibus igitur est cavendum ne ambitiosa
					<pb n="40"/>
					<lb/>pariant ornamenta, quoniam oratio nimis fucata meretricis habet
					<lb/>imaginem potius quam matrone: (27) unde fidem minuit,
					<lb/>autoritatem tollit et sermonem videtur ducere in contemptum.
					<lb/>(28) Quedam autem sunt exornationes verborum et quedam
					<lb/>sententiarum. (29) Exornatio verborum ex quadam venusta superficie
					<lb/>ac iocunda dispositione procedit, ut: 'Te Deum laudamus,
					<lb/>te Dominum confitemur', (30) et tales quidem exornationes
					<lb/>a Donato scemata nominantur. (31) Quandoque verborum
					<lb/>exornatio verbum nova significatione depingit et ad modum significandi
					<lb/>cogit accedere alienum. (32) Et huiusmodi exornationes
					<lb/>dicuntur tropi, quibus frequenter sacra pagina insignitur,
					<lb/>ut: 'Messes albent', id est populi convertuntur ad fidem.
					<lb/>(33) Exornationes autem sententiarum non verba respiciunt
					<lb/>sed ipsi tantum sententie accommodant dignitatem, (34) ut
					<lb/>'Quicumque vestrum est sine peccato hic primus in illam lapidem
					<lb/>mittat'. (35) Quoniam igitur homo, dignissima creaturarum,
					<lb/>nititur exornationem de sui natura non tantum in rebus
					<lb/>a se conditis sed etiam in sermonibus observare, ideo quid sit
					<lb/>in hoc loco dignitas videamus, de dignitate verborum et postea
					<lb/>sententiarum per ordinem tractaturi. (36) Sed petimus indulgentiam
					<lb/>de exemplis, quia non habemus oportunitatem exempla
					<pb n="41"/>
					<lb/>propria componendi. Quare, tam a Tullio quam ab aliis autoribus
					<lb/>exempla compendiosa sumemus, quia nolumus diffusionem
				<lb/>prosequi tullianam.</p>
			</div>
			<div type="chapter">
				<head><lb/>2. (1) DE DUPLICI EXORNATIONE SED PRIUS DE ILLA QUE IN VERBIS CONSIDERATUR.</head>
				<p><lb/>(2) Dignitas est que orationem exornat et pulcra varietate distinguit.
					<lb/>(3) Et vocantur figure sive colores huiusmodi dignitates,
					<lb/>quia, sicut diversorum corporum varii sunt colores, ita orationes
					<lb/>debent habere varias dignitates, quoniam quedam exornationes
					<lb/>ad unum genus cause vel stilum vel partem orationis pertinent
					<lb/>specialiter que locum in aliis non merentur. (4) De coloribus
				<lb/>verborum est amodo sic agendum.</p>
			</div>
			<div type="chapter">
				<head><lb/>3. (1) REPETITIO.</head>
				<p><lb/>(2) Repetitio est cum ab una eademque dictione summuntur
					<lb/>principia continenter, (3) hoc modo: 'Vobis istud attribuendum
					<lb/>est, vobis gratia est habenda, vobis res ista erit honori'. (4) Et
				<lb/>vocatur color iste anaphora.</p>
			</div>
			<div type="chapter">
				<head><lb/>4. (1) CONVERSIO.</head>
				<p><lb/>(2) Conversio est per quam non, ut ante, primum verbum repetimus
					<lb/>sed ad postremum continenter revertimur, (3) hoc modo:
					<lb/>'Penos populus Romanus iustitia vicit, armis vicit, liberalitate
				<lb/>vicit'. (4) Et dicitur iste color anadiplosis.</p>
				<pb n="42"/>
			</div>
			<div type="chapter">
				<head><lb/>5. (1) COMPLEXIO.</head>
				<p><lb/>(2) Conplexio est que utramque predictarum exornationum
					<lb/>complectitur, (3) hoc modo: 'Quem senatus damnavit, quem populus
					<lb/>Romanus damnavit, quem omnium estimatio damnavit,
				<lb/>eum vos vestris sententiis absolvatis'. (4) Et iste color grece dicitur exocensis.</p>
			</div>
			<div type="chapter">
				<head><lb/>6. (1) TRADUTIO.</head>
				<p><lb/>(2) Traductio est que facit ut idem verbum crebrius repetitum
					<lb/>nonmodo animum non offendat sed concinniorem orationem
					<lb/>reddat, (3) hoc modo: 'Qui nichil habet in vita iocundius vita
					<lb/>his non potest vitam colere cum virtute'. (4) Item: 'Eam rem
					<lb/>tam studiose curas que multas afferet tibi curas'. (5) Hic autem
				<lb/>color epanados vocatur.</p>
			</div>
			<div type="chapter">
				<head><lb/>7. (1) CONTENTIO.</head>
				<p><lb/>(2) Contentio est cum ex contrariis rebus oratio conficitur,
					<lb/>(3) isto modo: 'Inimicis te placabilem, amicis inexorabilem prebes'.
					<lb/>(4) Contraria hic dicuntur quelibet adversantia. Et vocatur
				<lb/>iste color antiteton.</p>
				<pb n="43"/>
			</div>
			<div type="chapter">
				<head><lb/>8. (1) EXCLAMATIO.</head>
				<p><lb/>(2) Exclamatio est que conficit significationem doloris aut indignationis
					<lb/>per alicuius hominis aut urbis aut loci aut alterius
					<lb/>rei compellationem, (3) hoc modo: 'Te nunc alloquor, Ihesu
					<lb/>Christe, cuius morte sanctissima sumus de manu hostis impii
					<lb/>liberati. Sacerdotes enim sanctuarii tui fecerunt te morte crudelissima
				<lb/>condempnari'. (4) Et vocatur iste color apostrophe.</p>
			</div>
			<div type="chapter">
				<head><lb/>9. (1) INTERROGATIO.</head>
				<p><lb/>(2) Interrogatio est que orationem superiorem confirmat, (3)
					<lb/>hoc modo: 'Cum igitur hec omnia diceres, faceres, administrares,
					<lb/>utrum animos sociorum a re publica removebas et alienabas
				<lb/>an non?'. (4) Et iste color dicitur pisma.</p>
			</div>
			<div type="chapter">
				<head><lb/>10. (1) RATIOCINATIO.</head>
				<p><lb/>(2) Ratiocinatio est per quam ipsi a nobis poscimus rationem
					<lb/>quare quidque dicamus et crebro a nobis ipsis poscimus unius
					<lb/>cuiusque propositionis explanationem, (3) hoc modo: 'Bene
					<lb/>maiores hoc statuerunt ut quem armis cepissent nullum regem
					<lb/>vita privarent. (4) Quid ita? Quia facultatem quam nobis fortuna
					<pb n="44"/>
					<lb/>dedisset, iniquum erat in eorum supplicio consumere quos
					<lb/>eadem fortuna paulo ante in statu amplissimo collocarat. (5)
					<lb/>Quid, quod exercitum contraduxit? Desino meminisse. Quid
					<lb/>ita? Quia viri fortis est qui de victoria contendunt, eos ostes
					<lb/>putare sed qui victi sunt eos homines iudicare, ut possit bellum
					<lb/>minuere fortitudo et pacem humanitas ampliare. (6) At ille non
					<lb/>fecisset hoc si victoriam habuisset? Non profecto tam sapiens
					<lb/>extitisset. Cur igitur est parcendum?) Quia talem stultitiam non
				<lb/>imitari sed contempnere consuevi'.</p>
				<p><lb/>(7) Hec exornatio multum reddit attentum animum auditoris
				<lb/>et dicitur exothema.</p>
			</div>
			<div type="chapter">
				<head><lb/>11. (1)SENTENTIA.</head>
				<p><lb/>(2) Sententia est oratio sumpta de vita que aut quid sit aut
					<lb/>quid esse oporteat in vita convenienti brevitate ostendit (3) hoc
					<lb/>modo: 'Liber est extimandus (existimandus) qui turpitudini
					<lb/>servit nulli'. (4) Satis est hec sententia commendanda quamvis
					<lb/>simplex nec expositionis indigens aliicuius. (5) Sunt tamen quedam
					<lb/>sententie que subiectione rationis indigent confirmari (6)
					<lb/>hoc modo: 'Omnes bene vivendi rationes sunt in virtute ponende,
					<pb n="45"/>
					<lb/>quia sola virtus est in sua posita potestate'. (7) Quandoque
					<lb/>ratio expositionis in clausula sequenti subiungitur, (8) ut si dicam:
					<lb/>'Qui fortunis alicuius inducti eius amicitiam sunt secuti
					<lb/>felicitate delapsa, omnes ab eo hi devolant festinanter. (9) Cum
					<lb/>enim recesserit ea res que consuetudini causa fuit nichil superest
					<lb/>quare possint in amicitia plus teneri'. (10) Item sunt quedam
					<lb/>sententie que sine ratione dupliciter efferuntur, (11) hoc modo:
					<lb/>'Errant qui rebus in prosperis omnes fortune impetus cogitant
					<lb/>se fugisse. Sapienter faciunt qui temporibus secundis adversitatem
					<lb/>casuum reformidant'. (12) Quandoque utramque sententiam
					<lb/>sua potest ratio confirmare, (13) hoc pacto: 'Qui addolescentum
					<lb/>pecatis ignosci cogitant oportere falluntur, quia etas
					<lb/>illa nec bona studia impedit nec virtutes. (14) At hi sapienter
					<lb/>agunt qui adolescentes digna correctione gastigant, ut virtutes
					<lb/>quibus omnem vitam tueri possint eas in etate velint ambigua
				<lb/>comparare' .</p>
				<p><lb/>(15) Sententias autem raro convenit interponi, quia magis pertinent
					<lb/>ad morales: at si ex vita et moribus ubi expedit convenienter
					<lb/>summantur, multum afferunt hornamenti (16) Et dicitur
				<lb/>parabola iste color. Quod nos possumus proverbium appellare.</p>
				<pb n="46"/>
			</div>
			<div type="chapter">
				<head><lb/>12. (1) CONTRARIUM.</head>
				<p><lb/>(2) Contrarium est quod ex duabus rebus diversis alteram
					<lb/>breviter confirmat et facile, (3) hoc modo: 'Qui suis rationibus
					<lb/>semper fuerit inimicus eum quo modo speres amicum rebus
					<lb/>existere alienis?'. (4) Item: 'Qui superbia intollerabili est privatus
					<lb/>quo modo in potestate comodus et sui cognitor permanebit?'.
					<lb/>(5) Item: 'Qui verum in conventu non dixerit amicorum
					<lb/>eum numquam credas in contionibus a mendacio temperare'.
					<lb/>(6) Hoc orationis genus ex continuatis verbis breviter est
					<lb/>agendum ut comodum sit auditu et brevem et absolutam conclusionem
					<lb/>lucide compreendat, (7) quia ex eo quod dubium non
					<lb/>est videtur id quod est dubium expedire, ita quod aut non possit
					<lb/>aut multo possit dilui cum labore. (8) In hoc autem iste color a
					<lb/>contentione differt, quia ibi ponuntur contraria sine probatione
					<lb/>unius ex altero, ut: 'Habet assentatio iocunda principia, eadem
					<lb/>exitus amarissimos affert'; (9) sed in contrario unum probatur
				<lb/>ex altero et ideo iste color antiteton vocatur, sicut ipsa contentio.</p>
				<pb n="47"/>
			</div>
			<div type="chapter">
				<head><lb/>13. (1) MEMBRUM.</head>
				<p><lb/>(2) Membrum orationis vocatur res breviter absoluta sine totius
					<lb/>sententie demonstratione, que aliud membrum orationis denuo
					<lb/>cognoscitur expectare. (3) Hoc autem ex coniunctione provenit
					<lb/>anteposita que de necessitate aliam orationem requirit,
					<lb/>hoc modo: 'Et inimico proderas et amicum ledebas'. (4) Illa
					<lb/>tamen est comodissima exornatio que continet tria membra, hoc
					<lb/>modo: 'Et Deum cum devotione oras et pia manu pauperibus
					<lb/>benefacis et instanter superbiam carnis domas'. (5) Et colon
				<lb/>grece dicitur iste color.</p>
			</div>
			<div type="chapter">
				<head><lb/>14. (1) ARTICULUS.</head>
				<p><lb/>(2) Articulus dicitur cum, cesa oratione, quibusdam distinguntur
					<lb/>verba singula intervallis, (3) hoc modo: 'Fides, spes, caritas
					<lb/>provehunt nos ad vitam'. Similiter: 'Iustitia, fortitudo, temperantia,
					<lb/>prudentia est magna gloria viris'. (4) Potest etiam in
					<lb/>complexis terminis observari, (5) hoc modo: 'Ieiunium liberat
					<lb/>a peccato, mentem inluminat, vitam reparat et salutem'. (6) Hic
				<lb/>autem color dicitur coma.</p>
			</div>
			<div type="chapter">
				<head><lb/>15. (1) CONTINUATIO.</head>
				<p><lb/>(2) Continuatio est cum absolutione sententiarum densa verborum
					<pb n="48"/>
					<lb/>frequentatio atque continua. (3) Et vocatur periodus iste
					<lb/>color et fit elegantissime tribus locis, scilicet in sententia, contrario
					<lb/>atque conclusione. (4) In sententia hoc modo: 'Ei non
					<lb/>multum potest obesse fortuna qui sibi firmius in virtute quam
					<lb/>in casu presidium collocavit'. (5) In contrario autem sic: 'Si quis
					<lb/>spem mundane felicitatis penitus aspernatur, obesse sibi mundi
					<lb/>adversitas non valebit'. (6) In conclusione vero sic: 'Quod si
					<lb/>mundus transit et concupiscentia eius, non est in mundanis rebus
					<lb/>ullatenus confidendum ne sententiam tandem mortis cum
					<lb/>mundi principe subeamus'. (7) In his utique tribus locis est
					<lb/>frequentatio verborum maxime necessaria; potest tamen et alibi
				<lb/>observari.</p>
			</div>
			<div type="chapter">
				<head><lb/>16. (1) COMPAR.</head>
				<p><lb/>(2) Compar appellatur quod habet in se membra orationis que
					<lb/>constent ex pari fere numero sillabarum, (3) ut: 'Alii fortuna
					<lb/>felicitatem dedit, huic virtutem industria comparavit'. (4) Nec
					<lb/>debemus in hac exornatione quasi pueriliter laborare ut sit par
					<lb/>numerus sillabarum, quia satis hoc affert usus et exercitatio facultatis.
					<lb/>(5) Sufficit enim ut sit vel videatur esse par numerus
					<lb/>sillabarum, (6) quia pluralitatem sillabarum unius membri potest
					<pb n="49"/>
					<lb/>longitudo sive plenitudo sillabarum membri alterius adequare,
					<lb/>(7) hoc modo: 'Virgo Maria pro fidelibus intercedit; regina
					<lb/>mundi supplicantium preces audit; stella maris emicans ad
				<lb/>patriam nos perducit'. (8) Et color iste vocatur rithmon.</p>
			</div>
			<div type="chapter">
				<head><lb/>17. (1) SIMILITER CADENS.</head>
				<p><lb/>(2) Similiter cadens dicitur cum due vel plures casuales dictiones
					<lb/>eisdem casibus similiter efferuntur, (3) ut: 'Hominem
					<lb/>laudas egentem virtutis, habundantem felicitatis'. Item: 'Hic
					<lb/>diligentia comparat divitias, negligentia corrumpit animum'. (4)
				<lb/>Et dicitur iste color homoeptoton.</p>
			</div>
			<div type="chapter">
				<head><lb/>18. (1) SIMILITER DESINENS.</head>
				<p><lb/>(2) Similiter desinens est dictionum casu carentium consimilis
					<lb/>terminatio, (3) ut si dicam: 'Turpiter audes facere, nequiter
					<lb/>studes dicere'. Item: 'Vivis invidiose, delinquis studiose, loqueris
					<lb/>odiose'. (4) Possunt et simul concurrere hi colores, hoc modo:
					<lb/>'Perditissima ratio est amorem petere, pudorem fugere, diligere
					<lb/>fortunam, negligere famam'. (5) Iste color nominatur
				<lb/>omoeteleuton.</p>
				<pb n="50"/>
			</div>
			<div type="chapter">
				<head><lb/>19. (1) ANOMINATIO.</head>
				<p><lb/>(2) Anominatio est, levi quadam commutatione vel additione
					<lb/>litere vel litterarum, sillabe vel sillabarum, de una parte ad alterius
					<lb/>positionem acesio. (3) Fit similiter cum ad res disimiles
					<lb/>verba similia commodantur et sic fit annominatio multis modis.
					<lb/>(4) Contingit enim per subtractionem littere, ut: 'Hic veniit antequam
					<lb/>Romam venit'; similiter: 'Hic si esset bonus libenter
					<lb/>ferret onus'. (5) Fit per additionem littere, ut: 'Quos iste vicit eos
					<lb/>ferro statim vincit'. (6) Fit per eiusdem littere productionem, ut:
					<lb/>'Iste non curiam diligit sed curiam'. (7) Fit per addictionem litterarum,
					<lb/>ut: 'Hic sibi posset optime temperare nisi mallet obtemperare
					<lb/>amori'. (8) Fit per subtracionem similiter litterarum, ut:
					<lb/>'Cultor deorum despicit vivum Deum'; similiter: 'Vult mandatum
					<lb/>divinum ne ledat corpora nostra vinum'. (9) Fit per translationem
					<lb/>litterarum quandoque, ut: 'Tua doctrina magis est displicina
					<lb/>quam disciplina dicenda'. (10) Fit per imutationem, ut:
					<lb/>'Deligere oportet quem velis diligere'; item: 'Hic sapit, ille rapit;
					<lb/>hic docet, ille nocet'. (11) Fit per quandam imitationem que
					<pb n="51"/>
					<lb/>non est adeo similis nec propinqua, hoc modo: 'Quid in mortem
					<lb/>nos impulerit, quis causa nostre salutis venerit, quare Christus
					<lb/>passus fuerit, quem, qualem et quantum hostem devicerit, vobis
					<lb/>volo per ordinem declarare' (12) (similia enim sunt que nascuntur
					<lb/>ab hoc nomine 'quis' vel 'qui'); (13) similiter potest dici:
					<lb/>'Videte, patres conscripti, ne sitis huius astutia circumscripti'.
					<lb/>(14) Fit quandoque per casuum commutationem, ut: 'Christus
					<lb/>fuit incarnatus de utero virginali; Christi batismus nostrum
					<lb/>baptisma sacravit; Christo morienti victoria mortis cessit; (15)
					<lb/>Christum resurgentem immortalitatis gloria illustravit; Christe,
					<lb/>rex glorie, ad patris dexteram ascendisti; a Christo rege regum
					<lb/>spiritus sanctus missus apostolos inflamavit'. (16) Similiter fit
					<lb/>per diversa nomina, casibus commutatis, ut: 'Petrus fuit princeps
					<lb/>apostolorum. Pauli, doctoris gentium, summa fuit auctoritas.
				<lb/>Iohanni sunt secreta celestia revelata'.</p>
				<p><lb/>(17) Et notandum quod tres predicti colores, scilicet similiter
					<lb/>cadens, similiter desinens, annominatio, habent multum leporis
					<lb/>et festivitatis sed parum pulcritudinis et dignitatis. (18)
					<lb/>Unde, cum veritatem dicimus, est rarius his utendum, quia videntur
					<lb/>elocutionem reddere puerilem; tamen, si raro incidant,
				<lb/>sunt accepti. (19) Et iste color paranomasia vocatur.</p>
				<pb n="52"/>
			</div>
			<div type="chapter">
				<head><lb/>20. (1) SUBIECTIO.</head>
				<p><lb/>(2) Subiectio est cum interrogamus adversarios aut querimus
					<lb/>nos a nobis quid ab illis aut quid contra nos dici possit; (3) deinde
					<lb/>subicimus id quod oportet dici aut non oportet, ut nobis
					<lb/>auxilio sit futurum vel adversario nociturum, (4) hoc modo:
					<lb/>Quero unde sit iste tantam pecuniam consecutus. Amplum sibi
					<lb/>patrimonium est relictum? At bona patris omnia venierunt.
					<lb/>(5) Hereditas aliqua sibi venit? Non potest dici, quia nullus
					<lb/>necessariorum heredem voluit hunc habere. (6) Premium aliquod
					<lb/>ex lite aut ex iuditio unquam cepit? Non modo id non
					<lb/>fecit sed ipse insuper est victus magni debiti sponsione. (7) Cum
					<lb/>itaque, sicut omnes videtis, ipse non sit rationibus his ditatus,
					<lb/>aut huic nascitur aurum domi aut illicite pecunias istas cepit'.
					<lb/>(8) Ad nostram quoque personam digne possumus subiectionem
					<lb/>referre, (9) hoc modo: 'An pecuniam congregare conabor ? Sed
					<lb/>habenti eripiam. An dignitatibus fulgere velim? Poscendi humilitate
				<lb/>vilescam. (10) An potentiam desiderabo subiectorum?</p>
				<pb n="53"/>
				<p><lb/>Insidiis obnoxius, periculis subiacebo. An gloriam petam? Sed
					<lb/>per aspera queque distractus securus esse desistam. (11) An vitam
					<lb/>voluptariam degam? Sed quis non spernat rei vilissime servitutem?
					<lb/>(12) Cum itaque tot et tantis malis res huius mundi
					<lb/>videam implicari, mundum quero fugere sicut hostem et in
				<lb/>solo Deo ponere spem salutis'.</p>
				<p><lb/>(13) In hac exornatione multum gravitatis et acrimonie continetur.
					<lb/>Et differt a ratiocinatione quoniam in illa petimus quare
					<lb/>aliquid predixerimus; (14) hic autem non petimus propositi rationem
					<lb/>sed quid ad interrogata responderi possit vel non possit
				<lb/>illico demostramus. (15) Et vocatur iste color cataprolensis.</p>
			</div>
			<div type="chapter">
				<head><lb/>21. (1) GRADATIO.</head>
				<p><lb/>(2) Gradatio est superioris verbi repetitio prius quam ad verbum
					<lb/>inferius procedatur, (3) hoc modo: 'Sapienti virtutem industria,
					<lb/>virtus gloriam, gloria consuevit emulos comparare'
					<lb/>(4) vel sic: 'Que manet ulterius spes reliqua libertatis si tiranno
					<lb/>et quod libet licet et quod licet potest et quod potest facit et quod
					<lb/>facit etiam nobis nullo modo sit molestum?'. (5) Et color iste
				<lb/>dicitur climax</p>
				<pb n="54"/>
			</div>
			<div type="chapter">
				<head><lb/>22. (1) DIFINITIO.</head>
				<p><lb/>(2) Diffinitio est que alicuius rei breviter et absolute proprias
					<lb/>amplectitur potestates, (3) hoc modo: 'Iniurie sunt que aut pulsione
					<lb/>corpus aut convitio aures aut aliqua turpitudine vitam violant
					<lb/>alicuius'. (4) Item: 'Non est ista diligentia sed avaritia,
					<lb/>quoniam diligentia est suorum conservatio acurata sed avaritia
				<lb/>est alienorum iniuriosa appetitio'.</p>
				<p><lb/>(5) Et est hec exornatio multum acommoda, quia vim et potestatem
					<lb/>rei tam lucide proponit et tam breviter explicat, ut nec
					<lb/>pluribus verbis oportuisse nec etiam potuisse dici videatur.
				<lb/>(6) Et dicitur iste color ethimologon.</p>
			</div>
			<div type="chapter">
				<head><lb/>23. (1) TRANSSITIO.</head>
				<p><lb/>(2) Transitio quid dictum sit quidve dicendum breviter comprehendit,
					<lb/>(3) hoc modo: 'Mea vobis in istum beneficia iam sunt
				<lb/>nota. Nunc quam michi gratiam retulerit audiatis'.</p>
				<p><lb/>(4) Iste color vocatur metaipon et valet ad duas res, quia
				<lb/>commonet predictorum et ad reliqua comparat auditorem.</p>
			</div>
			<div type="chapter">
				<head><lb/>24. (1) CORRECTIO.</head>
				<p><lb/>(2) Correctio est que, sublato eo quod dictum est, aliud magis
					<pb n="55"/>
					<lb/>idoneum ipsius loco reponit, (3) ut: 'Iohanni patruo, immo
					<lb/>patri et domino plurimum reverendo'. Item: 'Volo te monere,
				<lb/>immo intime deprecari'.</p>
				<p><lb/>(4) Et est hec exornatio satis utilis, quia propter commutationem
					<lb/>factam a communi verbo ad aliud plus electum videris
					<lb/>ipsam rem amplius insignire. (5) Quod si venisses continuo ad
					<lb/>id verbum, nec rei nec verbi fuisset gratia deprehensa. (6) Et
				<lb/>dicitur iste color antipodosis.</p>
			</div>
			<div type="chapter">
				<head><lb/>25. (1) OCCUPATIO.</head>
				<p><lb/>(2) Occupatio est quando nos dicimus preterire vel ne scire
					<lb/>vel nolle dicere quod tunc maxime dicimus, (3) ut si dicam:
					<lb/>'Non dico te a sociis pecunias accepisse; furta, rapinas tuas omitto.
				<lb/>Ad id de quo iudicium est revertor'.</p>
				<p><lb/>(4) Et dicitur iste color parentesis. (5) Est enim oculte suspitionem
					<lb/>fecisse utilius quam orationem extra propositum intendisse,
					<lb/>quia forsitan illud quod tangitur est nimis longum aut ignobile
				<lb/>vel non posset fieri planum vel posset etiam facile reprehendi.</p>
			</div>
			<div type="chapter">
				<head><lb/>26. (1) DISIUNCTUM.</head>
				<p><lb/>(2) Disiunctum est cum unicuique clausule redditur suum
					<lb/>verbum, (3) hoc modo: 'Fides reficit esurientem, spes letificat
					<lb/>patientem, caritas reddit indeficientem'. (4) Et dicitur iste color
				<lb/>ipozeusis.</p>
				<pb n="56"/>
			</div>
			<div type="chapter">
				<head><lb/>27. (1) CONIUNCTIO.</head>
				<p><lb/>(2) Coniunctio est cum primis et sequentibus partibus orationis
					<lb/>verbum interpositum est reddendum, (3) hoc modo: 'Forme
					<lb/>dignitas aut morbo deflorescit aut vetustate' vel sic: 'Gratiam
					<lb/>iusti recipiunt in presenti sed gloriam in futuro'. Item:
					<lb/>'Christus et diabolum condemnabit et mundum'. (4) Et iste color
				<lb/>dicitur ceuma a medio.</p>
			</div>
			<div type="chapter">
				<head><lb/>28. (1) ADIUNTIO.</head>
				<p><lb/>(2) Adiunctio est a superiori vel ab inferiori çeuma et vocatur
					<lb/>omopitoton. (3) A superiori fit quando verbum premittitur, ut
					<lb/>si dicam: 'Deflorescit forme dignitas aut morbo aut vetustate'.
					<lb/>(4) Ab inferiori fit quando verbum postponitur, ut si dicas:
					<lb/>'Aut morbo aut vetustate forme dignitas deflorescit'.
					<lb/>(5) Et nota quod çeumate frequentius quam ipoçeusi est
					<lb/>utendum, quia çeuma brevitatem inducit sed ipozeusis reddit
				<lb/>orationem festinam. Unde potest de facili satietatem inducere.</p>
			</div>
			<div type="chapter">
				<head><lb/>29. (1) CONDUPLICATIO.</head>
				<p><lb/>(2) Conduplicatio est ratione amplificationis aut commiserationis
					<lb/>eiusdem verbi aut plurimorum verborum iteratio, (3) ut
					<lb/>si dicam: 'Tumultus Gai Gracci tumultus comparat intestinos'.
					<pb n="57"/>
					<lb/>Item: 'Commotus non es cum mater tibi pedes amplexaretur,
				<lb/>commotus non es'.</p>
				<p><lb/>(4) Iste color epanalemsis dicitur et quando fit geminatio dictionis
					<lb/>vocatur epiçeusis. At si geminetur oratio, tunc palinodium
				<lb/>appellatur.</p>
			</div>
			<div type="chapter">
				<head><lb/>30. (1) INTERPRETATIO.</head>
				<p><lb/>(2) Interpretatio est que non iterat idem verbum sed quod positum
					<lb/>est commutat, eadem significatione retenta, (3) hoc modo:
					<lb/>'R. p. radicitus evertisti, civitatem funditus deiecisti, patrem
					<lb/>neffarie verberasti, parenti manus impie intulisti'.
				<lb/>(4) Et est hec exornatio utilis quia prior sententia renovatur interpretatione verborum. (5) Et dicitur iste color poliptoton.</p>
			</div>
			<div type="chapter">
				<head><lb/>31. (1) CON MUTATIO.</head>
				<p><lb/>(2) Commutatio est cum due sententie inter se discrepantes
					<lb/>ex traiectione ita efferuntur ut a priori posterior, priori contraria,
					<lb/>oriatur, (3) hoc modo: 'Esse oportet ut vivas, non vivere ut
					<lb/>edas'. (4) Item: 'Ea re poemata non facio, quia cuiusmodi volo
					<lb/>non possum, cuiusmodi possum nolo'. Item: 'Que de illo dicuntur
					<lb/>dici non possunt, que dici possunt utique non dicuntur'.
					<lb/>(5) Commoda est hec exornatio, quia contrarie sententie
					<pb n="58"/>
				<lb/>translatione verba utuntur. (6) Et dicitur iste color antimetabole.</p>
			</div>
			<div type="chapter">
				<head><lb/>32. (1) PERMISSIO.</head>
				<p><lb/>(2) Permissio est causa misericordie captande alicuius rei in
					<lb/>alterius potestatem per verba concessiva traditio, (3) ut si dicam:
					<lb/>'De me rebusque meis omnibus agite quicquid vultis, quia
					<lb/>iussioni vestre parere in omnibus sum paratus'. (4) Et vocatur
				<lb/>iste color epicarope.</p>
			</div>
			<div type="chapter">
				<head><lb/>33. (1) DUBITATIO.</head>
				<p><lb/>(2) Dubitatio est cum querere videtur orator utrum de duobus
					<lb/>potius aut quid de pluribus potissimum dicat, (3) hoc modo:
					<lb/>'Obfuit isti monasterio multum sui abbatis sive malitiam sive
					<lb/>stultitiam dici oportet sive utrumque'. (4) Item: 'Tu ausus fuisti
					<lb/>Christum prodere, o Iuda, omnium mortalium. . . Quero quonam
					<lb/>te digno tuis &lt;moribus&gt; possim nomine appellare'. (5) Iste color
				<lb/>vocatur aperiodos.</p>
			</div>
			<div type="chapter">
				<head><lb/>34. (1) EXPEDITIO.</head>
				<p><lb/>(2) Expeditio est cum, multis rationibus enumeratis, quibus
					<lb/>aliqua res fieri potuerit aut non fieri, cetere tolluntur, illa sola
					<pb n="59"/>
					<lb/>quam intendimus remanente, (3) hoc modo: 'Cum fundum
					<lb/>meum pateat hunc fuisse, necesse est ut ostendas aut te vacuum
					<lb/>possedisse aut usu tuum fecisse aut emisse aut hereditate tibi
					<lb/>venisse. (4) At cum ego adessem non potuisti vacuum possidere;
					<lb/>tuum quoque usu fecisse non potes, quia tantum spatium
					<lb/>nondum fluxit; (5) emptio nulla profertur, quia hereditate tibi
					<lb/>mea pecunia venire non potuit me vivente. Relinquitur ergo ut
				<lb/>me vi deieceris meo fundo'.</p>
				<p><lb/>(6) Hec exornatio multum valet in coniecturis et vocatur procatalensis.</p>
			</div>
			<div type="chapter">
				<head><lb/>35. (1) DISSOLUTUM.</head>
				<p><lb/>(2) Dissolutum est quod, coniunctionibus de medio sublatis,
					<lb/>cum quadam separatione profertur, (3) ut: 'Gere morem parenti,
					<lb/>pare cognatis, obsequere amicis, obtempera legibus'. (4) Et in
					<lb/>hoc differt ab articulo quia ibi dictiones, hic orationes veniunt
					<lb/>dissolute. (5) Et est hoc genus ad brevitatem accommodum et
				<lb/>acrimoniam continet vehementem, (6) vocaturque asinteton.</p>
			</div>
			<div type="chapter">
				<head><lb/>36. (1) PRECISIO.</head>
				<p><lb/>(2) Precisio est cum, dictis aliquibus, reliquum quod inceptum
					<pb n="60"/>
					<lb/>est dici relinquitur inchoatum in iudicio auditorum, (3) hoc modo: 'Tu istud nunc audes dicere, qui nuper aliene domui... Sed non ausim dicere ne, cum te digna dicerem, videar alicui dixisse aliquid me indignum'.
				<lb/>(4) In tali exornatione tacita suspitio atrocitatem inducit. Et dicitur iste color eclipsis.</p>
			</div>
			<div type="chapter">
				<head><lb/>37. (1) CONCLUSIO.</head>
				<p><lb/>(2) Conclusio est que brevi argumentatione ex his que ante dicta sunt aut facta conficit id quod necessario consequatur, (3) hoc modo: 'Si igitur reverendos facere nequeunt dignitates, si ultro improborum contagione sordescunt, (4) si mutatione temporum splendere desinunt, si gentium extimatione vilescunt, quid est quod in se expetende pulcritudinis habeant, nedum aliis prestent?'. (5) Et vocatur iste color epilogus.</p>
			</div>
			<div type="chapter">
				<head><lb/>38. (1) NOMINATIO.</head>
				<p><lb/>(2) Restant decem exornationes que a precedentibus in hoc differunt: quod omnes ab usitata verborum potestate recedunt
					<pb n="61"/>
					<lb/>et in aliam rationem cum quadam venustate trahuntur (3) et
					<lb/>ideo tropi a gramaticis nominantur Quarum prima grece dicitur
					<lb/>onomatopeia, latine vero nominatio, (4) que nos admonet ut,
					<lb/>cuius rei nomen non sit aut satis idoneum non sit, eam nos met
					<lb/>verbo idoneo nominemus. (5) Et hoc quandoque facimus ad
					<lb/>imitationem soni, ut: 'tinnire', 'mugire', 'rudere', 'murmurare',
					<lb/>'sibilare', 'vagire'; (6) quandoque causa rei significande, id est
					<lb/>amplificande, ut: 'Fragor civitatis maximus est auditus', id est
					<lb/>tumultus civium maximus: quod ab arboribus tractum est.
					<lb/>(7) Et ne odium pariat assiduitas novi verbi, raro isto genere
					<lb/>est utendum. Valde tamen, ubi fuerit commodum, totam orationem
				<lb/>talis novitas exornabit.</p>
			</div>
			<div type="chapter">
				<head><lb/>39. (1) PRONOMINATIO.</head>
				<p><lb/>(2) Pronominatio est que velut extraneo quodam vocabulo
					<lb/>sive cognomine demostrat id quod suo non potest nomine appellari,
					<lb/>(3) ut si loquerer sic de Graccis: 'Nepotes Affricani fuerunt
					<lb/>tales'. Fit enim hec causa laudandi, quia nomen Affricani omnibus
					<lb/>erat gratum sed nomen Graccorum omnibus odiosum. (4)
					<lb/>Quandoque fit causa vituperandi, ut si de alico eretico ita dicas:
					<lb/>'Ecce alter Arrius qui ecclesie veritatem impugnat'.
					<pb n="62"/>
					<lb/>(5) Et dicitur iste color catacrisis. (6) Et notandum quod nominatio
					<lb/>fit in nomine appellativo ut: 'iurgia ventorum', 'strepitus
					<lb/>maris' 'ira procelle' (7) sed pronominatio fit in proprio, ut:
					<lb/>'Tiphis et Automedon dicar amoris ego'. A quibusdam vero
				<lb/>iste color dicitur antonomasia.</p>
			</div>
			<div type="chapter">
				<head><lb/>40. (1) DENOMINATIO.</head>
				<p><lb/>(2) Denominatio est que a rebus propinquis et finitimis
					<lb/>trahit orationem qua possit res intelligi non suo vocabulo appellata.
					<lb/>(3) Et dicitur denominatio quadam similitudine, quia sicut
					<lb/>nomen denominativum est simile principali, ut 'iustus' 'iustitie',
					<lb/>(4) sic ite color a rebus similibus denominationem trahit que
					<lb/>res dicuntur propinque iudicio usus et finitive accommodatione
				<lb/>sententie.</p>
				<p><lb/>(5) Sciendum autem quod in pronominatione ponitur vocabulum
					<lb/>quod placet pro eo quod displicet, vel e converso; (6)
					<lb/>hic vero trahitur vocabulum a re finitima et propinqua.
					<lb/>Et dicitur iste color metonomia (7) et fit multis modis. Nam
					<lb/>quandoque inventor ponitur pro invento, ut: 'Ipocras multos
					<lb/>nostro tempore locuplectat', id est medicina ab Ipocrate inventa.
					<lb/>(8) Quandoque nomen inventi ponitur pro nomine inventoris,
					<pb n="63"/>
					<lb/>ut: 'Medicina fuit in aforismis valde breviloqua' id est Ipocras
					<lb/>medicine inventor. (9) Est et alia species, scilicet quando
					<lb/>nomen instrumenti ponitur pro utente, ut: 'Pila sunt obvia pilis'
					<lb/>id est Romani cum Romanis pugnant (pila enim sunt proprie
					<lb/>Romanorum). (10) Alia species est quando nomen facientis ponitur
					<lb/>pro nomine rei que agitur, ut: 'Inconcinnus est iste faber',
					<lb/>id est opus huius fabri est inconcinnum. (11) Quandoque nomen
					<lb/>rei que agitur ponitur pro nomine facientis, ut: 'ars desidiosa',
					<lb/>frigus pigrum' 'vinum sanum', 'anguilla infirma', 'ieiunium
					<lb/>sanctum'.(12) Hec enim omnia sic dicuntur ab eo quod faciunt.
					<lb/>Alia vero species est quando ponitur continens pro contento,
					<lb/>ut: 'Ierusalem que occidis prophetas' id est Ierosolimite. (13)
					<lb/>Quandoque nomen contenti ponitur pro nomine continentis,
				<lb/>ut: 'Bononienses sunt circumdati magno vallo', id est Bononia.</p>
			</div>
			<div type="chapter">
				<head><lb/>41. (1) CIRCUMITIO.</head>
				<p><lb/>(2) Circuitio est rei simplicis per quandam circumlocutionem
					<lb/>descriptio, (3) ut si dicam: 'Christi misericordia nos salvavit',
					<lb/>id est Christus misericors; et: 'Ira Domini est timenda', id est
				<lb/>Dominus iratus.</p>
				<p><lb/>(4) Valet hec exornatio mirabiliter in sublimi stilo et maxime
					<pb n="64"/>
					<lb/>in exordio sed est in narratione timenda, quoniam est contraria
				<lb/>brevitati. (5) Et vocatur iste color perifrasis.</p>
			</div>
			<div type="chapter">
				<head><lb/>42. (1) TRANSGRESSIO.</head>
				<p><lb/>(2) Transgressio est, ut superius diximus, que aut perversione
					<lb/>aut traiectione verborum turbat ordinem naturalem. (3) Perversio
					<lb/>in ordine prepositionum attenditur, ut: 'Aures ad nostras'.
					<lb/>(4) In aliarum vero partium ordinatione laborat traiectio,
					<lb/>ut si dicam: 'Maioris laudis meretur preconia qui laborando
				<lb/>munus recipit quam qui repperit otiando'.</p>
				<p><lb/>(5) Et hec exornatio in continuationibus, de quibus iam diximus,
					<lb/>valet multum quia, dum modo non inducat obscuritatem,
				<lb/>reddit orationem politissimam et perfectam. (6) Et vocatur isteronproteron.</p>
			</div>
			<div type="chapter">
				<head><lb/>43. (1) SUPERLATIO.</head>
				<p><lb/>(2) Superlatio est locutio superans veritatem augendi vel minuendi
					<lb/>causa. (3) Et fit quandoque separatim, id est sine comparatione,
					<lb/>ut si dicam: 'Ab oriente usque ad occasum iam fama
					<lb/>tui nominis devolavit'. (4) Quandoque fit comparative sed hoc
					<lb/>tribus modis: fit enim causa similitudinis obstendende, ut: 'Corpore
					<lb/>niveum candorem, aspectu igneum ardorem assequitur';
					<pb n="65"/>
					<lb/>(5) fit causa preminentie, ut: 'Ore tuo profluit dulcior melle sermo';
					<lb/>(6) fit causa diminutionis, hoc modo: 'Tantus fulgor tribus
					<lb/>discipulis in transfiguratione Christi apparuit quod solis
					<lb/>splendor obscurior videbatur', id est minus lucidus. (7) Et dicitur
				<lb/>iste color iperbole.</p>
			</div>
			<div type="chapter">
				<head><lb/>44. (1) INTELLECTIO.</head>
				<p><lb/>(2) Intellectio sinedoche sive iperbaton vocatur. Et fit cum
					<lb/>partis nomine totum intelligitur, ut si dicam: 'Anima que peccaverit
					<lb/>morietur', id est homo cuius pars est anima. (3) Fit e contrario,
					<lb/>scilicet cum per nomen totius pars ipsa intelligitur, ut:
					<lb/>'Hic situs est Pheton', id est corpus Phetontis. (4) Fit etiam
					<lb/>quando singulare ponitur pro plurali, ut: 'Iudeus in morte Christi
					<lb/>fuit culpabilis et Gentilis', id est Iudei et Gentiles'. (5) Fit similiter
					<lb/>quando plurale pro singulari accipitur, ut: 'Atrox calamitas
					<lb/>merore pectora pulsat', id est pectus. (6) Et nota quod numerus
				<lb/>diminuitur causa festivitatis sed augetur gratia gravitatis.</p>
			</div>
			<div type="chapter">
				<head><lb/>45. (1) ABUSIO.</head>
				<p><lb/>(2) Abusio est que pro verbo certo et proprio utitur simili et
					<lb/>propinquo, (3) ut: 'vires breves', 'parva statura', 'longum consilium'.
					<lb/>'oratio magna', 'paucus sermo'. (4) Ecce finitima verba
					<pb n="66"/>
					<lb/>rerum dissimilium ratione cuiusdam abusionis hic pulcerrime
					<lb/>traducuntur: vires enim proprie sunt parve, statura brevis, consilium
					<lb/>magnum, oratio longa et paucitas sermoni convenit abusive.
					<lb/>(5) Color iste a quibusdam vocatur catacrisis (6) et differt a
					<lb/>denominatione quia in ea nullum vocabulum pro alio tenetur
					<lb/>sed verbum pro verbo ponitur abusive. (7) Differt iterum a pronominatione
					<lb/>quia in ea vocabulum gratum ponitur pro ingrato
					<lb/>vel e converso. (8) A translatione quoque differt quia in ea transfertur
					<lb/>vocabulum de propria significatione ad omnino aliam
					<lb/>(9) sed in abusione trahitur ad aliam non omnino diversam, immo
					<lb/>fere eandem, (10) ut: 'Vires hominis breves'. Nam brevitas
					<lb/>cum sit corporis viribus attribuitur abusive. Sic domum 'ospitium',
					<lb/>severitatem 'iustitiam', audatiam 'fortitudinem' abusive
				<lb/>possumus nominare.</p>
			</div>
			<div type="chapter">
				<head><lb/>46. (1) TRANSLATIO.</head>
				<p><lb/>(7) Translatio est cum verbum ex sua significatione, interveniente
					<lb/>idonea similitudine, in aliam rem transfertur. Et potest
					<lb/>contingere hoc sex modis. (3) Fit enim quandoque causa rei
					<lb/>ante oculos ponende, ut: 'Italiam expergefecit terrore subito
					<lb/>hic tumultus'. (4) Fit causa brevitatis, ut: 'Recens adventus
					<lb/>exercitus extinxit subito civitatem'. (5) Fit causa obscenitatis vitande,
					<lb/>ut: 'Mater tua crebris nuptiis delectatur'. (6) Fit causa
					<pb n="67"/>
					<lb/>rei augende, ut: 'Nullius meror et calamitas istius explere inimicitias
					<lb/>et nefariam crudelitatem potuit saturare'. (7) Fit causa
					<lb/>diminuendi, ut: 'Hic magno predicat auxilio se fuisse, quia paululum
					<lb/>in rebus difficillimis aspiravit' . (8) Fit causa ornandi quandoque,
					<lb/>ut: 'Ecclesie rationes, que sepe regentium malitia exarescunt,
					<lb/>virtute quandoque revirent optimatum'. (9) Transferuntur
					<lb/>enim hec verba, scilicet 'expergefecit', 'crebris nuptiis', id est stupro; similiter: 'saturare', 'aspiravit', 'exarescunt', 'revirent' et 'extinxit'.
					<lb/>(10) Et differt a nominatione translatio quia nominatio in nova
					<lb/>iunctura plerumque consistit, ut: 'Fragor civitatis', (11) que
					<lb/>iunctura debet in ipsa sui principii novitate nominatio appellari
					<lb/>sed usu approbante translatio est dicenda. (12) Et iste color vocatur
				<lb/>metaphora.</p>
			</div>
			<div type="chapter">
				<head><lb/>47. (1) PERMUTATIO.</head>
				<p><lb/>(2) Permutatio est oratio aliud verbis aliud sententia demostrans
					<lb/>et dividitur in similitudinem, argumentum et contrarium.
					<lb/>(3) Per similitudinem fit cum tota oratio transfertur, ut: 'Messes
					<lb/>albent', id est populi convertuntur ad fidem. (4) Fit per argumentum
					<lb/>quando non transfertur tota oratio sed trahitur quedam
					<lb/>similitudo a persona vel a loco vel ab alia re. (5) Et fit quandoque
					<pb n="68"/>
					<lb/>causa augendi, ut si Drusum, qui fuit aliquantulum seditiosus,
					<lb/>appelles 'Graccum', qui fuit valde seditiosus. (6) Fit
					<lb/>causa minuendi, ut si de Aristotile diceres: 'Ecce Porphirius' et
					<lb/>de Christo dicas: 'Hic est vermis et non homo; hic est granus
					<lb/>sinapis; hic est agnus'. (7) Fit per contrarium ut si avarum 'prodigum'
					<lb/>et luxuriosum dicas 'honestum'. (8) Possunt et predicta
					<lb/>simul concurrere, quia quando fit permutatio secundum argumentum
					<lb/>potest hoc fieri per similitudinem et per contrarium.
					<lb/>(9) Per similitudine trahitur argumentum, ut: 'Christus est verus
					<lb/>David qui Goliam impium superavit'. (10) Item fit per contrarium,
					<lb/>ut: 'Hic est Eneas', demostrato illo qui occidit parentem.
					<lb/>(11) Color iste vocatur allegoria. Et nota quod translatio rem
					<lb/>et sermonem tangit sed permutatio solam rem. (12) Ex vi enim
					<lb/>permutationis contigit quod res ipse significant et ideo translatio
					<lb/>et permutatio commiscentur. (13) Est ergo permutatio
					<lb/>color verborum, quia verba transferuntur ad ea significanda
				<lb/>quibus aliud intelligere nos oportet.</p>
			</div>
			<div type="chapter">
				<head><lb/>48. (1) DE COGNATIONE COLORUM.</head>
				<p><lb/>(2) In predictis verborum coloribus est notandum quod quedam
					<lb/>cognatio invenitur. (3) Unde naturali ordine disponuntur,
					<pb n="69"/>
					<lb/>quoniam, excepto primo qui est exornationum orrigo, semper
					<lb/>a precedenti subsequens generatur. (4) Nam a repetitione orta
					<lb/>fuit conversio, a conversione simul et repetitione processit complexio,
					<lb/>a qua etiam traductio est deducta. Et ida de sequentibus
				<lb/>doctor diligens poterit invenire.</p>
				<p><lb/>(5) Similiter est notandum quod plures colores eandem orationem
					<lb/>possunt mirifice insignire, dum modo invicem non repugnent,
					<lb/>(6) ut si dicam: 'Invidus in aliena gratulatione tristatur,
					<lb/>in aliena tristitia gratulatur'. (7) In hac orationis serie possunt
					<lb/>multi asignari colores, quia ibi est contentio et similiter
					<lb/>desinens et disiunctum et etiam dissolutum. (8) Nunc de sententiarum
				<lb/>exornationibus est videndum.</p>
			</div>
			<div type="chapter">
				<head><lb/>49. (1)DISTRIBUTIO</head>
				<p><lb/>(2) Distributio est in res plures aut personas quedam negotiorum
					<lb/>certa partitio, ut: 'Beati pauperes spiritu, beati mites,
					<lb/>beati qui lugent et cetera'. (3) Et nota quod in hoc principio sermonis
					<lb/>Domini est prima verborum exhornatio que dicitur repetitio
					<lb/>et prima sententiarum, scilicet distributio. (4) Similiter distribuit
					<lb/>apostolus dicens: 'Alii datur scientia linguarum, alii interpretatio
				<lb/>sermonum, alii spiritus prophetie'.</p>
				<p><lb/>(5) Sciendum vero quod hec exhornatio est valde copiosa,
					<lb/>quia sub brevitate multa comprehendit et res plures dividit
				<lb/>separatim.</p>
				<pb n="70"/>
			</div>
			<div type="chapter">
				<head><lb/>50. (1) LICENTIA.</head>
				<p><lb/>(2) Licentia est cum apud eos quos aut vereri aut metuere debemus
					<lb/>tamen aliquid pro nostro iure dicimus, quo eos aut quos
					<lb/>hi diligunt vere in alico errato reprehendere videamur, (3) hoc
					<lb/>modo: 'Si vos nemo adiuvat nec defendit id tribuite vestre culpe,
					<lb/>quoniam tanta est vestra negligentia sive potius ignavia
					<lb/>quod defensores vestros patimini trucidari et inimicos vestris
					<lb/>suffragiis exaltatis'. (4) At si asperiori reprehensione utemur,
					<lb/>ut sepe faciunt predicatores, continuo est aliquid subiungendum
					<lb/>quod animos auditorum possit leviter mitigare, (5) hoc modo:
					<lb/>'Excessus vestri sunt omnibus manifesti, quia, sicut escam panis,
					<lb/>plebem Domini devoratis. Plena est muneribus manus vestra.
					<lb/>Luporum exercetis officium, non pastorum. (6) Sed rogo discretionem
					<lb/>vestram, supplico benignitati vestre ut Deum pre oculis
					<lb/>abeatis, quoniam multus est ad ignoscendum si convertimini
					<lb/>et iudex districtus si moriemini in peccatis'. (7) Talis modus
					<lb/>loquendi partim ab iracundia removet, partim ab errato deterret.
					<lb/>Sunt et alia duo genera licentie que non arguunt nec increpant s
					<lb/>ed delectant, cum amicos auditorum et veritatis nos dicimus
					<lb/>assertores. (8) Primum ex his duobus contingit quando reprehendimus
					<pb n="71"/>
					<lb/>auditores quo modo ipsi se cupiunt reprehendi,
					<lb/>(9) hoc modo: 'Simplices estis et nimium mansueti, quia creditis
					<lb/>unicuique, credentes ut vobis perficiat que promittit. Sed
					<lb/>erratis et falsa spe detinemini stultitia vestra, quia mavultis ab
					<lb/>alio postulare quam per vos sumere quod est in vestra positum
					<lb/>potestate'. (10) Alterum genus est quando illud quod scimus
					<lb/>omnes facile audituros quomodo tamen accipiant dicimus nos
					<lb/>timere, (11) hoc modo: 'Fuit iste quandoque michi specialis amicus:
					<lb/>tamen eius amicitia, licet verear quomodo accipiatis, penitus
					<lb/>me privastis. Quid ita? Quia eum qui vos offendit pro amico
					<lb/>non possum ullatenus reputare sed iudico potius inimicum'.
					<lb/>(12) Et nota quod in licentia sepe distributione utimur: unde
				<lb/>immediate illi aiungitur.</p>
			</div>
			<div type="chapter">
				<head><lb/>51. (1) DIMINUTIO.</head>
				<p><lb/>(2) Diminutio est alicuius rei egregie, quam nobis inesse ostendimus
					<lb/>aut his quos defendimus, in oratione attenuatio, ut omnis
					<lb/>arrogans ostentatio evitetur, (3) quia res egregie, sicut invidiam
					<lb/>contrahunt in vita, sic, nisi caute dixeris, inducunt odium in
					<lb/>sermone. (4) Ad invidiam igitur vitandam et laudem comparandam
					<lb/>ita diminutione uteris: 'Locum inter doctores abeo non
					<lb/>postremum', cum forsitan 'optimum' dicere potuissem. (5) Item
					<pb n="72"/>
					<lb/>de aliquo ditissimo est dicendum: 'Huic a patre patrimonium
				<lb/>non modicum est relictum'.</p>
			</div>
			<div type="chapter">
				<head><lb/>52. (1)DECRIPTIO.</head>
				<p><lb/>(2) Descriptio est que rerum consequentium continet perspicuam
					<lb/>et dilucidam cum gravitate expositionem. (3) Et pertinet
					<lb/>quandoque ad indignationem, quandoque ad misericordiam, (4)
					<lb/>ut si dicas: 'Nisi obstiteritis huic tiranno, quasi leo dominabitur
					<lb/>omnibus violenter, acuens dentes in cuiusque fortunas, incursum
					<lb/>faciens in omnes amicos et pariter inimicos notos atque
					<lb/>ignotos, impugnans aliorum domum familiamque perfringens
					<lb/>et omnia labefactans'. (5) Ad misericordiam sic induces: 'Parcendum
					<lb/>est innocentie puerili, quoniam Yoseph, frater noster,
					<lb/>agninam videtur simplicitatem habere: nescit fallere, nescit
					<lb/>etiam cogitare malum. Si eum occidimus proprium genitorem
					<lb/>trahemus ad mortem et nos ipsos reos in perpetuum statuemus.
					<lb/>At si parcimus, non videbimur indiscreti sed amorem fraternum
				<lb/>et innocentiam veram laudabimur conservasse'.</p>
			</div>
			<div type="chapter">
				<head><lb/>53.(1)DIVISIO.</head>
				<p><lb/>(2) Divisio est que rem a re semovens utramque absolvit
					<lb/>&lt;ratione&gt; subiecta, (3) hoc modo: 'Cur est egris medicina utendum?
					<pb n="73"/>
					<lb/>Si statutus imminet dies mortis in evitabiliter morientur.
					<lb/>At si terminus vite longior est concessus, absque ulla medicina
					<lb/>prorsus evadent'. (4) Item: 'Non est a me tibi aliquid impendendum,
					<lb/>quia, si bonus, es bonitas rerum omnium sufficentiam
					<lb/>tibi prestat; si malus es, malitia omni benificio est indigna'.
				<lb/>(5) Et nota differentiam, quia divisio, que est tertia pars rethorice orationis, per enumerationem ostendit de quibus rebus disputatio sit futura; (6) sed hec statim explicat et, duabus aut tribus partibus subiciens rationes, breviter orationem exhornat.</p>
			</div>
			<div type="chapter">
				<head><lb/>54.(1)FREQUENTATIO.</head>
				<p><lb/>(2) Frequentatio est cum res in tota causa disperse coguntur
					<lb/>in unum locum, ut gravior aut acrior aut criminosior sit oratio,
					<lb/>(3) ut si dicam: 'A quo tandem vitio abest iste? Sue pudicitie
					<lb/>proditor est, insidiator aliene, cupidus, intemperans, petulans
					<lb/>et superbus, impius in parentes, ingratus amicis, infestus cognatis,
					<lb/>superioribus contumax, equalibus fastidiosus, in ferioribus
				<lb/>crudelis, in tollerabilis quoque cunctis'.</p>
				<p><lb/>(4) Differt iste color a conclusione quia illa tantum firmiora
					<lb/>colligit argumenta, sed hic tam firma quam in firma in unum
					<lb/>omnia colliguntur. (5) Conclusio tendit ad memorandum sed
				<lb/>frequentatio ad augendum.</p>
				<pb n="74"/>
			</div>
			<div type="chapter">
				<head><lb/>55. (1) EX POLLITIO.</head>
				<p><lb/>(2) Expolitio est cum in eodem loco manemus et tamen aliud
					<lb/>atque aliud dicere tunc videmur. (3) Hec ab interpretatione differt,
					<lb/>quia in expolitione videtur quod dicamus aliud sed in interpretatione
				<lb/>idem.</p>
				<p><lb/>(4) Fit itaque duobus modis expolitio. Primus est cum eandem
					<lb/>rem dicimus verbis aliis et modo aliquantulum permutato:
					<lb/>(5) 'Sapiens pro salute patrie nullum vitandum periculum arbitratur';
					<lb/>(6) 'Qui bonis rationibus est munitus nullum putabit
					<lb/>vite discrimen pro commodis rei publice fugiendum sed erit
					<lb/>in ea semper sententia ut pro patria dimicet si oportet'. (7) Et
					<lb/>sicut dicit Tullius, eandem rem dicendo possumus tripliciter
					<lb/>expolire, scilicet diversitate verborum, modo pronuntiandi, varietate
				<lb/>tractandi sive aliter ordinandi.</p>
				<p><lb/>(8) Secundum modus expoliendi provenit ex eo quod quis
					<lb/>loquitur de una et eadem re diverso modo et verbis pluribus et
					<lb/>diversis. (9) Et iste modus requirit frequentes verborum et sententiarum
					<lb/>exornationes. Unde, in ipsius executione, ista septem
					<lb/>concurrunt, scilicet propositio, ratio duplex, sententia cum ratione
					<lb/>vel sine ipsa, contrarium, simile, exemplum et conclusio.
					<lb/>(10) Color iste utilissimus est, quia multum per ipsum exercemur
					<pb n="75"/>
					<lb/>in dictatoria facultate sed huius exemplum modo non ponimus
				<lb/>causa prolixitatem vitandi.</p>
			</div>
			<div type="chapter">
				<head><lb/>56. (1) COMMORATIO.</head>
				<p><lb/>(2) Commoratio est ad id quod est in nostra causa firmissimum
					<lb/>frequens regressio, (3) ut melius in memoria teneatur,
					<lb/>quia ibi est locus validus nostre cause. (4) Et potest hec tam per
					<lb/>eadem verba fieri quam diversa, dum modo non videamur precedentia
					<lb/>expolire; sed exemplum non pono, quia potest in sua
				<lb/>causa quilibet hoc videre.</p>
			</div>
			<div type="chapter">
				<head><lb/>57. (1) CONTENTIO.</head>
				<p><lb/>(2) Contentio est per quam contraria referuntur, ut: 'Vos
					<lb/>huius incommodis lugetis, iste vestra calamitate letatur'. (3) Et
					<lb/>nota quod in contentione verborum verba contraria contrariis
					<lb/>celeriter referuntur, (4) hoc modo: 'In pace bellum queris, in
					<lb/>bello pacem desideras', sed in contentione sententiarum res contrarie
					<lb/>rebus contrariis asignantur, (5) unde iste color potest sine
					<lb/>verborum contentione contingere, ut: 'Illi sunt lepores, hi leones',
				<lb/>id est illi timidi sed hi fortes.</p>
				<pb n="76"/>
			</div>
			<div type="chapter">
				<head><lb/>58. (1) SIMILITUDO.</head>
				<p><lb/>(2) Similitudo est oratio res diversas assimilans non iuxta
					<lb/>corporis figuram, ne sit imago, et absque certa persona, ut discrepet
					<lb/>ab exemplo. (3) Fit autem similitudo quandoque tantum
					<lb/>causa ornatus, ut aliquid per simile probemus, (4) quandoque
					<lb/>ut rem manifestius explanemus non tamen probando,
					<lb/>quandoque ut rem quasi ante oculos et palpabiliter exprimamus.
					<lb/>(5) Et istas causas possumus quatuor modis dicere vel tractare,
					<lb/>scilicet per contrarium, negationem, brevitatem et collationem.
					<lb/>(6) Causa hornatus per contrarium sumitur similitudo ut si dicas:
					<lb/>'Non sicut vinum spatio temporis depuratur, ita poema recipit
					<lb/>a tempore bonitatem'. (7) Per negationem sumitur similitudo
					<lb/>causa probandi hoc modo: 'Nec equus indomitus est idoneus
					<lb/>ad bellandum nec homo indocilis est utilis ad virtutem'.
					<lb/>(8) Et nota quod si in principio similitudinis est negatio tunc
					<lb/>similitudo sumitur per contrarium (9); si vero in utraque parte
					<lb/>ponatur tunc per negationem dicitur sumi. Unde Virgilius:
					<lb/>'Nec citiso saturantur apes nec fronde capelle'. (10) Apertius
					<lb/>dicendi causa per brevitatem similitudo sumetur hoc modo:
					<lb/>'Quemadmodum desiderat cervus ad fontes aquarum, ita desiderat
					<pb n="77"/>
					<lb/>anima mea ad te, Deus' vel iuxta illud: 'Erramus aliquando
					<lb/>sicut oves errantes in deserto'. (11) Debet autem huiusmodi
					<lb/>brevitas proprie in una clausula comprehendi. (12) Per collationem
					<lb/>sumitur similitudo causa ponendi aliquid ante oculos, ut si
					<lb/>dicas: 'Sicut equus hornatissime faleratus, si deficiens est in
					<lb/>cursu, contemnitur, ita vir gloriose indutus, si est absque bonitate
					<lb/>ab omnibus deridetur'. (13) Collatio enim est ubi multa
					<lb/>multis assimilantur: quod hic videri potest, quia equus homini,
					<lb/>falere vestimentis, defectus cursus bonitatis defectui similatur; et
				<lb/>falere seu vestes quasi ante oculos sunt ponende.</p>
				<p><lb/>(14) Et notandum (nota) quod verba debemus afferre que similitudini
					<lb/>optime accommodentur, (15) ut si dicam: 'Ut irundines
					<lb/>estivo tempore assunt et frigore pulse recedunt, sic falsi
					<lb/>amici tempore serenitatis sunt presto sed adversitatis ieme veniente
				<lb/>omnes devolant sine mora'.</p>
				<p><lb/>(16) Et sciendum quod non est necesse totam rem toti rei
					<lb/>penitus similari, sed sufficit ad quod confertur ad id similitudinem
				<lb/>retinere.</p>
			</div>
			<div type="chapter">
				<head><lb/>59. (1) EXEMPLUM.</head>
				<p><lb/>(2) Exemplum est alicuius facti aut dicti preteriti cum certi
					<lb/>auctoris nomine propositio. (3) Et hoc a Grecis dicitur paradigma
					<pb n="78"/>
					<lb/>et fit ex eisdem quatuor causis ex quibus fit similitudo
					<lb/>et possumus taliter exemplare: (4) 'Debemus id quod est dulce,
					<lb/>pium et unicum Domino immolare, sicut Abraam, qui proprium
					<lb/>filium offerre Domino non tardavit'. (5) Item: 'Superbia in precipitium
					<lb/>cadit, humilitas sursum volat', sicut ait Christus: "Qui
					<lb/>se humiliat exaltabitur et qui se exaltat humiliabitur".
				<lb/>(6) Exempla enim quandoque rem faciunt plus hornatam, quandoque magis dilucidam et apertam, quandoque plus verisimilem et probabilem, quandoque magis perspicuam et quasi ante oculos intuendam.</p>
			</div>
			<div type="chapter">
				<head><lb/>60. (1) IMAGO.</head>
				<p><lb/>(2) Imago est forme cum forma iuxta similitudinem corporalem
					<lb/>collatio. (3) Iste color icon vocatur et fit causa laudis, ut:
					<lb/>'Iste vadit in prelium impetu leonis acerrimi'. (4) Fit causa vituperii
					<lb/>tribus modis: quandoque ut in odium inducat, hoc modo:
					<lb/>'Iste incedit quasi draco iubatus, omnes spiritu rapido circumspectans';
					<lb/>(5) quandoque ut in invidiam trahat, hoc modo: 'Iste,
					<lb/>quasi camelus divitiarum pondere oneratus, defert pecuniam
					<lb/>sed non confert'; (6) quandoque ut in contemptum ducat, hoc
					<pb n="79"/>
					<lb/>modo: 'Iste, quasi coclea cum suarum rerum substantia se abscondens,
					<lb/>cum tota domo tacitus, ut pereat, auferetur'. (7) Ita
					<lb/>contingit de multis miseris qui cum rebus suis ad modum testudinis
					<lb/>se occultant et ipsi postea a milvo, id est a diabolo, raptu
				<lb/>tacito rapiuntur.</p>
			</div>
			<div type="chapter">
				<head><lb/>61. (1) EFFECTIO.</head>
				<p><lb/>(2) Effectio est forme corporis alicuius effictio quedam satis
					<lb/>intelligibilis et expresa. Et vocatur iste color caracterismus (3)
					<lb/>et fit hoc modo: 'Is de quo loquor est ruffus, brevis, canus, incurvus,
				<lb/>cesius et sub crispus, abens in mento etiam cicatricem'.</p>
			</div>
			<div type="chapter">
				<head><lb/>62. (1) NOTATIO.</head>
				<p><lb/>(2) Notatio est cum alicuius natura certis describitur signis,
					<lb/>scilicet quando per dicta vel facta virtus sive vitium alicuius notatur.
					<lb/>(3) Et hec habet maxime in comediis locum, ubi mirabiliter
					<lb/>representantur mores, quasi note quedam, naturis hominum
					<lb/>attributi, (4) ut si velis non divitem sed ostentatorem pecunie
					<lb/>describere (5) ita dicas: 'Hic annullum cum sinistra demostrat,
					<pb n="80"/>
					<lb/>quia extimat ut gemme nitor et auri splendor ab omnibus videatur.
					<lb/>(6) Servum alio et alio nomine nunc appellat, ut credatur
					<lb/>ab ignorantibus quod habeat multos servos. Aliud absconse
					<lb/>puero precipit, aliud in aperto. Bibenti hospiti sic blanditur:
					<lb/>Scipho ligneo sis contentus, quia oportuit me vasa argentea
					<lb/>commodare'. (7) Sic possunt et his similia inveniri et est utilis
				<lb/>iste color in mediocri et attenuata figura.</p>
			</div>
			<div type="chapter">
				<head><lb/>63. (1) SERMOCINATIO.</head>
				<p><lb/>(2) Sermocinatio est cum alicui persone sermo attribuitur sue
					<lb/>conveniens dignitati, (3) ut de Christo legimus et Iudeis. Ipse
					<lb/>enim dicebat: 'Demonium non abeo' et in cruce pendens
					<lb/>aiebat: 'Domine ne statuas illis hoc peccatum'. (4) Ipsi vero
					<lb/>dicebant: 'Demonium habes'. Item: 'Alios salvos fecit, se
					<lb/>ipsum salvum facere non potest. (5) Si filius Dei est, descendat
					<lb/>de cruce'. (6) Similiter hac exhornatione utimur sic loquentes:
					<lb/>'Si hoc audiverit aut sciverit pater tuus, quid eum dicturum
				<lb/>credis?'.</p>
				<p><lb/>(7) Multum valet hec exhornatio, quoniam aliter liber, aliter
					<lb/>servus, aliter peritus, aliter imperitus, aliter iuvenis, aliter senex
					<lb/>introducitur ad loquendum, (8) iuxta illud: "Intererit multum
				<lb/>Davusne loquatur an heros" .</p>
				<pb n="81"/>
			</div>
			<div type="chapter">
				<head><lb/>64. (1) CONFORMATIO.</head>
				<p><lb/>(2) Conformatio est quando res vel absens vel inanimata vel
					<lb/>mortua introducitur ad loquendum, (3) ut si dicatur: 'Ego mors
					<lb/>de primis parentibus triumphavi sed in Christi resurrectione
				<lb/>sucubui'.</p>
				<p><lb/>(4) Valet iste color multum in conquestione et indignatione
					<lb/>et a gramaticis dicitur prosopopeia (5) et in hoc differt a sermocinatione,
					<lb/>quia proprie non dicitur conformatio nisi res que loqui
					<lb/>non possit introducta fuerit ad loquendum. (6) Sermocinatio
					<lb/>vero non sic; vel dicamus quod sermocinatio respicit dignitatem
				<lb/>sed conformatio novitatem.</p>
			</div>
			<div type="chapter">
				<head><lb/>65. (1) SIGNIFICATIO.</head>
				<p><lb/>(2) Significatio est res que plus in suspicione relinquit quam
				<lb/>positum est in oratione.</p>
				<p><lb/>(3) Fit autem quinque modis: quandoque per exuperationem
					<lb/>causa suspicionis augende, (4) ut: 'Iste qui iactat se talem gramaticum
					<lb/>nec unam literam bene novit' (hoc dictum est non
					<lb/>quod sit ita sed causa maioris ignorantie ostendende). (5) Fit per
					<lb/>ambiguum, scilicet cum verbum potest in plures significationes
					<lb/>trahi sed accipitur in eam partem quam voluit is qui dixit, hoc
					<lb/>modo: (6) 'Desidero te valere' (potest enim hoc verbum 'valere'
					<pb n="82"/>
					<lb/>in bona parte accipi et in mala). (7) Sic Davit sacerdotem
					<lb/>Abimelec decepit dicens: 'Opus regis urget me'. (8) Non enim
					<lb/>omnis ambiguitas est vitanda. (9) Fit per consequentiam significationum
					<lb/>cum dicuntur aliqua rem consequentia, ex quibus
					<lb/>tota res in suspicione relinquitur, (10) ut si filio sacerdotis dicas:
					<lb/>'Quiesce tu cuius pater Christum inmolat in altari' (significatur
					<lb/>enim quod eius genitor sit sacerdos). (11) Fit quandoque per
					<lb/>abscisionem, ut, eo preciso quod incepimus dicere, maior suspicio
					<lb/>relinquatur, (12) hoc modo: 'Satis est hec mulier nobilis et
					<lb/>formosa. Nuper tamen cum quodam... sed nolo plus dicere'.
					<lb/>(13) Per similitudinem fit cum aliquam rem similem introducentes,
					<lb/>nichil amplius dicimus sed ex ea significamus quid sit
					<lb/>in consimili sentiendum, (14) hoc modo: 'Noli, dives, in multitudine
					<lb/>divitiarum sperare! Mortem Creso divitie intulerunt'.
					<lb/>Et dicitur iste color aposiopesis (15) et pertinet ad res ipsas,
					<lb/>quoniam significatio rerum non in verborum pulcritudine sed
				<lb/>in ordine atque dignitate sententiarum consistit.</p>
			</div>
			<div type="chapter">
				<head><lb/>66. (1) BREVITAS.</head>
				<p><lb/>(2) Brevitas est res ipsis verbis tantummodo necessariis expedita,
					<lb/>(3) ut in sinbolo apparet: 'Christus est conceptus de spiritu
					<pb n="83"/>
					<lb/>sancto, natus ex Maria Virgine, passus sub Pontio Pilato, crucifixus,
					<lb/>mortuus et sepultus'. (4) Brevitate vero utimur vel quando
					<lb/>longam orationem materia non requirit vel quando non licet
				<lb/>diutius commorari.</p>
			</div>
			<div type="chapter">
				<head><lb/>67. (1) DEMOSTRATIO.</head>
				<p><lb/>(2) Demostratio est cum res ita verbis exprimitur ut geri negotium
					<lb/>et res manere ante oculos videatur. (3) Et hec exornatio
					<lb/>in narratione adque conclusione precipuum locum habet (4) et
					<lb/>perfectissima est omnium exornationum, quia comprehendit ea
					<lb/>que sunt ante rem, in re, post rem (5) et a rebus consequentibus
					<lb/>aut circumstantibus non recedit. (6) Hoc in passione Christi totum
					<lb/>videri potest, si breviter cursum volumus totius intelligere
					<lb/>passionis, quia brevitas multum est demonstrationi accommoda.
					<lb/>(7) Scimus enim quod, adveniente solenitate paschali, Iudei
					<lb/>propter invidiam consilium inierunt ut interficerent Ihesum
					<lb/>Christum (ecce ante rem). (8) Postea subiunguntur illa que acta
					<lb/>fuerunt in re, scilicet quomodo conspuerunt eum, colafiçaverunt
					<lb/>et alapis ceciderunt (9) et, eum tandem falso accusantes, fecerunt
					<lb/>illum, clamante populo, crucifigi. (10) Quid post rem, id
					<pb n="84"/>
					<lb/>est mortem ipsius, egerint, demostratur, quia ipsum lancea perforarunt
					<lb/>et de vulnere sanguis et aqua illico manaverunt. (11)
					<lb/>Circumstantie non silentur, quia proditorem conducunt, oportunitatem
					<lb/>noctis querunt, falsos testes adibent, populum incitant
					<lb/>ad clamandum. (12) Demonstrat eadem passio res postea
					<lb/>consequentes, scilicet quomodo Iosep corpus Christi petierit a
					<lb/>Pilato et illut posuerit in monumento novo (13) et quomodo Iudei
					<lb/>ad eundem presidem accesserunt, facientes sepulcrum Domini
				<lb/>a conductis et armatis militibus custodiri.</p>
				<p><lb/>(14) Hec de dignitatibus sententiarum sufficiant, hoc notato:
					<lb/>quod quedam in ordine affinitas observatur, quia subsequens in
				<lb/>aliqua virtute semper respicit precedentem.</p>
			</div>
			<div type="chapter">
				<head><lb/>68. (1) DE VITIIS DICTATORIE FACULTATIS.</head>
				<p><lb/>(2) Post elegantiam, compositionem et dignitatem vitia que
					<lb/>dictatori generaliter sunt vitanda seorsum voluimus annotare,
					<lb/>ne haberent feda consortium cum honestis. (3) Purum itaque
					<lb/>debet esse dictatoris eloquium tam in iunctura litterarum et sillabarum
					<lb/>quam in connexione sensuum et totius contextione sermonis.
					<lb/>(4) Quare in primis cavendum est gramatice legibus obviare
					<lb/>ne barbarismi vel soloecismi vitium incurratur. (5) Decem
					<lb/>quoque vitia illis adiuncta diligentissime sunt vitanda. De quibus
				<lb/>breviter videamus.</p>
				<pb n="85"/>
			</div>
			<div type="chapter">
				<head><lb/>69. (1) DE DECEM VITIIS.</head>
				<p><lb/>(2) Achirologia est in propria dictio, id est in proprietas sive
					<lb/>habusio dictionis, (3) ut si 'sperare' dixeris pro 'timere' vel si
					<lb/>'ospitium' dicas 'domum'. (4) Cacephaton est obscenitas in sermone
					<lb/>considerata, que aliquando fit per turpitudinem, ut: 'Arrige
					<lb/>aures' et: 'Pomula sicca cadunt'; (5) quandoque fit per asperitatem
					<lb/>litterarum vel sillabarum, quia est ibi stridens et rixosa
					<lb/>contentio, quam maxime inducunt 'r', 's', 'x', ut: 'Ars studiorum',
					<lb/>'Rex Xerxes', 'Error Romuli'; (6) quandoque fit per inconcinnitatem,
					<lb/>ut si velles dicere 'Tonsrix' pro 'Tonstrix'. (7)
					<lb/>Pleonasmos est super vacua verbi adiectio, ut: 'Corde cogito'
					<lb/>et 'Ore loquor' (tales enim superfluunt ablativi). (8) Perisologia
					<lb/>est super vacua verborum adiectio sine ulla vi rerum, ut: 'Ibant
					<lb/>qua poterant et qua non poterant non ibant'. Et fit hoc vitium
					<lb/>in horatione perfecta. (9) Macrologia est prolixitas orationis,
					<lb/>res non necessarias comprehendens, ut: 'Retro unde venerant
					<lb/>domum reversi sunt' (10) (super abundat, enim 'retro unde venerant').
					<lb/>(11) Tautologia est vocis eiusdem sensus repetitio non
					<lb/>necessaria, ut: 'Fatur et inquit'. (12) Eclipsis est defectus necessarie
					<lb/>dictionis quam desiderat precisa sententia, ut: 'Hec
					<pb n="86"/>
					<lb/>secum' (sub auditur enim 'dicebat'. (13) Tapinosis est humilitas
					<lb/>rei magne non id agente sententia quod demostrat, ut si
					<lb/>'mare' dicatur 'gurges'. (14) Cachosinteton est inconcinna traiectio
					<lb/>dictionum, ut: 'Nullus mulier est vir', quam vis recte dicatur:
					<lb/>'Nullus vir est mulier'. (15) Amphibolia est ambiguitas
					<lb/>que sensum impedit et obscurat. Hec quandoque in una dictione
					<lb/>attenditur, ut: 'Criminor' vel: 'Amplector', (16) quandoque
					<lb/>in contextu partium, ut: 'Video sacerdotem malum equum
				<lb/>habentem'.</p>
			</div>
			<div type="chapter">
				<head><lb/>70. (1) DE SEX VITIlS COMPOSITIONIS A TULIO ASIGNATIS.</head>
				<p><lb/>(2) Tullius in parte vitia hec notavit, ostendens in compositione
					<lb/>sex vitia evitanda. (3) Primum est hiatus, id est crebra vocalium
					<lb/>concursio, ut: 'Egiptia aula'. (4) Secundum est nimia
					<lb/>eiusdem littere assiduitas, ut: 'Sosias in solario soleas sarciebat
					<lb/>suas'. (5) Tertium est nimia eiusdem verbi assiduitas, hoc modo:
					<lb/>Qui studio non adhibet studium non potest de studio ad maius
					<lb/>studium se trasferre'. (6) Quartum est nimia continuatio verborum
					<lb/>similiter cadentium, ut: 'Flentes, plorantes, lacrimantes,
					<lb/>obtestantes'. (7) Quintum est traiectio inconcinna, ut: 'Luci misimus
					<lb/>eli', id est 'emisimus Lucili'. (8) Sextum est iperbaton, id
					<pb n="87"/>
					<lb/>est longa verborum continuatio, quoniam auditoris offendit aures
					<lb/>et spiritum oratoris. (9) Nos quoque addimus quod 'm' littera,
					<lb/>crebris illisa vocalibus, est ingrata, ut: 'Bonum agrum emimus'.
					<lb/>(10) Similiter sillaba in qua prima pars desinit minus apte
					<lb/>inchoat subsequentem, ut: 'Error Romuli'. (11) Quod in 'l',
					<lb/>'n', 'r', 's', 'x' etiam observamus, ut: 'Sol lucet', 'Carmen nitet',
					<lb/>'Moror rure', 'Sedulus studeo', 'Rex Xenophon'. (12) Eadem
					<lb/>surgit difficultas quando post dictionem desinentem in 's', antecedente
					<lb/>alia consonante, sequitur dictio que ab 'f' incipit vel
					<lb/>ab 'i' vel ab 'u' similiter consonante, ut: 'Parens fratris', 'Arrons
					<lb/>iudex', 'Stans vobiscum'. (13) Et si etiam alia consonans non
					<lb/>precedat, videtur tamen ibi surgere difficultas, ut: 'Matris
					<lb/>Iuli', 'Fratris vestri', 'Dulcis filius'. (14) Adhuc sciendum quod
					<lb/>in compositione prosaica est metrica species evitanda et presertim
					<lb/>ne clausula sine dactilo terminetur, ut: 'Oderat ille bonos'.
					<lb/>(15) Similiter est rithmica species fugienda, ut si dicam: 'Debetis
				<lb/>laborare ut possim quod desidero impetrare'.</p>
				<p><lb/>(16) Multa tamen possunt, de lege cursus, vitia prenotata
					<lb/>commendabiliter substinert quia non cunta necessitatem inducunt
					<pb n="88"/>
					<lb/>sed in parte quedam posuimus ad ostendendum que sit
				<lb/>orationis equabilitas perpolita.</p>
			</div>
			<div type="chapter">
				<head><lb/>71. (1) DE SEX VITIIS AB ORATIO ASSIGNATIS.</head>
				<p><lb/>(2) Postremo sex vitia que ponit Oratius sunt notanda, scilicet
					<lb/>incongrua partium dispositio, inutilis materie digressio, obscura
					<lb/>brevitas stilorum, (3) in vitia illis proxima declinatio, materie
				<lb/>non veri similis variatio, inexcusabilis operis imperfectio.</p>
				<p><lb/>(4) EXPLICIT SECUNDUS LIBER.</p>
				<pb n="89"/>
			</div>
		</div>
		<div type="book">
			<head><lb/>III</head>
			<head><lb/>1. (1) INCIPIT TERTIUS.</head>
			<div type="chapter">
				<head><lb/>DE TRIBUS DICTAMINUM GENERIBUS
				<lb/>PRIMO LOCO.</head>
				<p><lb/>(2) Generalia que in omni exquisito dictamine requiruntur
					<lb/>superius expedivimus diligenter. Nam sive sermonem vel epistolam
					<lb/>sive librum vel aliud opus digna et artificiali oratione
					<lb/>componere mediteris, ab his que diximus non est ullatenus declinandum.
					<lb/>(3) Sed amodo ad specialia descendentes, illud in primis dicere
					<lb/>nos oportet quod tria dictandi genera distinguntur, scilicet
					<lb/>prosaicum, metricum et rihmicum vel etiam aliquod ex his
				<lb/>mixtum.</p>
				<p><lb/>(4) Prosaicum est in quo licet nobis liberius evagari quia sub
					<lb/>lege metri vel rithimi aliqua non artatur; unde comunis sermo
					<lb/>dicitur a Donato, ut: 'In principio erat verbum'. (5) Et dicitur
					<lb/>a 'proson', quod est 'longum' vel dicitur 'prosa', quasi 'profusa'
					<lb/>quia secundum arbitrium dictatoris potest longius prorogari
					<pb n="90"/>
					<lb/>(6) Et sic patet quod prosa est sermo communis, id est sermo a
				<lb/>lege metri vel rithmi solutus.</p>
				<p><lb/>(7) Metricum vero dictamen est illud in quo sillabarum quantitas
					<lb/>et pedum connexio legittima observatur, ut: 'Carmina qui
					<lb/>condam studio florente peregi'. (8) Et dicitur a 'metron', quod
					<lb/>est 'mensura', quoniam in eo sillabe ratione temporis mensurantur.
					<lb/>(9) Rithmicum est illud quod paritatem sillabarum et finalem
					<lb/>consonantiam sine ulla temporum consideratione observat, (10)
				<lb/>hoc modo:
                                        <lg>
                                                <l>'Ave mater Salvatoris</l>
                                                <l>Vas electum, vas honoris</l>
                                                <l>Vas celestis gratie.</l>
                                                <l>Ab eterno vas provisum,</l>
                                                <l n="5">Vas insigne, vas excisum</l>
                                                <l>Manu sapientie'.</l>
                                        </lg>
                                </p>
				<p><lb/>(11) Et dicitur a 'rithmon', quod est 'numerus', quia ibi certa
					<lb/>requiritur discretio sillabarum. (12) Tamen rithimus aliter sumitur
					<lb/>ab antiquis: ipsi enim metrum sub lege rithmica statuebant,
					<lb/>dicentes quod omnis versus est metrum sed non convertitur,
					<lb/>et omne metrum rithimus, sed non accidit e converso. (13)
					<pb n="91"/>
					<lb/>Et ita sine dubio est dicendum. Sed quod tempore nostro rithmum
					<lb/>dicimus, antiqui numerum, vero nomine, appellabant,
					<lb/>nullius vel modice hautoritatis genus huiusmodi reputantes,
					<lb/>quia magis ad delectationem et quandam mollitiem quam ad
					<lb/>gravitatem sententie cognoscitur pertinere. (14) Unde Horatius:
					<lb/>"An Laberi mimos ut pulcra poemata mirer?". (15) Sed
					<lb/>cum locus et tempus et materia postulat vel persona, genus quod
					<lb/>rithmicum nunc vocamus digne satis et pulcerrime afferemus,
					<lb/>quia illecebris et grata novitate quandoque auditorum animus
				<lb/>est morandus. (16) Nam
                                        <lg>
                                                <l>"Consonat et redolet melius iunctura bonorum</l>
                                                <l>Gratior est flos cum flore, colore color".</l>
                                        </lg>
                                </p>
				<p><lb/>(17) Inter hec tria genera, primum naturaliter est prosaicum,
					<lb/>ipso quidem cum idiomate convenientiam magnam habens;
					<lb/>unde ad imperitos et simplices dicitur pertinere. (18) Sed metricum
					<lb/>fuit causa peritorum inventum, quod totam gramaticam
					<lb/>valde rectificat et prosaico dictamini multum venustatis contulit
					<lb/>et honoris. (19) At rithmicum nostri temporis a molitie vulgaritatis
					<pb n="92"/>
					<lb/>processit, unde numquam in bonis et perfectis operibus
					<lb/>invenitur. (20) Cum itaque de duobus aliis non habeamus propositum
					<lb/>nunc agendi, ad prosaicum et epistolare potissimum
					<lb/>accedamus, quia istud a cunctis requiritur et multum cognoscitur
					<lb/>expedire: facundiam auget, gratiam promeretur, honores
				<lb/>amplificat et sepe inopes locupletat.</p>
			</div>
			<div type="chapter">
				<head><lb/>2. (1) QUID SIT EPISTOLA.</head>
				<p><lb/>(2) Epistolare dictamen idem esse quod epistola iudicatur.
					<lb/>Unde quid sit epistola et quot et que partes epistole, que sit
				<lb/>etiam lex earum per ordinem videamus.</p>
				<p><lb/>(3) Epistola igitur est legatio litteralis absenti persone mittentis
					<lb/>plene significans voluntatem. (4) 'Legatio litteralis' dicitur,
					<lb/>id est missio literis designata, quia si per solum nuntium aliquid
					<lb/>sine litteris intimamus, non id epistola sed quedam stolia, id
					<lb/>est simplex missio, nominamus. (5) 'Absenti persone' dico, ad
					<lb/>differentiam sermonis qui pertinet ad presentes. Nam et si causa
					<lb/>pudoris quandoque presenti epistolam destinemus, tamen ei
					<lb/>scribimus ut absenti. (6) 'Mittentis plene significans voluntatem'
					<lb/>ideo dictum est, quia potest quandoque per alicuius partis
					<lb/>subtractionem epistola decurtari: quod tolerandum est dummodo
				<lb/>plene mittentis affectio declaretur.</p>
				<pb n="93"/>
			</div>
			<div type="chapter">
				<head><lb/>3. (1) UNDE DICATUR EPISTOLA.</head>
				<p><lb/>(2) Epistola fuit causa necessitatis et commoditatis inventa,
					<lb/>quia non tam honeste nec tam perfecte voluntatem nostram per
					<lb/>nuntium sicut per litteras absentibus declaramus. (3) Nam, ut
				<lb/>ait poeta:
                                        <lg>
                                                <l>"His archana notis terra pelagoque feruntur</l>
                                                <l>Inspicit acceptas hostis ab hoste notas".</l>
                                        </lg>
                                </p>
				<p><lb/>(4) Et dicitur epistola ab 'epy', quod est 'supra' et 'stolon',
					<lb/>quod est 'missio'. (5) Inde 'epistola', quasi 'supra missio', quia
					<lb/>supra intentionem mittentis gerit offitium nuntiale vel quia epistola
					<lb/>in dignitate preminet simplici missioni. (6) Volunt quidam
					<lb/>quod dicatur ab 'episto', id est perfecte credo. (7) Unde 'pistin'
					<lb/>dicitur, id est 'fides', quoniam epistola nostre intentionis fidelissima
				<lb/>est interpres.</p>
			</div>
			<div type="chapter">
				<head><lb/>4. (1) QUOT ET QUE SINT PARTES EPISTOLE.</head>
				<p><lb/>(2) De partibus vero epistole rethorici certant et adhuc sub
					<lb/>iudice lis est. (3) Nam quidam iudicant eas quinque, scilicet
					<pb n="94"/>
					<lb/>salutationem, exordium, narrationem, petitionem et conclusionem;
					<lb/>alii tres, alii vero duas. (4) Nobis videtur quod bene potest
					<lb/>et plures et pauciores habere. (5) Nam, si epistola est diffusa,
					<lb/>ut epistole Pauli et multe a sede apostolica destinate, non
					<lb/>solum ex quinque partibus tunc constabit sed etiam confutationem
					<lb/>et confirmationem et quicquid exigitur in oratione rethorica
					<lb/>tunc poterit continere. (6) Quod, si mediocris est, quinque
					<lb/>vel quatuor vel tribus partibus est contenta. Et quandoque
					<lb/>tantum salutatio et petitio ad edifitium epistolare sufficiunt, sicut
					<lb/>inferius ostendetur; (7) quandoque solum verbum sufficit,
					<lb/>sicut ait Ovidius de Corinna: "Non opus est verbis, nil &lt;michi&gt;
					<lb/>scribe, veni". (8) Sed quia mediis rebus gratia maior inest,
					<lb/>epistole mediocri et perfecte quinque partes consuevimus asingnare,
				<lb/>que verborum quinque modis possunt naturaliter adaptari.</p>
			</div>
			<div type="chapter">
				<head><lb/>5. (1) QUOMODO PARTES EPISTOLE QUINQUE MODIS VERBORUM CONVENIANT.</head>
				<p><lb/>(2) Salutatio enim convenit optativo, quia quicumque salutat
					<lb/>recipienti aliquid gratum optat. (3) Exordium infinitivo, quia
					<lb/>sicut infinitivum est vagum nec per se firmiter stare potest, ita
					<pb n="95"/>
					<lb/>exordium, nisi causa cognita, est incertum, unde suis viribus non
					<lb/>subsistit. Alie vero partes queunt subsistere sine ipso. (4) Narratio
					<lb/>indicativo respondet, quia in ipsa totius negotii seriem plenius
					<lb/>indicamus. (5) Petitio imperativi tenet imaginem, quia sicut
					<lb/>imperativo utimur vel precipiendo vel supplicando vel exhortando
					<lb/>vel alio modo, sic in petitione facere nos contingit. (6)
					<lb/>Conclusio convenit subiunctivo, quia quem admodum subiunctivus
					<lb/>naturam condictionalem habet, ita conclusio condictionaliter
					<lb/>petitioni subnectitur, ostendens quid meriti consequatur,
					<lb/>si premissa impleri contingat, vel quid contrarii si non
					<lb/>fiat. (7) Ex his patet quantam convenientiam habeat epistola
					<lb/>perfecta cum verbo, unde ab antiquis verbum absentibus vocabatur.
					<lb/>(8) De his ergo quinque partibus et primo de salutatione
				<lb/>dicamus.</p>
			</div>
			<div type="chapter">
				<head><lb/>6. (1) QUID SIT SALUTATIO ET QUARE SIT PRIOR PARS.</head>
				<p><lb/>(2) Salutatio est limen epistole, debita ordinatione tam nomina
					<lb/>quam merita personarum cum mittentis affectione declarans.
					<lb/>(3) Hec descriptio formam omnium salutationum conficiendarum
					<lb/>ostendit. (4) Ipsa enim est limen epistole, id est prima
					<pb n="96"/>
					<lb/>pars et velut ostiaria quedam, (5) quia, sicut in hostio consuevit
					<lb/>hospes hospitem salutare, ita qui epistolam mittit quasi hospes
					<lb/>adveniens hospiti occurrenti verbum salutiferum sive aliquid
					<lb/>gratum et iocundum vice salutationis debet afferre, (6) ut epistola
					<lb/>tamquam bonus hospes apud hospitem laudabiliter hospitetur
					<lb/>(7). Unde mirandum est de quibusdam dicentibus salutationem
					<lb/>non esse partem epistole sed potius quendam titulum
				<lb/>extrasumptum.</p>
			</div>
			<div type="chapter">
				<head><lb/>7. (1) QUARE SALUTATIO SIT UNA PARS EPISTOLE PRINCIPALIS .</head>
				<p><lb/>(2) At sicut hostium est pars domus ita salutatio est pars epistole,
					<lb/>immo verius quidam oculus qui epistole totum corpus
					<lb/>illuminat. (3) Unde, si oculus est generosa pars corporis, et salutatio
					<lb/>de iure nobilis pars epistole reputatur. (4) Ipsa ergo
					<lb/>&lt;non&gt; est titulus extrasumptus, quia cum ceteris epistole partibus
					<lb/>clauditur sub sigillo. (5) Titulus vero scriptus in exteriori
					<lb/>margine ponitur, ut sit certum ipsi nuntio cui epistola destinetur,
					<lb/>quia posset forsitan nuntius oblivisci. (6) Quare, si aliqua
					<lb/>epistola sine salutatione mittetur, ipsa erit tamquam sine hostio
					<lb/>domus et sine oculo vivens corpus. (7) Unde dicimus quod tunc
					<pb n="97"/>
				<lb/>salutatio tacite subauditur: alioquin ceca debet epistola nominari.</p>
			</div>
			<div type="chapter">
				<head><lb/>8. (1) QUARE SALUTATIO ALIQUANDO TACEATUR.</head>
				<p><lb/>(2) Aliquando enim subtrahitur ad cautelam ne cui sis pateant
					<lb/>nomina personarum et tunc soli nuntio talis committitur certitudo;
					<lb/>(3) aliquando subticetur causa compendii, quia nomina
				<lb/>forsitan inferius declarantur.</p>
			</div>
			<div type="chapter">
				<head><lb/>9. (1) DE ABUSIONIBUS SALUTATIONIS.</head>
				<p><lb/>(2) Salutatio dicitur quasi salutis optatio: unde salutare nichil
				<lb/>aliud est quam sanum vivere affectare.</p>
				<p><lb/>(3) Tamen quando excommunicatis vel inimicis epistolam
					<lb/>destinamus aut nomina ipsorum simpliciter ponimus aut etiam
					<lb/>cum adiuncto. (4) Si enim simpliciter, talis descriptio pro quodam
					<lb/>titulo reputatur, quia per ipsum nomen utriusque persone
					<lb/>liquido expeditur; (5) si autem cum adiuncto nomina describuntur,
					<lb/>illud quod addicitur ubi salutatio poneretur, indignationis
					<lb/>aut suasionis locum optinet potius quam salutis (6) et
					<lb/>talis utique optatio tunc abusive dicitur salutatio. (7) Similiter
					<lb/>vice salutationis abusive accipitur quodcumque bonum alicui
					<lb/>affectatur vel causa devotionis humiliter exhibetur. (8) Non
					<pb n="98"/>
					<lb/>enim magnos dominos proprie salutamus sed humiliantes capita
					<lb/>nostra eis reverentiam, devotionem et commendationem
					<lb/>nostri offerrimus et fide mentis desiderium explicamus. (9)
					<lb/>Salutare namque, sicut et bene dicere, de autoritate maiorum
					<lb/>est, non de presumptione minorum. (10) Pares autem nostros
				<lb/>et inferiores vel paulo maiores absque iniurie discrimine salutamus.</p>
			</div>
			<div type="chapter">
				<head><lb/>10. (1) IN QUA PERSONA SALUTATIO SIT FORMANDA.</head>
				<p><lb/>(2) Omnis vero salutatio que prosaice scribitur iuxta consuetudinem
					<lb/>Latinorum debet tantum in tertia persona confici et formari,
					<lb/>ita quod nulla dictio ibi ponatur que ad primam personam
					<lb/>pertineat vel secundam. (3) Nam si metrice scripta fuerit potest
					<lb/>salutatio in qualibet persona formari, quia maior licentia versificantibus
					<lb/>est concessa. (4) 'Iuxta consuetudinem Latinorum'
					<lb/>dixi, quia secundum Ebreos et multas alias gentes fiunt salutationes
					<lb/>in prima et in secunda persona, ut Paulus in epistolis
					<lb/>suis facit. (5) Unde quidam Latini hoc idem antiquitus tenuerunt
					<lb/>et etiam adhuc servant, ut excepte actionis esse inter
					<lb/>alios videantur. (6) Nos quoque possumus hoc servare in fine
					<lb/>ipsius epistole, ubi licet in prima vel secunda persona quosdam,
					<lb/>quibus in precedenti non sumus locuti epistola, salutare
					<lb/>(7) sed talis modus salutandi magis ad petitionem cognoscitur
				<lb/>pertinere.</p>
				<pb n="99"/>
			</div>
			<div type="chapter">
				<head><lb/>11. (1) QUARE MAGIS IN TERTIA PERSONA FORMETUR SALUTATIO.</head>
				<p><lb/>(2) Quare in salutationibus tertia persona sit aptior, cum in
					<lb/>secunda persona soliti simus hospitem salutare, a multis hec ratio
					<lb/>assignatur: quia salutatio gerit offitium nuntiantis cuius est
					<lb/>salutem inter absentes, quasi duas &lt;tertiam&gt;, apportare. (3) Unde
					<lb/>patet quod huius tertialitatis causa maxime fuit absentia personarum.
					<lb/>Nos vero dicimus quod natura nominum istud fecit,
					<lb/>quia causa removendi confusionem a pronominibus que sequuntur
					<lb/>sunt nomina premittenda que personarum significant
					<lb/>propriam qualitatem. (4) Unde, cum nomina tertie sint persone,
				<lb/>fuit necesse tantum in tertia persona salutationem formari.</p>
			</div>
			<div type="chapter">
				<head><lb/>12. (1) QUARE VERBA IN SALUTATIONIBUS TACEANTUR.</head>
				<p><lb/>(2) Verba proheretica, id est affectiva, non solent in serie salutationis
					<lb/>poni sed extrinsecus subaudiri, ut: 'mittit', 'optat' '
					<lb/>desiderat' et 'affectat' et his similia. (3) In metricis tamen epistolis
					<lb/>non tacentur nec antiqui etiam in litteris prosaicis hec
					<lb/>tacebant. (4) Unde causa huius defectus queritur a non nullis et
					<lb/>dicunt fere omnes quod ibi est color qui dicitur significatio, (5)
					<pb n="100"/>
					<lb/>quia plus in mente relinquitur quam in oratione ponatur, ad
					<lb/>significandum mittentis affectionem tantam quod lingue non
					<lb/>possit offitio explicari. (6) Nobis autem videtur quod huius defectus
					<lb/>alia sit natura, scilicet quia per verbum negotium designatur
					<lb/>et nomen pertinet ad personam; sed in salutatione quidem
					<lb/>non de negotio agitur sed persona et ideo fuit necesse ibi
					<lb/>nomina personarum et non verbum inseri principale, ne in salutatione
				<lb/>agi de negotio videretur.</p>
			</div>
			<div type="chapter">
				<head><lb/>13. (1) QUE PERSONA CUI PREPONATUR VEL POSTPONATUR
				<lb/>ET DE NOVEM ORDINIBUS SPIRITUALIUM PERSONARUM.</head>
				<p><lb/>(2) Ordinatio debita est precipue in salutatione servanda,
					<lb/>quia per talem ordinem quedam preminentia vel subiectio importatur.
					<lb/>(3) Unde cum personarum quedam sint maiores, quedam
					<lb/>pares, quedam inferiores, illud generaliter est tenendum
					<lb/>quod quandocumque par pari scribit nomen recipientis est sine
					<lb/>dubio premittendum, nomen vero mittentis posterius ordinandum.
					<lb/>(4) Similiter, si minor scribat maiori, semper nomen maioris
					<lb/>in salutationis ordine premittatur. (5) At si maior minori scribat,
					<lb/>ut apostolicus patriarche, patriarcha primati, primas archiepiscopo,
					<lb/>archiepiscopus episcopo, episcopus archidiacono, archidiaconus
					<lb/>diacono, diaconus subdiacono, subdiaconus aliis inferioribus,
					<lb/>nomen superioris, id est mittentis, est recipientis nomini
					<pb n="101"/>
					<lb/>preponendum. (6) Sic enim disponuntur ordines spiritualium
				<lb/>personarum ad similitudinem novem ordinum angelorum.</p>
			</div>
			<div type="chapter">
				<head><lb/>14. (1) QUARE MAIOR QUANDOQUE POSTPONATUR MINORI.</head>
				<p><lb/>(2) Possunt tamen et quedam circumstantie intervenire quandoque,
					<lb/>ubi maior qui scribi premitti non patitur nomen suum:
					<lb/>quod quandoque causa humilitatis facit, ut si abbati Cisterciensis
					<lb/>ordinis episcopus quidam scribat. (3) Aliquando fit quia
					<lb/>maior non habet super eum cui scribit aliquam diccionem, ut si
					<lb/>archiepiscopus Ravennas scriberet episcopo Papiensi. (4) Aliquando
					<lb/>fit quia, licet mittens sit uno respectu maior, alio tamen
					<lb/>respectu longe inferior esse potest, ut si quidam archidiaconus
					<lb/>ordine solo maior scriberet diacono qui scientia vel virtute, divitiis
					<lb/>vel nobilitate illum excedere videretur. Hoc respectu bene
				<lb/>posset nomen diaconi ante poni.</p>
			</div>
			<div type="chapter">
				<head><lb/>15. (1) DE NOVEM ORDINIBUS SECULARIUM PERSONARUM ET
				<lb/>QUARE MINOR QUANDOQUE PREPONATUR.</head>
				<p><lb/>(2) Idem est tenendum in ordine secularium personarum,
					<lb/>quia debet quicumque preest, quando subditis suis scribit, premittere
					<lb/>nomen suum, (3) ut imperator regi, rex principi, princeps
					<pb n="102"/>
					<lb/>duci, dux marchioni, marchio comiti, comes baroni, baro
					<lb/>varvassori vasassor militi gregario, miles gregarius mercatori
				<lb/>et cuilibet populari homini vel plebeio.</p>
				<p><lb/>(4) Similiter predicte circumstantie possunt et in his personis
					<lb/>habere locum: unde si dominus imperator scriberet illustri regi
					<lb/>Gallorum, causa cuiusdam familiaris amicitie digne posset premittere
					<lb/>nomen &lt;eius&gt;. (5) Barones etiam quandoque nomina
					<lb/>mercatorum premittunt, quia ipsi ambulant in nudis et puris et
					<lb/>solis, illi vero in curribus et in equis. (6) Nam santissima est nostro
					<lb/>tempore divitiarum maiestas. Beatum dixerunt populum
				<lb/>cui hec sunt.</p>
			</div>
			<div type="chapter">
				<head><lb/>16. (1) DE PERSONA MAIORI AD TEMPUS ET DE AMBIGUlTATE
				<lb/>QUARUNDAM PERSONARUM.</head>
				<p><lb/>(2) Eandem cautelam serves omnibus in personis una quarum
					<lb/>de iure ostenditur alteri superponi, (3) ut si magister discipulo
					<lb/>vel si scriberet vir uxori quia nomen superioris de iure preponitur.
					<lb/>Quandoque tamen postponitur non indigne, circumstantiis
				<lb/>intervenientibus supradictis.</p>
				<p><lb/>Et nota quod sepe aliquis, ratione officii quo ad tempus fungitur,
					<lb/>potest premittere nomen suum, (5) ut legatus domini
					<lb/>apostolici vel etiam delegatus: quod extra officium quandoque
				<lb/>facere non liceret. Idem in aliis officiis est dicendum.</p>
				<pb n="103"/>
			</div>
			<div type="chapter">
				<head><lb/>17. (1) DE ECCLESIASTICIS ET SECULARIBUS PERSONIS INVICEM
				<lb/>SIBI SCRIBENTIBUS.</head>
				<p><lb/>(2) Si autem ecclesiastice secularesve persone invicem sibi
					<lb/>scribant, facienda tunc est collatio personarum et que maior
					<lb/>visa fuerit preponatur, sive recipiat sive mittat. (3) Apostolicus
					<lb/>enin omnibus de mundo preponitur; similiter imperator, excepto
					<lb/>domino papa. (4) Et si episcopus scribat comiti vel alii domino
					<lb/>seculari consideret utrum subsit ei vel ille sibi vel quantus
					<lb/>sit ille dominus secularis et secundum hoc ordinet eius nomen,
					<lb/>(5) quippe, ratione temporalium beneficiorum, bene debet
					<lb/>quandoque persona ecclesiastica honorem pretendere seculari
				<lb/>cum Dominus legatur censum etiam Cesari tribuisse.</p>
			</div>
			<div type="chapter">
				<head><lb/>18. (1) QUANDO PREPONATUR NOMEN HOSTIS VEL OSTPONATUR.</head>
				<p><lb/>(2) Si vero scribendum fuerit inimicis non dico nomina eorum
					<lb/>semper quasi contemptibilium postponenda sed ita distingo,
					<lb/>(3) quia si fuerint Saraceni debemus idem servare in nominibus
					<lb/>regum et soldanorum suorum quod in nominibus catholicorum
					<lb/>servamus, (4) ut Christi famulis ad verum prosit honorem dilexisse
					<lb/>bonos et tollerasse malos, quia omnis potestas a domino Deo
					<pb n="104"/>
					<lb/>est. (5) Si autem hereticis et atrocissimis hostibus est scribendum,
					<lb/>iudicio meo quantumquumque sint magni sunt eorum nomina
				<lb/>posponenda.</p>
			</div>
			<div type="chapter">
				<head><lb/>19. (1) QUANDO MINOR CAUSA CONSOCIATIONIS PREMITTATUR .</head>
				<p><lb/>(2) Videmus tamen quoddam mirum quandoque contingere,
					<lb/>scilicet ut nomina humilium personarum sublimibus preponantur.
					<lb/>(3) Quod propter consortium sublimium personarum contingit,
					<lb/>ut si filius vellet scribere patri suo simul et servo posset
					<lb/>ita dicere competenter: 'Iohanni patri et domino plurimum reverendo
					<lb/>et Birrie dilecto servo atque fideli Petrus suus cum debita
					<lb/>affectione salutem', ut intelligatur quantum ad patrem suus filius
					<lb/>et quantum ad servum suus dominus. (4) Similiter affectionem
					<lb/>debitam patri appellat subiectionem sed affectionem debitam
					<lb/>servo dicit dilectionem. (5) Similiter potest dici: 'Venerabili
					<lb/>fratri H. Dei gratia Bononiensi episcopo et presbitero P.
					<lb/>capellano sancti Martini de Aposa I. divina permissione episcopus
					<pb n="105"/>
					<lb/>Mutinensis cum dilectione salutem'. (6) Hoc autem non
				<lb/>liceret nisi propter consortium sublimioris persone.</p>
			</div>
			<div type="chapter">
				<head><lb/>20. (1) DE ORDINE PLURIUM MITTENTIUM VEL RECIPIENTIUM
				<lb/>PERSONARUM.</head>
				<p><lb/>(2) Eadem ordinationis dignitas est servanda in ordine plurium
					<lb/>mittentium vel recipientium personarum, quia semper est
					<lb/>persona dignior premittenda, (3) ut si episcopus et archidiaconus
					<lb/>simul scriberent, debet prius episcopus nominari. (4) Similiter,
					<lb/>si archiepiscopo et episcopo simul littera mitteretur, est
				<lb/>nomen archiepiscopi preponendum. Et ita in consimilibus teneatur.</p>
			</div>
			<div type="chapter">
				<head><lb/>21. (1) IN QUO CASU PERSONARUM NOMINA SINT SUMENDA.</head>
				<p><lb/>(2) Insuper est sciendum quod mittentis nomen scribitur
					<lb/>per nominativum sed nomen recipientis ponitur in dativo, ad
					<lb/>significandum quod aliquid sibi commodi per salutationem acquiritur.
					<lb/>(3) Apud antiquos autem fiebat salutatio per accusativum
					<lb/>qui ab infinitivo sequente postea regebatur. (4) Quod nostro
					<lb/>tempore non tenemus, quia non est incipiendum a casu qui,
					<lb/>ut dicit Priscianus, convenit inimicis sed potius a dativo qui casus
				<lb/>dicitur amicorum.</p>
				<pb n="106"/>
			</div>
			<div type="chapter">
				<head><lb/>22. (1) QUANDO NOMEN PROPRIUM SIT SCRIBENDUM VEL
				<lb/>NON .</head>
				<p><lb/>(2) Apponenda sunt etiam certa nomina personarum ne sequentis
					<lb/>narrationis demostratio sit incerta; que si forsitan nesciuntur
				<lb/>loco nominis est spatium relinquendum.</p>
				<p><lb/>(3) Sed queritur an propria nomina in salutationibus integre
					<lb/>sint scribenda. Volunt quidam quod nomen totum sine diminutione
					<lb/>scribatur; (4) dicunt alii quod bene sufficit prima littera
					<lb/>capitalis. (5) Nos vero, medium tenentes, dicimus quod si fuerit
					<lb/>simplex salutatio nomina integre sunt scribenda, ut: 'Cicero
					<lb/>Bruto salutem'; (6) at si fuerit salutatio circum scripta meritis
					<lb/>personarum, ita quod certitudo eorum bene possit intelligi ex
					<lb/>aiunctis, tunc prima litera nominis bene sufficit, altior et punctata,
					<lb/>(7) nisi in salutatione ad apostolicum vel imperatorem vel ad
					<lb/>regem aliquem pertinente, quia causa dignitatis eorum non debent
					<lb/>nomina decurtari. (8) Et vide quod, sive proprium nomen
					<lb/>in salutatione scribatur integre sive non, semper debet in ea prima
					<lb/>littera proprii nominis vel sillaba designari. (9) Si vero comuni
					<lb/>aliquando est scribendum sufficit nomen a loco sumptum,
					<lb/>ut: 'Populo Bononiensi'. Nam sepe a loco sumitur certitudo,
					<lb/>ut: 'Iohanni de Roma Petrus Bononiensis salutem'; (10) quandoque
					<lb/>a cognatione, ut: 'Guido Bovarelli Petro Taurelli salutem'.
					<pb n="107"/>
					<lb/> (11) Et quia in salutationibus non solum certitudo queritur
					<lb/>personarum sed benivolentia pariter est captanda, ideo simplici
				<lb/>salutatione moderni raro utuntur.</p>
			</div>
			<div type="chapter">
				<head><lb/>23. (1) DE HIS QUE CONVENIUNT MERITIS MITTENTIUM PERSONARUM. .</head>
				<p><lb/>(2) Inquirenda sunt ergo merita personarum, ut mittens aliquid
					<lb/>de se dicat et de recipiente similiter, unde possit sibi benivolentiam
					<lb/>comparare. (3) Nam si mittens aliqua dignitate vel
					<lb/>professione gaudet, eam in salutatione cum debita humilitate
					<lb/>tangat, ne videatur superbia tumefactus. (4) Et hoc fit per colorem
					<lb/>qui licentia nominatur, ut: 'Bononiensis episcopus licet in
					<lb/>dignus'; item: 'Divina miseratione vel permissione Bononiensis
					<lb/>episcopus'; item: 'B. gramatice dictus doctor' vel: 'Humilis
					<lb/>gramatice facultatis professor' vel: 'Minimus theologie professor'
					<lb/>vel: 'Iuris canonici modicus propinator'. (5) Magistrum
					<lb/>autem vel dominum se vocare non convenit, quia signum magne
					<lb/>superbie notaretur. Unde caveant sibi iuriste ne in salutationibus
				<lb/>dominos se appellent.</p>
			</div>
			<div type="chapter">
				<head><lb/>24. (1) QUIBUS CONVENIAT DICERE DEI GRATIA .</head>
				<p><lb/>(2) Huius modi excusatione utuntur omnes ecclesiarum prelati,
					<pb n="108"/>
					<lb/>excepto domino apostolico qui numquam 'Dei gratia' de
					<lb/>se dicit nec 'divina miseratione' vel 'permissione' utitur quando
					<lb/>scribit, quia ponit quiddam aliud quod est magne humilitatis
					<lb/>signum, scilicet 'servus servorum Dei', quod tractum est ab
					<lb/>apostolo sic dicente: "Minimus apostolorum qui non sum dignus
					<lb/>vocari apostolus". (3) Ad hanc similitudinem dicit prior Camaldulensis:
				<lb/>'G. servus humilis Camaldulensium fratrum'.</p>
			</div>
			<div type="chapter">
				<head><lb/>25. (1) QUOS NON DECEAT DICERE DEI GRATIA'.</head>
				<p><lb/>(2) Fungentes humili prelatione caveant in salutationibus suis
					<lb/>de se dicere 'Dei gratia', ut abbas sancti Proculi vel archipresbiter
					<lb/>sancti Iohannis in Persiceto (3) nec, cum eis scribitur,
					<lb/>sunt dignitates eorum 'Dei gratia' honorande, quia 'Dei gratia'
					<lb/>signum est sublimioris honoris. (4) Magni vero prelati, scribentes
					<lb/>domino apostolico, numquam de se audent dicere 'Dei gratia'
					<lb/>sed 'divina miseratione' vel alio humiliori signo utuntur;
					<lb/>(5) sed inferioris gradus prelati possunt, tacita 'Dei gratia', dicere
					<lb/>se 'in dignos' vel alio humilitatis nomine se signare, (6) ut:
					<lb/>'I. abbas sancti Steffani licet indignus' vel: 'Sancti Proculi
					<lb/>non suis meritis abbas' vel: 'Sancti Victoris prior humilis et
					<pb n="109"/>
					<lb/>devotus' vel: 'Insuficiens ecclesie sancti Salvatoris minister'
				<lb/>vel: 'Archidiaconus ecclesie Bononiensis indignus'.</p>
			</div>
			<div type="chapter">
				<head><lb/>26. (1) QUE DIGNITAS LAICALIS DEBEAT DE SE DICERE DEI
				<lb/>GRATIA' ET QUE NON.</head>
				<p><lb/>(2) Set utrum dignitatibus secularium personarum conveniat
					<lb/>'Dei gratia' dubitatur. (3) Quidam approbant et utuntur causa
					<lb/>blandiendi suis dominis et tirannis, ut: 'Rogerius Dei et regis
					<lb/>gratia comes Fundanus', (4) sed hoc non videtur de ratione
					<lb/>procedere, quia seculares dignitates possunt licite pecunia mediante
					<lb/>adquiri, licet in ambitiosos lex ambitus sit inventa, sed
					<lb/>in ecclesiasticis est crimen nimis abominabile, quam vis multi
					<lb/>nostro tempore simoniçent. (5) Inter seculares itaque dignitates
					<lb/>illa sola est 'Dei gratia' honoranda que recipit unctionem, sicut
					<lb/>est imperialis dignitas vel regalis, ut: 'F. Dei gratia Romanorum
					<lb/>imperator et semper agustus'; item: 'Philippus Dei gratia
				<lb/>rex Gallorum'.</p>
			</div>
			<div type="chapter">
				<head><lb/>27. (1) QUIS INDIGNUM SE DEI GRATIA DICERE DEBEAT
				<lb/>ET QUIS NON.</head>
				<p><lb/>(2) Dicto 'Dei gratia' solet queri an possit recte subsequi
					<lb/>'licet indignus'. Asserunt quidam quod non, quia nemo debet
					<pb n="110"/>
					<lb/>se Dei gratia iudicare in dignum. (3) Nos vero sentimus quod
					<lb/>quicumque 'Dei gratia' de se dicit, statim signum humilitatis
					<lb/>debet adiungere, quod est 'licet in dignus' vel 'quam vis in
					<lb/>meritus', excepto rege vel imperatore qui post 'Dei gratia' nec
					<lb/>in meritum se nominat nec in dignum. (4) Quod propter excellentiam
					<lb/>dignitatis contingit, quia secularis dignitas non quantum
					<lb/>ecclesiastica se humiliat et inclinat. (5) Recte igitur prelatus
					<lb/>ecclesiasticus ita dicet: 'H. Dei gratia Bononiensis episcopus
					<lb/>licet in dignus'. Alioquin ibi vitium superbie notaretur,
					<lb/>quia nemo debet dignum se Dei gratia nominare, cum apostolus,
				<lb/>qui tantus erat et talis, indignum se vocari apostolum fateatur</p>
			</div>
			<div type="chapter">
				<head><lb/>28. (1) QUOMODO A RECIPIENTE IN SALUTATIONE BENIVO
				<lb/>LENTIA SIT CAPTANDA.</head>
				<p><lb/>(2) Potest adhuc et aliis modis ille qui scribit benivolentiam
					<lb/>per ea que de se dicit a recipiente captare. (3) Sunt enim quedam
					<lb/>adiectiva quorum positione gratia comparatur cum debita substantiva
					<lb/>depingunt, (4) ut: 'filius humilis', 'discipulus subditus',
					<lb/>'devotus canonicus', 'servus fidelis', 'amicus obnoxius', 'pater
					<lb/>diligens', 'vir peramans', 'uxor fida', 'socius amantissimus',
					<lb/>'doctor minimus' et his similia que mittenti persone possunt
					<pb n="111"/>
					<lb/>in salutatione attribui competenter. (5) Caveat tamen ille qui
					<lb/>scribit ne adiectivum usurpet quod sibi convenire ignorat, ut
					<lb/>si 'dilectum' vel 'intimum' vel 'precordialem' se dicere presumat,
					<lb/>quia hec recipienti conveniunt, non mittenti. (6) Quis enim
					<lb/>scit diligi se ab eo cui scribit vel se precordialem vel intimum
				<lb/>illi esse?</p>
				<p><lb/>29. (1) DE MERITIS PERSONE RECIPIENTIS.</p>
				<p><lb/>(2) Recipienti similiter attribuenda sunt congrua epitheta, ut,
					<lb/>si dignitate gaudet, dignitas cum 'Dei gratia' nominetur, ita
					<lb/>quod non sequatur 'licet in merito' vel 'indigno'. (3) Papa tamen
					<lb/>de nullo recipiente 'Dei gratia' dicit nec etiam imperator, nisi
					<lb/>cum superiori, hoc est domino apostolico, scribit. (4) Et videtur
					<lb/>quod, quando maior minori scribit, numquam de recipiente dicere
					<lb/>debeat 'Dei gratia', quia maiores minorum gratie nichil debent.
					<lb/>(5) Decet etiam ponere adiectiva que merita persone recipientis
					<lb/>declarent et possunt omnia precedere vel postponi vel
				<lb/>quedam subsequi et quedam etiam ante poni.</p>
			</div>
			<div type="chapter">
				<head><lb/>30. (1) QUE SALUTATIO SIT PRESCRIPTA, SUBSCRIPTA ET CIRCUM
				<lb/>SCRIPTA.</head>
				<p><lb/>(2) Quando precedunt salutatio prescripta vocatur, ut: 'Speciali
					<pb n="112"/>
					<lb/>amico Petro Iohannes cum felicitate salutem', (3) sed quando
					<lb/>nomen persone premittitur subsequentibus adiectivis salutatio
					<lb/>subscripta vocatur, ut: 'Petro amico carissimo Iohannes de
					<lb/>Roma utriusque hominis salutare'. (4) At si nomen persone
					<lb/>interponitur adiectivis vocatur salutatio circumscripta, ut: 'Amico
					<lb/>plurimum reverendo Petro doctoris iuris canonici peritissimo
					<lb/>Iohannes humilis sancti Victoris prior salutem et quicquid potest
				<lb/>servitii vel honoris'.</p>
			</div>
			<div type="chapter">
				<head><lb/>31. (1) DE ADIECTIVIS QUE PERSONE RECIPIENTI CONVENIUNT.</head>
				<p><lb/>(2) Ea vero que meritis personarum conveniant debet dictator
					<lb/>cautissime invenire, ut, si scribendum sit apostolico, ita dicat:
					<lb/>'Sanctissimo patri et domino Honorio Dei gratia sacrosancte
					<lb/>ac universalis ecclesie summo pontifici'. (3) De imperatore vero
					<lb/>dicatur: 'Serenissimo et invictissimo domino F. Dei gratia Romanorum
					<lb/>imperatori et semper agusto'. (4) Similibus adiectivis
					<lb/>utuntur subditi quando regibus suis scribunt, ut: 'Invictissimo
					<lb/>et gloriosissimo domino Phi. Dei gratia regi Gallorum'. (5) Subditi
					<lb/>enim semper debent dominos honorare, ut: 'Venerabili in
					<lb/>Christo patri et domino H. Dei gratia episcopo Bononiensi'. (6)
					<lb/>Et videtur quod 'venerabili in Christo' dicendum est illis solis
					<lb/>qui episcopalem recipiunt unctionem, sed cum loquimur de aliis
					<pb n="113"/>
					<lb/>est tacendum, ut: 'Venerabili patri et domino I. Dei gratia abbati
				<lb/>sancti Stefani de Bononia'.</p>
				<p><lb/>(7) Et vide quod de multis recipientibus in salutatione 'Dei
					<lb/>gratia' dici potest; quod tamen de mittentibus non liceret, nisi
					<lb/>maioris dignitatis apice fungerentur, (8) ut in abbate sancti Proculi
					<lb/>est dicendum, quia ipse non debet dicere de se ipso: 'Iacobus
					<lb/>Dei gratia sancti Proculi abbas licet indignus'. (9) Posset tamen
					<lb/>ab eius subdito sibi dici: 'Venerabili patri et domino I. Dei
					<lb/>gratia dignissimo abbati sancti Proculi'. (10) Similiter est in
					<lb/>aliis procedendum, quia persona recipientis est diligentissime
					<lb/>attendenda, ut: 'Magnifico et potenti viro G. marchioni Montis
					<lb/>ferrati' (11) vel: 'Nobili et prudenti viro G. de Pirovano Bononie
				<lb/>potestati'. Et sic possemus exempla ponere infinita.</p>
			</div>
			<div type="chapter">
				<head><lb/>32. (1) QUOMODO SECUNDUM DIGNITATEM PERSONE MITTENTIS
				<lb/>DIVERSIFICENTUR MERITA RECIPIENTIS PERSONE ET PRIMO</head>
				<p><lb/>DE APOSTOLICO.</p>
				<p><lb/>(2) Illud tamen est in qualibet salutatione precipue considerandum:
					<lb/>quis cui scribat, quia semper est ibi facienda collatio
				<lb/>personarum.</p>
				<p><lb/>(3) Apostolicus enim dicit imperatori: 'Dilecto in Christo filio
					<lb/>F. Romanorum imperatori et semper agusto'; (4) similiter imperatrici:
					<pb n="114"/>
					<lb/>'Dilecte in Christo filie C. Romanorum imperatrici et
					<lb/>semper aguste'. (5) Reges etiam et maiores principes 'illustres'
					<lb/>appellat et cuntis magnatibus dicit: 'Dilecto in Christo filio' (6)
					<lb/>sed minoribus tam clericis quam laicis adiungit 'dilecto filio'
				<lb/>tantum.</p>
				<p><lb/>(7) In clero autem, si episcopus sit vel supra, dicit: 'Venerabili
					<lb/>fratri'. Si autem fuerit minor prelatus vel presbiter cardinalis
					<lb/>vel diaconus cardinalis scribit ei: 'Dilecto in Christo filio'. (8)
					<lb/>Michi tamen videtur quod cuilibet cardinali debet de iure scribere:
					<lb/>'Venerabili fratri', quia cardinales vicem apostolorum gerunt,
				<lb/>quos fratres Dominus appellavit.</p>
			</div>
			<div type="chapter">
				<head><lb/>33. (1) QUID IMPERATOR ET ALII MAGNATES RECIPIENTI ATTRIBUANT .</head>
				<p><lb/>(2) Imperator vocat apostolicum 'sanctissimum in Christo patrem',
					<lb/>sicut omnes debent facere Christiani, (3) sed omnes alios
					<lb/>ad sui iurisdictionem imperii pertinentes, sive clericos sive laicos,
					<lb/>si dignitatem habent, 'dilectos fideles', posito nomine dignitatis,
					<lb/>appellat. (4) Minores tamen simpliciter 'suos fideles' vocat.
					<lb/>(5) At si scribit regibus et magnatibus extra suum imperium
					<lb/>potest eos 'illustres' et quandoque 'amicos' dicere 'spetiales'.
					<lb/>(6) Secundum hanc formam reges et omnes magnates fidelibus
				<lb/>suis scribunt, eos 'dilectos fideles' vel 'fideles' simpliciter nominando.</p>
				<pb n="115"/>
			</div>
			<div type="chapter">
				<head><lb/>34. (1) QUID CLERICI RECIPIENTI ATTRIBUANT.</head>
				<p><lb/>(2) Episcopi quoque vel supra, quando invicem sibi scribunt,
					<lb/>semper recipientes 'venerabiles fratres' vocant. (3) Minores
					<lb/>etiam clerici servant idem quando videntur pariter se habere, ut
					<lb/>si abbas abbati, canonicus canonico, vel cappellanus scriberet
					<lb/>capellano. (4) Minores tamen clerici, quando paribus vel subditis
					<lb/>suis scribunt, eos 'dilectos in Christo fratres' debent proprie
					<lb/>nominare. Quod episcopi quoque faciunt, quando canonicis suis
				<lb/>scribunt et in prelatione modica constitutis.</p>
				<p><lb/>(5) Laicos vero numquam clerici 'dilectos in Christo fratres'
					<lb/>nec 'venerabiles fratres' vocant, sed dicunt eos 'dominos', si
					<lb/>laici dominantur, quandoque 'fideles' si eis laici sunt iure fidelitatis
					<lb/>astricti, quandoque 'filios' eos vocant, sicut papa laicos
				<lb/>omnes consuevit 'filios' nominare.</p>
			</div>
			<div type="chapter">
				<head><lb/>35. (1) DE BENE FACTORIBUS ET MAGISTRIS ET QUIBUSDAM
				<lb/>ALIIS LITERATIS.</head>
				<p><lb/>(2) Aliis quoque possumus attribuere quod est dignum, ut si de
					<lb/>illo qui tibi bene fecerit ita dicas: 'Piissimo domino et benefactori
					<lb/>precipuo' vel: 'Speciali patri et domino Marie atque Marthe
					<lb/>titulo coruscanti'. (3) De magistris et aliis prudentibus ita dicas:
					<lb/>'Septiformi studiorum lampade prefulgenti' vel: 'Litterati
					<lb/>dogmatis perfectione laudando' (4) vel: 'Litteratorie militie
					<pb n="116"/>
					<lb/>cingulo decorato' vel: 'Canonico et civili iure perito' vel: 'Floribus
					<lb/>eloquentie purpurato' vel: 'Litterarum scientia redimito'
					<lb/>(5) vel: 'Morum prerogativa conspicuo' vel: 'Honestatis
					<lb/>gratia rutilanti' vel: 'Spectabilis eloquentie atque perfecte sapientie
				<lb/>viro'.</p>
			</div>
			<div type="chapter">
				<head><lb/>36. (1) DE QUIBUSDAM ALTERIUS CONSIDERATIONIS PERSONIS.</head>
				<p><lb/>(2) Militibus est dicendum: 'Viro prudenti' vel: 'Strenuo
					<lb/>militi' vel: 'Militaris glorie titulo decorato' vel: 'Militie palma
					<lb/>pre omnibus honorato'. (3) Amicis taliter est dicendum: 'intimo'
					<lb/>vel 'precipuo', 'carissimo' vel 'dilecto' vel 'sincere caritatis visceribus
				<lb/>confovendo'.</p>
				<p><lb/>(4) Similiter si patri vel matri, fratri vel sorori, cognato
					<lb/>vel mercatori vel cuicumque alii scripseris, congrua illis attributa
					<lb/>studeas invenire, (5) ut: 'Reverendo patri et domino' vel:
					<lb/>'Matri et domine plurimum honorande' vel: 'Fratri carissimo
					<lb/>et sorori dilectissime' vel: 'Consanguineo dilectissimo'
					<lb/>vel: 'Mercatori perfectissimo et fideli' vel: 'Viro provido et
				<lb/>discreto' .</p>
				<pb n="117"/>
			</div>
			<div type="chapter">
				<head><lb/>37. (1) QUANDO SIT NOMEN PATRIUM IN GENITIVO PONENDUM
				<lb/>ET QUANDO NON.</head>
				<p><lb/>(2) Illud etiam est notandum quod nomen patrium vel gentile,
					<lb/>cum de dignitate loquimur temporali, debet in genitivo
					<lb/>poni, ut: 'Imperator Romanorum' vel: 'Rex Gallorum', 'Potestas
					<lb/>Bononiensium'. (3) Cum vero de spirituali loquimur dignitate,
					<lb/>non est in genitivo sumendum sed debet nomini dignitatis
					<lb/>in accidentibus respondere, ut: 'Episcopus Bononiensis' et non
					<lb/>'Bononiensium'. (4) At si velis ponere proprium nomen loci, debet
					<lb/>cum nomine utriusque dignitatis in genitivo summi, ut:
					<lb/>'Episcopus Bononie' vel 'Potestas Mediolani'. (5) Sed si originem
					<lb/>significare velis debes in ablativo sumere cum hac prepositione
					<lb/>'de', ut: 'Nos habemus potestatem de Mediolano'. Unde
				<lb/>consuevit dici: 'G. de Posterula Bononiensium potestas'.</p>
			</div>
			<div type="chapter">
				<head><lb/>38. (1) QUID SIT RECIPIENTI MITTENDUM.</head>
				<p><lb/>(2) Nunc qualis debeat esse mittentis affectio videamus. Dicimus
					<lb/>ergo quia debet aliquid recipienti mittere vel optare quod
					<lb/>ad ipsius honorem vel commodum pertineat vel salutem, quam
					<lb/>summum bonum esse credidit Epicurus. (3) Hanc enim omnibus,
					<lb/>nisi sint excommunicatis vel hostes, optare possumus et
					<lb/>debemus, excepto cum maioribus est scribendum. (4) Gallici
					<pb n="118"/>
				<lb/>tamen quantumcumque magnis dominis salutem mittere non verentur.</p>
			</div>
			<div type="chapter">
				<head><lb/>39. (1) QUID APOSTOLICUS MITTAT OMNIBUS.</head>
				<p><lb/>(2) Apostolicus quidem omnibus 'Salutem et apostolicam benedictionem'
					<lb/>mittit, quia eius salutatio non mutatur, nisi quando
					<lb/>excomunicatis scripserit vel paganis, (3) quibus aut salutem
					<lb/>omnino tacet aut loco salutis ponit: 'Redire ad cor et viam agnoscere
					<lb/>veritatis' vel: 'Dominum ultionum timere' vel: 'Dominum
					<lb/>ad vindictam non amplius irritare'. (4) Memini tamen
					<lb/>quandoque me litteras domini apostolici ad regem Morrocetanum
					<lb/>vidisse in hunc modum scribentis: (5) 'Honorius episcopus
					<lb/>servus servorum Dei magno regi M. de Morocco pietatis operibus
					<lb/>abundare'. Et per hoc patet quod quandoque hostibus est
				<lb/>cum benignitate scribendum.</p>
			</div>
			<div type="chapter">
				<head><lb/>40. (1) QUID IMPERATOR ET ALII OMNES APOSTOLICO MITTANT
				<lb/>ET QUID ALIIS IMPERATOR.</head>
				<p><lb/>(2) Imperator vero mittit domino apostolico 'Salutem et omnimodam
					<lb/>reverentiam' sed omnibus aliis dicit: 'Gratiam suam
					<lb/>et bonam voluntatem'. (3) Regibus tamen dicit: 'Salutem et amorem'
					<lb/>vel: 'Salutem cum sincera dilectione' vel: 'Cum felicitate
					<lb/>salutem'. Et idem potest facere quibuscumque vult, precipue
				<lb/>non pertinentibus ad iuris dictionem suam.</p>
				<pb n="119"/>
				<p><lb/>(4) Reges quoque vel alii magnates possunt secundum eandem
					<lb/>formam dominum apostolicum salutare. (5) Quandoque tamen
					<lb/>adiciunt: 'Devotionis affectum' vel: 'Suum in cunctis obsequium',
					<lb/>sed rex Anglie sibi dicit: 'Tam promte quam debite
				<lb/>reverentie famulatum'.</p>
				<p><lb/>(6) Clerici autem dicunt: 'Reverentiam in omnibus tam debitam
					<lb/>quam devotam' vel: 'Subiectionem in omnibus cum perpetuo
					<lb/>famulatu'. (7) Quidam etiam sibi mittunt: 'Sui recommendationem
					<lb/>cum reverentia tam debita quam devota' vel: 'Se ipsum
					<lb/>ad pedum oscula beatorum'. Et has omnes affectiones possumus
					<lb/>clericis maioribus destinare, nisi pedum oscula que soli
				<lb/>apostolico impenduntur.</p>
			</div>
			<div type="chapter">
				<head><lb/>41. (1) DE PRELATIS AD SUBDITOS VEL AD PARES. ITEM AD
				<lb/>RELIGIOSOS.</head>
				<p><lb/>(2) Prelatorum autem est dicere paribus vel inferioribus:
					<lb/>'Salutem in eo qui est salutis autor' vel: 'In vero salutari salutem'
					<lb/>vel: 'Salutem et sincere dilectionis affectum' vel: 'Salutem
				<lb/>et sinceram in Domino caritatem'.</p>
				<p><lb/>(3) Religiosis dicimus: 'Salutem et reverentiam vel devotionem'
					<lb/>vel: 'In oratione constantiam' vel: 'De cursu bravium
					<lb/>et de labore denarium' (4) vel: 'Gaudium consequi sempiternum'
					<pb n="120"/>
					<lb/>vel: 'Ad fructum centesimum pervenire' vel: 'Usque ad
					<lb/>veram perseverare coronam' vel: 'Deum facie ad faciem &lt; contemplari &gt;
				<lb/>vel: 'Illam quam mundus dare non potest pacem'.</p>
				<p><lb/>(5) Monialibus est dicendum: 'Salutem et ad convivium
					<lb/>sponsi cum prudentibus introire' vel: 'Salutem in eo cuius pulcritudinem
				<lb/>sol et luna mirantur'.</p>
			</div>
			<div type="chapter">
				<head><lb/>42. (1) DE SUBDITIS AD MAIORES ET PRECIPUE AD IMPERATOREM
				<lb/>ET REGES.</head>
				<p><lb/>(2) Imperatori et regibus a subditis est dicendum: 'Fidelitatem
					<lb/>perpetuam et de inimicis triumphum' vel: 'Parcere prostratis
					<lb/>et debellare superbos'. (3) A clericis tamen valde religiosis
					<lb/>potest eisdem convenienter dici: 'Spiritu consilii et fortitudinis
					<lb/>abundare' vel: 'Spiritu consilii et timoris Domini abundare'
					<lb/>(4) vel: 'Robore accingi fortitudinis et virtutis' vel: 'Salutem
					<lb/>in eo per quem reges regnant et potentes tenent terram' vel
				<lb/>'scribunt iustitiam'.</p>
			</div>
			<div type="chapter">
				<head><lb/>43. (1) DE PATRE AD FILIUM ET E CONVERSO ET DE FRATRE
				<lb/>AD FRATREM.</head>
				<p><lb/>(2) Filio mittit pater: 'Salutem cum benedictione paterna'
					<lb/>vel 'De bono in melius feliciter prosperari' vel: 'Benedictionem
					<lb/>quam Isaac Iacob' vel: 'Benedictionem quam filio patriarcha'.
					<lb/>(3) Filius autem patri: 'Salutem et reverentiam filialem' vel:
				<lb/>'Subiectionem in omnibus cum salute'.</p>
				<pb n="121"/>
				<p><lb/>(4) Frater fratri: 'Salutem et fraternum amorem' vel: 'Cum
				<lb/>fraterna dilectione salutem' vel: 'Salutem et quicquid sibi'.</p>
			</div>
			<div type="chapter">
				<head><lb/>44. (1) DE LITTERATIS ET MILITIBUS ET AMICIS.</head>
				<p><lb/>(2) Litteratis possumus dicere: 'Id sapere quod oportet' vel:
					<lb/>'Ad optate scientie culmina pervenire' vel: 'Ea docere vel scire
					<lb/>in terris que placeant in excelsis' vel: 'Salutem et haurire aquas
				<lb/>in gaudio de fontibus scientie salutaris'.</p>
				<p><lb/>(3) Militibus autem sic: 'Salutem et robore accingi fortitudinis
					<lb/>et virtutis' vel: 'Salutem in longitudine dierum cum gloria
					<lb/>et honore' vel: 'Salutem et feliciter gubernare cingulum
				<lb/>glorie militaris'.</p>
				<p><lb/>(4) Amicis vero in hunc modum: 'Salutem et prosperos ad
					<lb/>vota successus' vel: 'Salutem et prosperitatem in longitudine
					<lb/>dierum et vite' (5) vel: 'Felicibus et votivis in Domino successibus
					<lb/>abundare' vel: 'Votiva continuo perfrui sospitate (6) vel:
					<lb/>'Salutem et quicquid Nisus Eurialo' vel: 'Salutem et si quid
				<lb/>melius' vel: 'Salutem cum sincerissime dilectionis affectu'.</p>
			</div>
			<div type="chapter">
				<head><lb/>45. (1) DE INDIGNIS, HOSTIBUS ET EXCOMMUNICATIS.</head>
				<p><lb/>(2) Quibusdam indignis amore nostro quandoque dicimus:
					<pb n="122"/>
					<lb/>'Salutem pro meritis' vel: 'Salutem ut meruit' vel: 'Sic diligi
					<lb/>ut meretur' vel: 'Discedere ab erratis' vel: 'In invio non morari'
				<lb/>vel: 'Salutem et spiritum consilii sanioris'.</p>
				<p><lb/>(3) Hostibus autem sic: 'Illud pati quod agere meditatur'
					<lb/>vel: 'Dignam suorum operum talionem' vel: 'Incidere in laqueum
				<lb/>quem paravit'.</p>
				<p><lb/>(4) Iudeis autem sic: 'In Ihesum credere crucifixum' vel:
				<lb/>'Natum de Virgine venerari'.</p>
				<p><lb/>(5) Saracenis vero sic: 'In eum credere qui vitam credentibus
					<lb/>dat eternam' vel: 'In eum credere qui pro salute humani generis
					<lb/>non renuit crucifigi' vel: 'Ad eum converti qui vivos et mortuos
				<lb/>iudicabit'.</p>
			</div>
			<div type="chapter">
				<head><lb/>46. (1) QUID IN SALUTATIONE AD RECIPIENTEM PERTINEAT
				<lb/>ET QUID AD MITTENTEM.</head>
				<p><lb/>(2) Sciendum est quia illud quod in salutatione recipienti mittitur
					<lb/>quandoque non recipientem respicit sed mittentem, quia
					<lb/>per hoc se ipsum humiliare videtur, ut cum 'subiectionem'
					<lb/>vel 'famulatum' vel aliud consimile mittit illi; (3) quandoque ad
					<lb/>recipientem spectat amplius quam mittentem, ut: 'Salutem cum
					<lb/>gloria et honore'. (4) Nam sic optatur recipienti quod sit salvus
					<lb/>vel sanus et gloriosus et honoratus. Quandoque id quod mittitur
					<lb/>utrique persone alludit, ut: 'Cum filiali subiectione salutem'. (5)
					<pb n="123"/>
					<lb/>Nam salus ad recipientem pertinet sed filialis subiectio ad mittentem,
					<lb/>quia mitto et significo me subiectum filium esse sibi.
					<lb/>(6) Hec autem comitas in salutatione summi pontificis invenitur,
					<lb/>cum 'Salutem et apostolicam benedictionem' mittit, quia sic
					<lb/>ostenditur quod recipientem desiderat esse salvum et ipsum
					<lb/>similiter benedicit, nisi dicamus quod passive sumitur et sic
				<lb/>eum qui salutatur desiderat benedici.</p>
			</div>
			<div type="chapter">
				<head><lb/>47. (1) DE PROVIDENTIA DICTATORIS.</head>
				<p><lb/>(2) Provideat ergo dictator quid minor maiori vel e converso,
					<lb/>quid mittat insuper et par pari, quia illud siquidem est mittendum
					<lb/>per quod a se ipso vel a persona recipientis vel ab utraque
					<lb/>sibi valeat benivolentia comparari, nisi quando scribimus hostibus
				<lb/>vel indignis.</p>
			</div>
			<div type="chapter">
				<head><lb/>48. (1) DE BREVITATE SALUTATIONUM.</head>
				<p><lb/>(2) In salutationibus est succinta brevitate utendum, ita quod
					<lb/>nichil superfluum et nichil contineant diminutum, quia usquam
					<lb/>prolixitas vitiosior reputatur. (3) Unde, quia in salutationibus
				<lb/>quedam dubie latinitatis emergunt, ideo illas breviter decidamus.</p>
			</div>
			<div type="chapter">
				<head><lb/>49. (1) DE GEMINO RELATIVO.</head>
				<p><lb/>(2) Queritur ergo de gemino relativo, ut si dicas: 'Iohanni
					<lb/>suo patri plurimum reverendo Petrus eius filius cum subiectione
					<pb n="124"/>
					<lb/>salutem'. (3) Dicimus quod est incongrua, quia unum relativorum
					<lb/>cassatur sed, uno cessante, reliquum stare potest, sive
					<lb/>cum nominativo sive etiam cum dativo, (4) quia hoc pronomen
					<lb/>'suo' magis ad discretionem in salutationibus est sumendum.
					<lb/>Numquam enim sedes apostolica in salutationibus utitur hoc
				<lb/>dativo.</p>
			</div>
			<div type="chapter">
				<head><lb/>50. (1) DE QUADAM VITIOSA URBANITATE SALUTATIONUM.</head>
				<p><lb/>(2) Queritur si possit hoc nomen 'domino' geminari, ut: 'Patri
					<lb/>et domino plurimum reverendo, domino Iacobo preposito
					<lb/>Faventino'. (3) Dicimus quod est ibi tautologia propter inutilem
					<lb/>repetitionem huius dativi 'domino' et ideo non est talis salutatio
					<lb/>admittenda. (4) Multi tamen recipiunt, dicentes quod primum
					<lb/>'domino' preminentiam veram significat sed alterum ponitur
					<lb/>causa urbanitatis tantum. (5) Nos istud concedimus sed non in
					<lb/>eadem salutatione tenemus. Nam si dicitur: 'Patri et domino
					<lb/>plurimum reverendo' nunc ad suppositionem pertinet iste dativus
					<lb/>'domino' sicut 'patri'. (6) Si vero dicatur: 'Reverendo patri
					<lb/>et domino Petro iudici peritissimo' vel: 'Reverendo canonico
					<lb/>Mutinensi domino Husimbardo' nunc solam urbanitatem
					<lb/>designat more Lombardorum, (7) quia causa cuiusdam curialitatis
				<lb/>fere omnes 'dominos' indifferenter appellant.</p>
				<pb n="125"/>
			</div>
			<div type="chapter">
				<head><lb/>51. (1) DE QUADAM AMBIGUA CONIUNCTIONE.</head>
				<p><lb/>(2) Dubitatur etiam an ista sit recipienda: 'Salutem et prosperis
					<lb/>successibus abundare'. (3) Multi repudiant dicentes quod
					<lb/>nulla salutatio recipit infinitivum. Nos eam recipimus, quia vim
					<lb/>verbalis nominis retinet talis modus. (4) Unde recte copulatur
					<lb/>accusativo quemadmodum si dicerem: 'Opto tibi salutem et habere
				<lb/>vitam eternam'.</p>
			</div>
			<div type="chapter">
				<head><lb/>52. (1) NE ID QUOD EST PROPRIUM NARRATIONIS IN SALUTATIONE
				<lb/>PONATUR.</head>
				<p><lb/>(2) Preterea est cavendum ne id quod est proprium narrationis
					<lb/>in salutatione claudatur. (3) Unde vitiosa est ista salutatio:
					<lb/>'Iohanni patri plurimum reverendo Petrus eius humilis filius
					<lb/>Bononie gramaticam legens cum subiectione salutem'. (4) Eadem
					<lb/>ratione posset dicere: 'Bononie comedens' vel 'unum codicem
					<lb/>scribens'. Satis est ergo dicere 'Bononie scolaris'. (5) Quid autem
					<lb/>si dicat: 'Bononie deditus studio litterarum'? Dicimus
					<lb/>quod 'studium' est attributum persone, unde comode potest
					<lb/>dici. (6) At si attributum solius negotii tangatur non est dicendum,
					<pb n="126"/>
				<lb/>ut: 'Bononie legens litteras vel 'leges audiens' vel 'decreta'.</p>
			</div>
			<div type="chapter">
				<head><lb/>53. (1) DE CONSUETUDINE CURIARUM.</head>
				<p><lb/>(2) Postremo illud cuntis dictatoribus est sciendum quod in
					<lb/>salutationibus curiarum est consuetudo maxime amplectenda,
					<lb/>quia varie sunt dominorum et principum voluntates. (3) Unus
					<lb/>enim petit omnium dignitatum suarum titulis decorari, ut dux
					<lb/>Venetie (4) qui, sicut audivi, dicit: 'P. Ziani Dei gratia dux
					<lb/>Venetie, Dalmatie atque Croatie dominus tertie partis et moderator
					<lb/>totius quarte dimidie imperii Romanie'. (5) Alius paucioribus
					<lb/>titulis est contentus. Unde in talibus nemo erit usque quaque
					<lb/>sufficiens, nisi consuetudinem bene sciat, quia multotiens
					<lb/>aliquis illos sibi titulos in salutatione attribuit qui sibi ab alio non
				<lb/>ponuntur quia forsitan nesciuntur.</p>
			</div>
			<div type="chapter">
				<head><lb/>54. (1) DE TRIPLICI ORDINE CARDINALIUM.</head>
				<p><lb/>(2) Ecce in Romana curia sunt tres cardinalium diversitates:
					<lb/>nam quidam sunt episcopi, quidam presbiteri, quidam vero diaconi.
					<lb/>(3) Qui sunt episcopi tamquam maiores numquam in salutationibus
				<lb/>se nominant cardinales sed episcopos tantum dicunt.</p>
				<p><lb/>(4) Qui autem sunt presbiteri dicunt se presbiteros cardinales
					<lb/>talis tituli, id est ecclesie batismalis, et cetera, excepto cardinalis
					<lb/>XII Apostolorum qui non tituli sed basilice XII Apostolorum
					<pb n="127"/>
					<lb/>se nominat presbiterum cardinalem. (5) Qui autem diaconatu
					<lb/>funguntur sedis apostolice se dicunt diaconos cardinales.
					<lb/>(6) Peto super his veniam si minus bene de consuetudine
					<lb/>curiarum dico, quia cum aula principum sit belua multorum
					<lb/>capitum, quamvis ab agusto F. multum honorifice bis fuerim
					<lb/>invitatus, tamen ingredi pelagus non temptavi, nec siccus ad
				<lb/>unctum accedere fui ausus.</p>
				<p><lb/>"Nam dulcis inexpertis cultura potentis amici
				<lb/>Expertus metuit ".</p>
			</div>
			<div type="chapter">
				<head><lb/>55. (1) AD QUAM PARTEM RETHORICE SALUTATIO REDUCATUR .</head>
				<p><lb/>(2) De reliquis epistole partibus a Tulio certum possumus
					<lb/>documentum habere sed de salutatione penitus nichil dicit.
					<lb/>(3) Unde iure queritur ad quam partem inventionis salutatio
					<lb/>reducatur. (4) Nam in salutatione conficienda sine dubio necessaria
					<lb/>est industria inveniendi. Ergo salutatio ad aliquam partem
					<lb/>inventionis spectat: (5) non ad narrationem vel divisionem,
					<lb/>non ad confutationem vel confirmationem, non ad conclusionem.
					<lb/>Ergo ad exordium secundum artem reducitur. Non enim consumitur
				<lb/>inventio nisi in istas sex partes orationis.</p>
				<p><lb/>(6) Quicumque ergo salutat officio quodam exordiendi iam
					<pb n="128"/>
					<lb/>utitur: quod bene concedimus nec aliter esse potest. (7) Salutatio
					<lb/>enim de fonte exordiorum manavit sed Tullius ideo nichil
					<lb/>de salutatione dixit, quia salutatio quiddam imperfectionis habet.
					<lb/>(8) Ipse autem de solis perfectis partibus orationis tractabat
					<lb/>vel ideo fecit quia salutatio locum in controversiis non habet ad
				<lb/>quas ipse totam rethoricam reducebat.</p>
			</div>
			<div type="chapter">
				<head><lb/>56. (1) DE HIS QUI MALE ARTEM SALUTATIONUM DEDERUNT.</head>
				<p><lb/>(2) Scio quosdam formularium salutationum fecisse ut natantibus
					<lb/>corticem dare possent. (3) Hi tamen non doctrinam
					<lb/>artis sed quedam simulacra tradiderunt, volentes quod eorum
					<lb/>semper auxilio non suis manibus rudes natent. Sed hoc est proprium
					<lb/>rustici, non doctoris, (4) quia si queratur a rustico quid
					<lb/>sit albedo ipse tibi ostendet albedinem sed quid sit albedo ignorat.
					<lb/>Sic multi predicant quod ignorant sed de arte nullum exhibent
					<lb/>documentum. (5) Nos vero ita formam salutationum exegimus
					<lb/>quod quicumque predicta bene intellexerit et diligenter
					<lb/>servaverit non alienis coloribus, ut cornicula, exhornabitur, nec
				<lb/>in aliqua salutatione defectum aliquem patietur.</p>
				<p><lb/>(6) EXPLICIT LIBER TERTIUS.</p>
				<pb n="129"/>
			</div>
		</div>
		<div type="book">
			<head><lb/>(1) INCIPIT QUARTUS.</head>
			<div type="chapter">
				<head><lb/>ET PRIUS QUID SIT EXORDIUM.</head>
				<p><lb/>(2) Exordium est preambulus narrationi, affatus ad audiendum
					<lb/>preparans animum auditoris. (3) Per hoc enim docilitatem,
					<lb/>benivolentiam, attentionem ab auditoribus comparamus.
					<lb/>(4) Que tria, licet in exordio sint precipue acquirenda, in reliquis
					<lb/>tamen partibus acquiruntur, quia semper est necessarium
				<lb/>ut auditores attentos et dociles et benivolos habeamus.</p>
			</div>
			<div type="chapter">
				<head><lb/>2. (1) QUALITER DOCILITAS IN EXORDIO COMPARETUR.</head>
				<p><lb/>(2) Docilis fit auditor prelibatione materie, scilicet cum rem
					<lb/>ipsam de qua locuturi sumus in ipso exordio breviter attingimus
					<lb/>et summatim. (3) Similiter, si attentum reddimus, docilem efficiemus,
				<lb/>quia quicumque fit attentus fit docilis sed non convertitur.</p>
			</div>
			<div type="chapter">
				<head><lb/>3. (1) QUOMODO AUDITOR FIAT ATTENTUS.</head>
				<p><lb/>(2) Attenctus efficitur utilitate, magnitudine vel novitate negotii,
					<lb/>scilicet si de novis rebus et magnis et inusitatis nos facturos
					<lb/>verba dicamus (3) aut de his que ad communem utilitatem
					<lb/>vel ad cultum divinum vel ad pietatis opera vel ad eorundem
					<pb n="130"/>
					<lb/>commodum auditorum visa fuerint pertinere. (4) Acquiritur
					<lb/>adhuc attentio cum ab auditoribus audientia postulatur et cum
					<lb/>de certis rebus, quas enumerabimus, nos dicturos breviter et
				<lb/>lucide promitemus.</p>
			</div>
			<div type="chapter">
				<head><lb/>4. (1) QUOMODO BENIVOLENTIA ACQUIRATUR.</head>
				<p><lb/>(2) Benivolentia comparatur ex circumstantiis rerum et meritis
					<lb/>personarum. Quod fit quattuor modis, scilicet a nobis, ab
				<lb/>aversariis, ab auditoribus et a rebus.</p>
				<p><lb/>(3) A nobis enim, id est de nobis loquentes, benivolum reddimus
					<lb/>auditorem si officium nostrum sine arrogantia commendemus
					<lb/>(4) et quantum et qualiter communitati profuerimus
					<lb/>ostendamus aut quales erga parentes extiterimus et amicos vel
					<lb/>erga eosdem qui tunc aderunt auditores, (5) ostendendo insuper
					<lb/>nostra incommoda et orando ut sint nobis auxilio et dicendo
				<lb/>quod in aliis noluerimus spem habere.</p>
			</div>
			<div type="chapter">
				<head><lb/>5. (1) QUOMODO PER EA QUE DE ADVERSARIO DICUNTUR BENIVOLENTIA
				<lb/>COMPARETUR.</head>
				<p><lb/>(2) Ab aversariis, id est per ea que adversariis attribuuntur,
					<lb/>possunt fieri benivoli auditores si adversarios in odium ducemus
				<lb/>vel in invidiam vel contemptum.</p>
				<p><lb/>(3) In odium quis trahitur si quid ab eo superbe, crudeliter,
					<pb n="131"/>
					<lb/>malitiose, flagitiose, confidenter ostenditur esse factum. (4) In
					<lb/>invidiam ducitur si magis in vi et potentia et divitiis et nobilitate
					<lb/>vel in clientibus et amicis et aliis consimilibus quam in suo iure
					<lb/>confidere demonstratur. (5) In contemptum rapitur si eius inertia,
				<lb/>ignavia, desidia, luxuria ostendetur.</p>
			</div>
			<div type="chapter">
				<head><lb/>6. (1) QUOMODO AB AUDITORUM PERSONA CAPTETUR
				<lb/>BENIVOLENTIA.</head>
				<p><lb/>(2) Ab auditorum persona captatur benivolentia si res eorum
					<lb/>fortiter, sapienter, mansuete, magnifice dixerimus esse factas et
					<lb/>que sit de illis existimatio (<hi rend="italic">extimatio</hi>) vel si rei de qua tunc agitur
				<lb/>que sit expectatio demostremus.</p>
			</div>
			<div type="chapter">
				<head><lb/>7. (1) QUOMODO A REBUS IPSIS BENIVOLENTIA COMPARETUR.</head>
				<p><lb/>(2) A rebus ipsis efficietur auditor benivolus quando causam
					<lb/>nostram laudando extollimus aut causam adversariorum per
					<lb/>contemptionem deprimimus. (3) His ita cognitis de duobus
				<lb/>exordiorum generibus videamus.</p>
			</div>
			<div type="chapter">
				<head><lb/>8. (1) DE DUOBUS EXORDIORUM GENERIBUS.</head>
				<p><lb/>(2) Duo enim sunt genera exordiorum, scilicet principium
					<lb/>et insinuatio. (3) Principium est cum statim auditoris animum
					<pb n="132"/>
					<lb/>nobis ad audiendum idoneum comparamus. (4) Insinuatio est
					<lb/>quedam dissimulatio que ad eandem comparationem laborat
				<lb/>auditorem ducere, sed occulte.</p>
			</div>
			<div type="chapter">
				<head><lb/>9. (1) QUANDO SIT UTENDUM PRINCIPIO.</head>
				<p><lb/>(2) Principio utimur in re dubia vel humili vel honesta. (3)
					<lb/>Res dubia dicitur que partem honestatis et partem turpitudinis
					<lb/>in se habet, ut si pro matre agat filius contra patrem. (4) In tali
					<lb/>ergo re subito est a benivolentia inchoandum, ne possit nobis
					<lb/>turpitudinis pars obesse. (5) Si autem res fuerit humilis, id est
					<lb/>modica et contemptibilis, ut si de una gallina coram magno iudice
					<lb/>ageretur, statim attentos debemus reddere auditores, ipsam
					<lb/>rem modicam sicut possumus extollendo. (6) Quod si fuerit res
					<lb/>honesta, id est per se dignitatem continens et virtutem, ut accusare
					<lb/>latronem, impugnare paricidam, defendere iura ecclesie vel
					<lb/>pupilli, tunc licet uti principio vel non uti. (7) Si utimur, honestatem
					<lb/>rei de qua intendimus illico debemus auditoribus demostrare
					<lb/>vel res de quibus dicturi sumus breviter exponemus. (8)
					<lb/>Quod si non placet uti principio, subito possumus ab aliqua
				<lb/>scriptura vel ab ipsa materia inchoare.</p>
			</div>
			<div type="chapter">
				<head><lb/>10. (1) DE TRIBUS CAUSIS INSINUANDI.</head>
				<p><lb/>(2) Sicut principio, ita insinuatione utimur tribus causis,
					<pb n="133"/>
					<lb/>scilicet propter turpitudinem, persuasionem et &lt;defessionem&gt;,
					<lb/>(3) quia, si causa turpis, ut defendere paricidam, a nobis auditorum
					<lb/>animos alienat, (4) aut si videbuntur forsitan per ea que
					<lb/>dicta sunt ab adversario persuasi aut si defessi sunt auditores
				<lb/>alios audiendo, insinuare his temporibus nos oportet.</p>
			</div>
			<div type="chapter">
				<head><lb/>11. (1) QUALITER SIT IN TURPI CAUSA EXORDIENDUM.</head>
				<p><lb/>(2) Si ergo in materia nostre partis fuerit turpitudo, possumus
					<lb/>his rationibus exordiri, quia personam quandoque ponimus pro
					<lb/>persona, (3) ut Moises, pro Iudeis perfidis, faciebat: 'Recordare
					<lb/>Domine patrum nostrorum Abraham, Isaac et Iacob'; (4) quandoque
					<lb/>rem in rem permutamus, ut si coniurationem consilium
					<lb/>et usuram lucrum vel commodum appellemus aut si aliquod
					<lb/>bonum quod ante fecerimus ostendamus; (5) quandoque rem
					<lb/>in personam vel personam in rem convertimus, ut si causa liberandi
					<lb/>personam eius magnam scientiam et utilem commendemus
					<lb/>(6) aut si delictum vel aliqua turpitudo causa persone aliquando
					<lb/>excusetur, ut sepe contingit. (7) Similiter est insinuandum
					<pb n="134"/>
					<lb/>ea nobis que dicuntur ab aversariis non placere, quia sunt
					<lb/>nimis nefaria et indigna et cum multum rem auxerimus ostendemus
					<lb/>nichil esse a nobis simile perpetratum. (8) Multum quoque
					<lb/>prodest in insinuatione ad aliorum digredi iudicata de causa
					<lb/>consimili vel eadem aut de minori etiam vel maiori et id paulatim
					<lb/>reducere ad commodum nostre partis. (9) Insinuat insuper
					<lb/>valde pulcre qui negat se de adversariis aut aliqua re dicturum
					<lb/>et tamen aliquid de illis reprehensibile, verborum quadam interiectione,
				<lb/>dicit occulte, hoc modo: 'Non dixi te adulterum'.</p>
				<p><lb/>Sic quodam modo criminor adversarium de adulterium.</p>
				<p><lb/>(10) Ex predictis patet quod in turpi materia quattuor modos
					<lb/>insinuandi habemus: primus est transmutatio, secundus comparatio
					<lb/>rei ab alio iudicate, tertius modus est latens adversarii
					<lb/>criminatio, quartus est derisoria quedam negatio, ut diximus
				<lb/>paulo ante.</p>
			</div>
			<div type="chapter">
				<head><lb/>12. (1) QUALITER SIT EXORDIENDUM CUM VIDETUR AUDITORIBUS
				<lb/>PERSUASUM.</head>
				<p><lb/>(2) Si autem auditoribus fides ab aversariis videbitur esse
					<lb/>facta, insinuabimus pollicendo nos dicturos contra id quod adversarius
					<lb/>putat sibi firmissimum adiumentum (3) aut incipiemus
					<lb/>ab eo quod maxime adversarius dixerat circa finem aut cum amiratione
					<lb/>videbimur dubitare quid potissimum dicamus, (4)
					<pb n="135"/>
					<lb/>quia inopes nos copia reddit et sic cum auditores iam approbare
					<lb/>dictum adversarii videbuntur aut promissione aut amirativa
				<lb/>dubitatione utemur.</p>
			</div>
			<div type="chapter">
				<head><lb/>13. (1) QUALITER SIT EXORDIENDUM QUANDO SUNT AUDITORES
				<lb/>DEFESSI.</head>
				<p><lb/>(2) Si vero defessi fuerint audiendo, tunc insinuatione utemur,
					<lb/>incipiendo ab aliquo versu vel apologo vel ab alia re que
					<lb/>animos recreet auditorum (3) et si dixerimus nos brevius quam
				<lb/>proposuerimus locuturos et aliter quam alii sunt dicere consueti.</p>
			</div>
			<div type="chapter">
				<head><lb/>14. (1) QUID SIT NECESSARIUM AD BENE EXORDIENDUM.</head>
				<p><lb/>(2) In exordio sunt ista tria servanda, scilicet ut sermo sit
					<lb/>levis, id est verborum asperitate carens omnique involugro et
					<lb/>literarum collisionibus vel hiatu; (3) habeat insuper verborum
					<lb/>consuetudinem usitatam, quia verba rara et minus bene intelligibilia
					<lb/>non sunt grata; (4) nec oratio videatur nimium apparata,
					<lb/>quia sermo nimio studio laboratus suspicionem inducit et fidem
				<lb/>minuit et non auget.</p>
				<p><lb/>(5) Est ergo, sicut ait beatus Gregorius, personarum qualitas
					<lb/>attendenda, quoniam aliter discolis et litterarum sapore ieiuniis,
					<pb n="136"/>
					<lb/>aliter mediocri gustatione suspensis, aliter lectione multimoda
					<lb/>satiatis, aliter elatis animis et aures habentibus delicatas, aliter
				<lb/>placidis mentibus est loquendum.</p>
				<p><lb/>(6) Si verbis itaque obscuris et inconcinis et multa meditatione
					<lb/>repertis utemur, nullum eorum trium propter que fit exordium
				<lb/>consequemur.</p>
			</div>
			<div type="chapter">
				<head><lb/>15. (1) DE OCTO VITIIS EXORDIORUM.</head>
				<p><lb/>(2) Vitia exordiorum sunt octo, scilicet vulgare, commune,
					<lb/>mutabile in contrarium, nimis aparatum, nimis longum, translatum,
				<lb/>separatum et inefficax.</p>
				<p><lb/>(3) Illud est vulgare quod in plures causas accommodari potest,
					<lb/>ut: 'Deum atque hominum fidem testor, quia foveo rationem'.
					<lb/>Sic posset ordiri quilibet idiota. (4) Commune dicitur illud
					<lb/>quo uti potest adversarius sicut tu, hoc modo: 'Audire me
					<lb/>dignemini, quoniam in vobis posui fiduciam meam totam'. Certe
					<lb/>adversarius potest dicere istud idem. (5) Mutabile in contrarium
					<lb/>est illud quo adversarius, levi facta mutatione in contrarium,
					<lb/>potest uti, hoc modo: 'Debetis me audire, quia sum dives
					<lb/>et nobilis in hac terra'. (6) Et adversarius potest in contrarium
					<lb/>dicere: 'Immo debetis audire me, quia sum pauper et impotens
					<lb/>in hac terra'. (7) De nimis apparato et nimis longo exemplare
					<lb/>nolumus, quia patent. Translatum est illud quod ex qualitate
					<pb n="137"/>
					<lb/>cause non nascitur sicut debet. (8) Nam quarundam causarum
					<lb/>alia exigit attentionem principaliter, alia docilitatem, alia benivolentiam.
					<lb/>Si orator ergo facit attentum cum debet facere benivolum
					<lb/>vel e converso est exordium vitiosum. (9) Separatum
					<lb/>dicitur quod cum sequenti narratione proprie non coheret, ut
					<lb/>si dicas: 'Ad vos recurro tamquam ad patrem et dominum specialem,
					<lb/>quare firmiter cognoscatis quia imperator est Ravenne,
					<lb/>Lombardiam in proximo intraturus'. (10) Inefficax est illud quod
					<lb/>neque benivolum neque docilem nec attentum efficit auditorem,
					<lb/>ut si dicas: 'Licet pudeat me rogare, quia possem cogere, si
					<lb/>placeret, peto tamen ad presens ne sitis ausi michi audientiam
				<lb/>denegare'.</p>
			</div>
			<div type="chapter">
				<head><lb/>16. (1) QUANTA SIT DILIGENTIA IN EXORDIIS ATTENDENDA.</head>
				<p><lb/>(2) De natura exordiorum plura diximus quam in epistolis
					<lb/>requiratur. Quod ideo fecimus quia tante difficultatis est exordiorum
					<lb/>dignitas et potestas quod sine his non potuisset in plenam
				<lb/>notitiam devenire.</p>
				<p><lb/>(3) Preterea sermocinantibus et causidicis, qui frequenter
					<lb/>utuntur exordiis, certam viam exordiendi prestitimus et iuvamen.
					<lb/>(4) Et revera optima est exordiorum exercitatio, quia si
					<lb/>principium, quasi fundamentum quoddam, bonum fuerit et
					<lb/>perfectum, totum sequens edificium roboratur. (5) Nam principium
					<pb n="138"/>
					<lb/>est totius rei pars potentisima et dimidium qui cepit
				<lb/>habet.</p>
			</div>
			<div type="chapter">
				<head><lb/>17. (1) IN QUA EPISTOLA SIT EXORDIENDUM VEL NON.</head>
				<p><lb/>(2) Queritur tamen a quibusdam an debeamus in qualibet
					<lb/>epistola exordiri. Dicimus quod bene licet sed non expedit, quia
					<lb/>nec Romana curia servat hoc nec curia secularis, (3) quia quandoque
					<lb/>propter humilitatem persone recipientis, quandoque
					<lb/>propter simplicitatem materie vel evidentissimam honestatem,
					<lb/>quandoque propter importunitatem scribendi ab exordio est
					<lb/>cessandum. (4) Ubi autem fuerit exordiendum secundum predictam
				<lb/>formam procedere nos oportet.</p>
			</div>
			<div type="chapter">
				<head><lb/>18. (1) CONTRA EOS QUI VOLUNT PER PROVERBIA EXORDIRI.</head>
				<p><lb/>(2) Nolumus autem preterire quod quidam incipiunt a proverbiis
					<lb/>loco exordiorum. (3) Quod videtur esse contrarium rationi,
					<lb/>quia proverbia obscuritatem inducunt, per quam nec
					<lb/>attentio nec docilitas nec benivolentia comparatur. (4) Unde
					<lb/>ait Dominus in Evangelio: "Iam non loquar vobis in proverbiis
					<lb/>sed palam". (5) Dico igitur quod proverbia non in principio
					<lb/>sed postea, si oportuerit, sunt ponenda, ut ex his que dicta sunt
					<lb/>luceant et que sunt premissa confirment. (6) Cum itaque
					<lb/>non fuerit exordiendum neque tunc est a proverbio incipiendo,
					<pb n="139"/>
					<lb/>sed utroque prorsus omisso, licet ad libertatem narrationis
				<lb/>accedere.</p>
			</div>
			<div type="chapter">
				<head><lb/>19. (1) QUID SIT NARRATIO ET DUBITATIO CIRCA EAM.</head>
				<p><lb/>(2) Narratio est rerum gestarum aut proinde ut gestarum
					<lb/>expositio. Aliquando enim res gestas, aliquando non gestas
					<lb/>exponimus, que tamen veniunt ad narrationis officium quasi geste.
					<lb/>(3) Quid ergo si rem futuram narraveris, ut si dicas: 'Noverit
					<lb/>tua fraternitas in proxima quarta feria Bononiam nos venturos'?
					<lb/>(4) Possumus dicere quod non est generalis hec diffinitio
					<lb/>sed data est tantum de narratione causarum, in quibus res geste
					<lb/>vel quasi geste narrantur (5) vel dicamus quod 'gestarum' hic
					<lb/>non est participium sed nomen, attitudinem solam notans respectu
					<lb/>cuiuscumque rei que gesta vel quasi gesta fuerit vel geratur
					<lb/>vel in futuro dicatur esse gerenda. (6) Et hoc videtur velle
				<lb/>Tullius propter divisionem huiusmodi quam subiungit.</p>
			</div>
			<div type="chapter">
				<head><lb/>20. (1) QUOT ET QUE SINT GENERA NARRATIONUM.</head>
				<p><lb/>(2) Narrationum genera tria sunt: oratorium, digressorium
					<lb/>et poeticum. (3) Oratorium pertinet ad res principales de quibus
					<lb/>iudicium est futurum, sive coram iudice sive in consilio sive
					<lb/>in contione. (4) Digressorium est quod preter principale propositum
					<lb/>intercurrit, quo sepe orator utitur causa probandi aliquid
					<lb/>de negotio vel persona. (5) Poeticum discrepat a civili, quia civilis
					<pb n="140"/>
					<lb/>narratio, id est oratoria, non laborat neque nititur ad fingendum
				<lb/>sed poetica fingit atque ita mentitur: sic veris falsa remiscet.</p>
			</div>
			<div type="chapter">
				<head><lb/>21. (1) QUE SIT NARRATIO POETICA.</head>
				<p><lb/>(2) Poetica narratio duas species habet: una in negotiis, alteram
					<lb/>in personis, (3) quia quandoque intendimus exprimere
					<lb/>proprietatem negotii, ut Virgilius in Eneide, quandoque proprietatem
					<lb/>personarum in moribus vel sermone, ut facit Virgilius
					<lb/>in Bucholicis et Terentius in comediis, qui personarum introductarum
				<lb/>mores et proprietates ostendunt.</p>
			</div>
			<div type="chapter">
				<head><lb/>22. (1) QUOT ET QUE SINT SPECIES NARRATIONIS POETICE.</head>
				<p><lb/>(2) Narratio poetica que est in negotiis continet historiam,
					<lb/>fabulam, argumentum. (3) Historia est de rebus quondam gestis,
					<lb/>(4) fabula de rebus nec veris nec verisimilibus, ut de Licaone
					<lb/>mutato in lupum, argumentum est de rebus non veris sed verisimilibus,
					<lb/>ut in comediis Terentii sive Plauti. (5) Narratio vero
					<lb/>dictatoris non est specificata in epistolis, quia pro narratione
				<lb/>habetur quicquid gestum vel quasi gestum significare intendit.</p>
			</div>
			<div type="chapter">
				<head><lb/>23. (1) QUOT ET QUE AD BENE NARRANDUM EXPEDIANT.</head>
				<p><lb/>(2) Debet autem narratio esse brevis, dilucida et verisimilis.
					<lb/>(3) Brevis est que non nisi necessaria comprehendit, habito respectu
					<pb n="141"/>
					<lb/>ad materie quantitatem. (4) Dilucida esse debet, id est
					<lb/>intelligibilis et aperta, secundum capacitatem et suficentiam
					<lb/>ingenii auditorum. (5) Narrabimus ergo dilucide si nil dixerimus
					<lb/>perturbate, nil contorte, nil noviter, nil ambigue, (6) si transitum
					<lb/>in rem aliam non fecerimus, si nimis a remoto principio
					<lb/>non inceperimus, si nec longe materiam fuerimus prosecuti, (7)
					<lb/>si nichil de his que ad negotium pertinent principaliter ommittemus
					<lb/>et si brevitati que convenit insistemus. (8) Verisimilis est
					<lb/>narratio si de rebus et personis debitas circumstantias assignemus,
				<lb/>narrantes ut mos, ut opinio et ut natura videbitur postulare.</p>
			</div>
			<div type="chapter">
				<head><lb/>24. (1) QUALITER NARRATIO SUBIUNGATUR EXORDIO.</head>
				<p><lb/>(2) Nunc videndum est quo modo exordium et narratio connectantur.
					<lb/>(3) Est ergo sciendum quod divisim et sub diversis clausulis
					<lb/>et coniunctim possunt et sub una clausula comprehendi. (4)
					<lb/>Cum divisim accipiuntur narratio est exordio coniungenda vel
					<lb/>per coniunctionem aliquam causalem, ut 'ideo', 'propterea',
					<lb/>'quare', 'quo circa' vel per illativam, ut 'ergo', 'igitur', 'itaque'
					<lb/>vel per adverbium locale, ut 'unde', 'hinc', 'inde' que a multis
					<lb/>in tali loco dicuntur esse coniunctiones causales at nos dicimus
					<lb/>ea esse tantum adverbia. (5) Causa enim que colligitur ex precedentibus
					<lb/>est quidam locus ad mittentis intentionem probandam.
				<lb/>Dividitur ergo exordium a narratione hoc modo:</p>
				<pb n="142"/>
				<p><lb/>25. (1) QUOMODO NARRATIO AB EXORDIO SEPARETUR.</p>
				<p><lb/>(2) 'De vestra benignitate confisus ad vestre dominationis auxilium
					<lb/>recurrere non formido. Quare sanctitati vestre duxi tenore
					<lb/>presentium declarandum me velle in theologica scientia laborare,
					<lb/>(3) dum modo prepositus Faventinus, cuius ego sum canonicus,
					<lb/>in scolis michi beneficium quod ad me pertinet largiatur.
					<lb/>Licet enim sanctissime decreveritis quod theologiam audientes
					<lb/>ecclesiarum beneficia in scolis etiam consequantur, ipse tamen
				<lb/>in tam honesto proposito michi debitum beneficium non concedit'.</p>
			</div>
			<div type="chapter">
				<head><lb/>26. (1) DE REDDITIONE CAUSE AD IPSUM EXORDIUM.</head>
				<p><lb/>(2) Solet autem exordio sic diviso quandoque subiungi causa
					<lb/>vel aliqua exornatio ante quam narrationis clausula subiungatur,
					<lb/>ut si, post dictum exordium, ita dicas: 'Gaudet enim vestre paternitatis
					<lb/>gratia cunctis iusta petentibus aures pietatis favorabiliter
					<lb/>inclinare'. Postea sequatur narratio, eo modo quo diximus
				<lb/>inchoata.</p>
			</div>
			<div type="chapter">
				<head><lb/>27. (1) QUO MODO NARRATIO EXORDIO CONNECTATUR.</head>
				<p><lb/>(2) Potest exordium sub una clausula narrationi coniugi, ut si
					<pb n="143"/>
					<lb/>predictam materiam sic coniungas: 'Cum preces iusta petentium
					<lb/>consueveritis pietatis animo exaudire, dominationi vestre
					<lb/>significo me velle in theologica scientia laborare' et cetera que
					<lb/>secuntur. (3) Ecce sub una clausula exordium et narratio continentur;
					<lb/>sed diligenter vide quod huic coniunctioni 'cum' non
					<lb/>est alia reddenda coniunctio (4). Unde male dicitur: 'Cum de
					<lb/>vestra dominatione confidam, ideo (vel 'propterea' vel 'idcirco')
				<lb/>ad vos recurrere non formido'.</p>
			</div>
			<div type="chapter">
				<head><lb/>28. (1) QUIBUS CONIUNTIONIBUS ALIE SINT REDDENDE.</head>
				<p><lb/>(2) Sunt et alie coniunctiones que possunt exordium cum narratione
					<lb/>sub una clausula comprehendere, ita quod sibi alie sunt
					<lb/>reddende, ut si circa eandem materiam ita dicas: 'Quia iustas
					<lb/>petitiones vestra consuevit sanctitas exaudire, discretioni vestre
					<lb/>duxi tenore presentium declarandum'. (3) Subauditur enim
					<lb/>'ideo' vel 'idcirco' que sunt ad 'quia' et 'quoniam' redditive, sed
				<lb/>frequentius 'quia' quam 'quoniam' est utendum.</p>
			</div>
			<div type="chapter">
				<head><lb/>29. (1) QUANDO CONIUNCTIONES REDDITIVE SINT ADIUNGENDE
				<lb/>VEL NON.</head>
				<p><lb/>(2) Sicut enim se habent 'is' et 'qui', sic 'quia' vel 'quoniam'
					<lb/>et 'ideo' vel 'idcirco'. 'Is' enim, 'qui' posito, subauditur et ad
					<lb/>ipsum sine coniunctione refertur. Ita in coniunctionibus ab illis
					<pb n="144"/>
					<lb/>descendentibus observatur. (3) Nam 'quia' vel 'quoniam'
					<lb/>precedente, subintelligitur 'ideo' vel 'iccirco'. Unde non est necessarium
					<lb/>quod addantur, nisi fuerit oratio multum longa. (4) Si
					<lb/>vero 'quia' vel 'quoniam' non precedit, illa non subaudiuntur
				<lb/>sed tunc sunt in oratione ponenda.</p>
			</div>
			<div type="chapter">
				<head><lb/>30. (1) QUE DIFFERENTIA SIT INTER IDEO ET IDCIRCO ET
				<lb/>QUE SINT CONIUNCTIONES DUARUM CLAUSULARUM.</head>
				<p><lb/>(2) Et vide quod 'idcirco' potest sine coniunctione copulativa
					<lb/>referri sed 'ideo' potest coniunctionem encleticam recipere
					<lb/>quando est clausule inceptivum, ut si, post exordium ante positum,
					<lb/>ita dicas: (3) 'Idcirco sanctitati vestre duxi tenore presentium
					<lb/>declarandum', vel: 'Ideo sanctitati vestre', vel sic: 'Ideoque
				<lb/>sanctitati vestre' et cetera.</p>
				<p><lb/>(4) De reliquis autem dicas, scilicet 'quo circa', 'quare', 'quapropter'
					<lb/>et 'propterea' vel de adverbiis quibusdam, ut 'unde',
					<lb/>(5) quod duas orationes absque ulla coniunctione copulativa respiciunt,
					<lb/>sicut hoc relativum 'qui', cuius naturam in tali officio
				<lb/>imitantur.</p>
			</div>
			<div type="chapter">
				<head><lb/>31. (1) SIMILITUDO EXORDIORUM ET NARRATIONIS CUM LOGICA.</head>
				<p><lb/>(2) Si vero exordium non precedat, horum signorum nullum
					<pb n="145"/>
					<lb/>erit narrationis principio necessarium sed sicut exordium liberum
					<lb/>est a salutationis clausula que precessit, ita narratio tunc
					<lb/>est libera, nulli signo illationis obnoxia. (3) Habent enim se narratio
					<lb/>et exordium ad similitudinem antecedentis et consequentis,
					<lb/>quia illa duo quandoque divisim accipiuntur, ut: 'Sor.
					<lb/>est homo. Ergo Sor. est animal', (4) quandoque coniunctim, precedente
					<lb/>coniunctione, ut: 'Si Sor. est homo, Sor. est animal'. Idem
				<lb/>in exordio et narratione contingit.</p>
			</div>
			<div type="chapter">
				<head><lb/>32. (1) QUANDO SIT MELIUS EXORDIUM PER SE PONERE QUAM
				<lb/>CUM ALIA PARTE.</head>
				<p><lb/>(2) Quod si queratur utrum sit melius exordium eum narratione
					<lb/>miscere, ita distinguo: si multa vel magna dicturi sumus
					<lb/>et epistola debet longius prorogari divisim est exordium a narratione
					<lb/>ponendum; (3) si autem res non est ardua nec multa
					<lb/>nec magna sunt in narratione dicenda, pulcrum videtur exordium
				<lb/>in ipso narrationis debere limine prelibari.</p>
			</div>
			<div type="chapter">
				<head><lb/>33. (1) QUOMODO SINT MULTA NARRANDA.</head>
				<p><lb/>(2) Si duo vel plura sunt in narratione dicenda, signis tunc
					<lb/>utimur additivis, ut 'preterea', 'insuper', 'ad hoc', 'necnon', et
					<lb/>'quoque', (3) hoc diligenter cognito et servato: quod semper digniora
				<lb/>et principaliora primo dicantur et alia subsequantur.</p>
				<pb n="146"/>
			</div>
			<div type="chapter">
				<head><lb/>34. (1) QUALITER SIT NARRANDUM CUM DIVERSIS DIVERSA
				<lb/>NARRANTUR.</head>
				<p><lb/>(2) Item si personis duabus vel pluribus diversa sunt negotia
					<lb/>declaranda et variis personis in eadem epistola diversa sunt et
					<lb/>varia iniungenda, tunc si quid communiter est narrandum, illud
					<lb/>communiter premittatur (3) sed que divisim fuerint declaranda,
					<lb/>distincte sunt unicuique persone dicenda, preposito vocativo
					<lb/>illius persone ad quam sermo fuerit dirigendus. (4) Alioquin
					<lb/>non est in epistolis vocativo utendum, nisi forte in illis que
					<lb/>ad exhortationem pertinent et officium sermocinandi gerunt.
					<lb/>(5) Sciendum est quod in curiis frequentius, omisso exordio,
					<lb/>statim ad narrationem accedunt et raro in epistolis ad dominum
					<lb/>papam vel ad imperatorem missis exordium est ponendum, quia
				<lb/>multum in epistolis curialibus verbositas formidatur.</p>
			</div>
			<div type="chapter">
				<head><lb/>35. (1) DE PETITIONE ET VARIIS NATURIS PETITIONUM.</head>
				<p><lb/>(2) Petitio est persone mittentis expressio qua quid fieri vel
					<lb/>non fieri velit convenienti affectione demostrat, (3) ut si post
					<lb/>narrationem superius positam sic dicatur: 'Quare vestram dominationem
					<lb/>duxi attentius deprecandum quatinus preposito Faventino
					<lb/>divine pietatis intuitu firmiter iniuncgatis quod prebendam
				<lb/>meam in theologia michi studenti integre prebeat annuatim'.</p>
				<pb n="147"/>
			</div>
			<div type="chapter">
				<head><lb/>36. (1) QUOT MODIS PETAMUS.</head>
				<p><lb/>(2) Nec dicitur petitio quia per eam semper aliquid postuletur,
					<lb/>sicut nec salutatio quia semper salutem contineat, sed hoc
					<lb/>nomen ab usu frequentiori sortitur. (3) Aliquando enim in petitione
					<lb/>petimus et precamur, aliquando iniungimus, precipimus
					<lb/>vel mandamus, aliquando comminamur, hortamur, consulimus,
					<lb/>intimamus, aliquando promittimus vel etiam imprecamur. Quorum
				<lb/>omnium finis videtur tendere ad petendum.</p>
			</div>
			<div type="chapter">
				<head><lb/>37. (1) QUE SINT NARRATIONIS ET PETITIONIS SIGNA COMUNIA
				<lb/>VEL DIVERSA.</head>
				<p><lb/>(2) Sicut autem se habet narratio ad exordium sic se habet ad
					<lb/>narrationem petitio, quoniam petitio ex narratione infertur. (3)
					<lb/>Unde illis eisdem signis petitio narrationi coniungitur quibus
					<lb/>narratio exordio precedenti, (4) hoc excepto: quod ad narrationem
					<lb/>pertinet 'sane' vel 'quidem' vel consimile adverbium adfirmandi,
					<lb/>quorum nullum petitioni convenit vel aptatur, (5) sed
					<lb/>post signum petendi recte ponimus quandoque adverbium qualitatis,
					<lb/>ut 'firmiter', 'humiliter', 'supplicanter', (6) aliquando
					<lb/>adverbium quantitatis, ut 'multum', quandoque adverbium
					<lb/>comparandi, ut 'devotius', 'propensius' et 'attentius' (que tamen
					<lb/>loco positivorum accipiuntur), (7) aliquando adverbia superlativa,
					<pb n="148"/>
				<lb/>ut 'devotissime', 'humillime', 'intime', 'certissime', (8) cognito tamen quod hoc adverbium 'profecto', quamvis sit adverbium affirmandi, petitioni tamen quandoque congrue adaptatur. (9) Est etiam cavendum ne illo eodem signo quod in narratione posuimus in petitione postea repetamus, quia quodam modo tedium generaret.</p>
			</div>
			<div type="chapter">
				<head><lb/>38. (1) DE QUIBUSDAM CONIUNCTIONIBUS QUE DUAS CLAUSULAS REQUIRUNT.</head>
				<p><lb/>(2) Sunt et quedam coniunctiones vim adversationis habentes que tam in narratione quam in petitione suis locis permanent eleganter, scilicet 'verum', 'vero', 'ceterum', 'at' et 'sed'. (3) Quarum natura ita distinguimus quod numquam in principio narrationis ponuntur sed, si aliquid in narratione inseritur cui aliquid adversetur, convenienter aliqua illarum coniunctionum tunc poterit interponi, (4) ut si dicas: 'Paternitati vestre significo me habere propositum revertendi sed quia volo prius honorem Bononie recipere magistralem, adhuc ibi usque ad calendas Iunii desidero permanere'.</p>
			</div>
			<div type="chapter">
				<head><lb/>39. (1) DE INSERTIONE CAUSE.</head>
				<p><lb/>(2) Et notandum quod sepe causa brevitatis vel cuiusdam probationis consuevit ipsi petitioni cause redditio admissceri
					<pb n="149"/>
					<lb/>post coniunctionem causalem vel etiam continuativam et similiter adiunctivam: quod in aliis partibus epistole, preter salutationem, causa compendii sepe contingit, (3) ut si dicas: 'Unde, cum sine vestro auxilio non possim facere quod affecto, supplico dominationi vestre quatinus michi x libras imperialium trasmittatis' (4) vel sic: 'Unde, si honorem quem desidero me cupitis adipisci' vel sic: 'Unde, quia vos estis michi specialis dominus et unicus benefactor' (5) vel sic: 'Unde, licet mora quam Bononie facio vobis videatur forsitan honerosa'. Postea procede: 'supplico tamen' et cetera.
				<lb/>(6) Et nota quod 'verum' et 'ceterum' in diffusioribus tractatibus locum habent; 'at', 'sed' et 'vero' brevioribus adaptantur. (7) Et hec coniunctio 'at' solas orationes coniungit, 'sed' autem orationes et dictiones habet officium coniungendi.</p>
			</div>
			<div type="chapter">
				<head><lb/>40. (1) DE CONVENIENTIA PETITIONIS CUM NARRATIONE.</head>
				<p><lb/>(2) Petitio quidem potest cum narratione sub una clausula comprehendi, potest rationabiliter et secerni, sicut de narratione censuimus et exordio. (3) Et si narratio cesset, eadem lege potest exordio copulari. (4) Quod, si tam exordio quam narratione sit epistola mutilata, petitio tunc non eget aliquo signo, sicut nec narratio quando exordium non precedit. (5) Ideoque dicimus quod, sicut exordium habet convenientiam cum extremis, id est cum salutatione atque narratione, ita petitio convenit cum
					<pb n="150"/>
				<lb/>extremo, (6) adeo quod, si narratio non precedat, petitio tunc ingitur vice narrationis et si conclusio non &lt;sequatur&gt;, conclusionis oicium ipsa gerit, propter finalem causam quam hec coniunctio 'quatinus' vel alia denotat adiunctiva. Finalis enim causa rei conclusio reputatur.</p>
			</div>
			<div type="chapter">
				<head><lb/>41. (1)DE NATURA CONCLUSIONIS.</head>
				<p><lb/>(2) Conclusio non ita sumitur ut in oratione rethorica: ibi enim dicitur conclusio artificiosus terminus orationis breviter colligens supradicta; hic autem est conclusio terminus epistole quid sequatur ex petitione declarans, (3) ut si post petitionem superioris epistole, quam de beneficio postulando posuimus, taliter concludatur: 'Quod si feceritis, ille vobis retribuet qui pro pauperibus est in celo piissimus retributor'; (4) vel si taliter ille concludat qui desiderat conventari: 'S; enim vestre benedictionis manum michi nunc ad plenum dignabimini aperire, manipulos plenos cum exultatione reiran de labore' (5) Ostendit enim conclusio quid boni vel mali proveniat si postulata implerii &lt;contigerit&gt; vel contemni.</p>
			</div>
			<div type="chapter">
				<head><lb/>42.(1)DE SPECIEBUS CONCLUSIONUM.</head>
				<p><lb/>(2) Conclusionum autem quedam est affirmativa, quedam negativa, quedam condictionalis. Quod per exempla facile demostratur,
					<pb n="151"/>
				<lb/>(3) hoc modo: 'Rogo vos quadnus michi dignemini taliter providere quod vestro beneficio fultus thesaurum scientie quam desidero valeam adipisci0'. Ecce petitioni adiungitur affrmativa conclusio. (4) Si autem dicam: 'Rogo vos quatinus michi necessaria tribuatis ne cogar a studio resilire' modo petitionem sequitur negativa. (5) Condictionalis est que per signum condictionale conficitur, ut si dicam: 'Quod si feceris a tuo servitio non desistam'. (6) Alie sunt causales et condictione carentes, hoc modo: 'Nichil enim posset michi contingere quod acceptabilius reputarem'.</p>
			</div>
			<div type="chapter">
				<head><lb/>43. (1) DE SIGNIS CONCLUSIONUM.</head>
				<p><lb/>(2) Conclusio quidem ex petitione pendet et quantum ad sententiam et quantum ad orationis continuationem. Unde aliqua pars debet intervenire media cuius vinculo coniungantur. (3) Potest ergo ibi participium eleganter existere, ut si dicam: 'Rogo vos quatinus indigentie mee dignemini subvenire, scientes quod sine vestro auxilio non possum in studio commorari'. (4) Quandoque interponitur aliqua particula circa finem petitionis que alteram introducit, scilicet 'adeo', '&lt;taliter&gt;', 'tantum', 'ita', cui postea respondebit alia pars in principio conclusionis posita, (5) ut si dicam: 'Rogo vos quatinus michi vestrum patrocinium michi taliter conferatis quod vestro possim auxilio scientian quam desidero adipisci'.</p>
				<pb n="152"/>
			</div>
			<div type="chapter">
				<head><lb/>44. (1) DE PARTIBUS QUE RECTIUS IN PRINCIPIO CONCLUSIONIS PONUNTUR.</head>
				<p><lb/>(2) Conclusio potest a relativo nomine inchoari, ut si dicam: 'Quod si feceritis, me semper ad vestrum habebitis servitium et honorem'; (3) similiter a pronomine, ut si dicam: 'Hoc autem si feceritis, inde magnum commodum recipietis pariter et honorem'; (4) similiter 'alioquin' vel alia pars consimilis ibi poterit permanere cum demostramus quid, nisi precedentia in contrarium fiant, consequatur.</p>
			</div>
			<div type="chapter">
				<head><lb/>45. (1) CUI VERBO SIT ADIUNGENDA HEC CONIUNCTIO QUOD .</head>
				<p><lb/>(2) Notandum preterea quod hec coniunctio 'quod' tam indicativo quam subiunctivo coniungitur competenter. (3) Indicativo, cum se habet verbum precedens ad certitudinem, ut: 'Significo tibi quod Bononiam sum venturus' vel: 'Scias profecto quod in proximo me videbis'. (4) Subiuntivo coniungitur quando precedit verbum cuius res est infinita nimium vel dependens, ut verba deprecativa et voluntaria et omnia affectiva, (5) ut: 'Rogo vos quod michi benefaciatis' et: 'Desidero quod oportunitatem vobis habeam serviendi'.</p>
			</div>
			<div type="chapter">
				<head><lb/>46. (1) QUE DIFFERENTIA SIT INTER 'QUOD' ET 'UT' ET 'QUATINUS'.</head>
				<p><lb/>(2) Memento tamen quod 'ut' causam respicit remotiorem sed 'quatinus'
					<pb n="153"/>
				<lb/>causam respicit propiorem; 'quod' pertinet ad utramque. (3) Unde non videbitur congrue dici: 'Volo quatinus legas' sed bene dicitur: 'Volo ut legas' vel: 'Volo quod legas' quia voluntas longissima est et nimium infinita. (4.) Post 'quatinus' et 'quod' recte sequitur hec coniunctio 'ut', hoc modo: 'Rogo vos quatinus michi benefaciatis' vel: 'Supplico vobis quatinus michi auxilium impendatis' vel: 'Postulo quod michi dignemini providere ut possim in studio commorari', (5) sed non adeo bene dicitur: 'Rogo vos ut michi benefaciatis quod (vel quatinus) possim in studio permanere'.</p>
			</div>
			<div type="chapter">
				<head><lb/>47. (1) QUOMODO POSSIT EPISTOLA FIERI EX UNA PARTE.</head>
				<p><lb/>(2) Postremo sciendum est quod epistola ex sola narratione constare potest, ut si dicam: 'Sciatis me sanum Bononiam pervenisse'. (3) Item ex sola petitione, ut si dicam: 'Rogo te quatinus domum regredi non postponas'. (4) Ex salutatione vero et exordio et conclusione vel ex horum duobus tantum vel ex uno solo nequit epistola permanere. (5) Contingit enim, ut diximus, quandoque salutationem omitti.</p>
				<p><lb/>(6) EXPLICIT QUARTUS LIBER.</p>
				<pb n="154"/>
				<pb n="155"/>
			</div>
		</div>
		<div type="book">
			<head><lb/>1. (1) INCIPIT QUINTUS.</head>
			<div type="chapter">
				<head><lb/>DE COMPENDIO TOTIUS ARTIS.</head>
				<p><lb/>(2) Quia scio precedentia quibusdam videri causa multitudinis onerosa, multitudinem in paucitatem causa rudium in hoc libro statui reducendam, (3) ut, sicut his qui plenitudine gaudent varias et sufficientes epulas apparavi, sic multis debilioris stomachi qui desiderant esca tenui dietari cibum modicum et honestum debeam exhibere. (4) Ex meo igitur et aliorum ortulo herbas necessarias et valde odoriferas decerpturus, cibum, quasi manna, qui sapiat dulcedinem totius dictatorie facultatis in hac quinta particula ministrabo. (5) Nec pudet me de timis aliorum michi mellificare cum expedit quia ipsi receperunt etiam aliunde nec potest dici aliquid, ut Salomon testatur, quod ab alio non sit dictum. (6) Quare sine invidia bonos cupiens imitari quid sit dictamen more solito sic ostendo.</p>
			</div>
			<div type="chapter">
				<head><lb/>2. (1) QUID SIT DICTAMEN ET QUIBUS MODIS ACQUIRATUR.</head>
				<p><lb/>(2) Dictamen est congruus et appositus cuiuslibet rei tractatus, ad rem ipsam convenienter applicitus. (3) 'Congruus' dicitur
					<pb n="156"/>
					<lb/>positione rerum, 'appositus' compositione verborum, 'ad rem applicitus' qualitate negotii et meritis personarum.
				<lb/>(4) Hoc autem poterimus assequi tribus rebus, scilicet arte, imitatione et exercitatione. (5) Ars est preceptio que dat certam viam rationemque dicendi; (6) imitatio est qua impellimur cum diligenti ratione ut in dicendo esse aliquorum similes valeamus; (7) exercitatio est assiduus usus consuetudoque dicendi.</p>
			</div>
			<div type="chapter">
				<head><lb/>3. (1) IN QUIBUS DEBEAT ESSE DICTATOR INSTRUCTUS.</head>
				<p><lb/>(2) Qui dictator esse perfectus desiderat est necesse ut acute et cito sciat materiam et ea que materie conveniunt invenire (3) distincte et ordinate disponere, graviter et venuste pronuntiare, firmiter et perpetuo meminisse, suaviter eloqui et hornate. (4) In his enim quinque rebus consistit perfectio huius artis.</p>
			</div>
			<div type="chapter">
				<head><lb/>4. (1) DE TRIBUS GENERIBUS ELOCUTIONIS.</head>
				<p><lb/>(2) Elocutionis vero genera tria distinguimus, scilicet grave, mediocre et tertium quod extenuatum vocatur. (3) Grave constat ex verborum gravium magna et hornata constructione; mediocre vero ex humili neque tamen ex infima et pervulgatisima dignitate verborum; extenuatum usque ad usitatisimam puri consuetudinem sermonis demittitur.</p>
				<p><lb/>(4) Sed vitia collateralia sunt cavenda, quia gravis figura
					<pb n="157"/>
				<lb/>quandoque dilabitur in turgidum et inflatum: quod ex novitate verborum vel antiquitate vel ex dura translatione vel ex graviori stilo quam res postulat cognoscitur provenire. (5) Mediocris in fluctuans et dissolutum quandoque declinat; extenuata in aridum et exangue.</p>
				<p><lb/>(6) Si ergo predicta genera sunt mutanda non debet in eis fieri mutatio repentina sed paulatim ad extrema est per medium procedendum.</p>
			</div>
			<div type="chapter">
				<head><lb/>5. (1) QUOT ET QUE REQUIRANTUR IN OMNI PERFECTO DICTAMINE.</head>
				<p><lb/>(2) Tria vero in omni exquisito dictamine requiruntur, scilicet elegantia, compositio et dignitas. (3) Elegantia latinitatem et explanationem inducit. Latinitas soloecismus et barbarismus repellit. Explanatio apertam et dilucidam orationem reddit. (4) Apertam orationem verba faciunt usitata. Sunt autem usitata que in sermone et consuetudine cotidiana versantur. (5) Dilucidam orationem propria verba reddunt. Propria sunt que ipsi rei da qua loquimur ex institutione conveniunt vel possunt ex translatione commoda convenire, ut: 'Vela gemunt'.</p>
			</div>
			<div type="chapter">
				<head><lb/>6. (1) DE ARTIFICIO COMPOSITIONIS.</head>
				<p><lb/>(2) Conpositio est perpolita complexio dictionum, per cola, et comata periodosque distincta et a constructionis ordine separata.
					<pb n="158"/>
				<lb/> (3) In qua id observandum videtur, ut naturalem ordinem dictionum artificialiter permutemus, nisi ex permutatione ordinis incongruitas generetur, (4) quia sunt quedam dictiones solummodo preponende, ut interrogativa, infinita et quedam coniunctiones; (5) sunt et alie tantummodo postponende, ut coniunctiones ordinis subiunctivi et plura etiam relativa. (6) Nominativos quoque prime vel secunde persone appositionis ordo non recipit, nisi causa discretionis vel significantie postulante, ut: 'Vivo ego, dicit Dominus' vel causa figure, ut: 'Ego Priscianus scribo'. (7) Possumus tamen frequenter naturalem ordinem retinere, quia non minus aliquando quam artificialis proficit et delectat.</p>
				<p><lb/>(8) Insuper est cavendum ne multas in mediate ponamus celeres dictiones, ut: 'Celebre Studium maxime proficit' (9) nec multum longarum dictionum frequentia est utendum, ut: 'Ex celebritate Studiorum magnam commoditatem sapientes consequuntur'.</p>
				<p><lb/>(10) Similiter omnis species metrica vel rithmica est vitanda, ut si dicam: 'Te rogo, te queso quod michi debeas subvenire' vel sic: 'Tuam rogo dominationem quod michi facias rationem'.</p>
			</div>
			<div type="chapter">
				<head><lb/>7. (1) DE DISTINCTIONE SUISQUE SPECIEBUS.</head>
				<p><lb/>(2) Distinctiones autem sunt tres: coma, colum atque periodus,
					<pb n="159"/>
				<lb/>quibus dum convenienter compositionis ordo distinguitur lectionis sensus aptius aperitur.</p>
				<p><lb/>(3) Distinctio igitur est unius clausule integrum membrum, orationis textum digna varietate contexens et sententias a nexu dubitationis expediens. (4) Coma est distinctio que suppositum et appositum in se habet, in qua tamen nec sententia nec constructio est perfecta. (5) Colum est distinctio que tam constructione quam sententia est perfecta, sed in eadem clausula plus adhuc intendit animus dictatoris. (6) Periodus est distinctio totalis clausule terminalis. (7) Exemplum trium distinctionum poterit esse tale: 'Timere debet quicumque vult aliis predicare (ecce coma), ne proprio iaculo se ipsum percutiat (ecce colum), cum predicatio sine opere contemnatur' (ecce periodus).</p>
				<p><lb/>(8) Et potest clausula ex comatibus solis vel ex colis tantummodo vel ex eis invicem mixtis recte componi. (9) Si autem sit una tantum distinctio, monocolon vocatur sed ad modum periodi est puntanda, ut si dicas: 'Paupertas bene composita pro divitiis reputatur'.</p>
			</div>
			<div type="chapter">
				<head><lb/>8. (1) REGULE GENERALES DE PENULTIMIS SILLABIS DISTINCTIONUM.</head>
				<p><lb/>(2) In his distinctionibus est servandum ut polisillabis dictionibus terminentur, dum modo non excedant numerum quattuor
					<pb n="160"/>
				<lb/>sillabarum. (3) Sed regule huius cursus ab autoritate apostolice sedis manant. Unde, si distinctionis fuerit dictio trissillaba finitiva cuius penultima producatur, precedentis dictionis est similiter penultima producenda, hoc modo: 'Caritas est omnium regina virtutum'. (4) Quod si fieri non potest, ex monosillaba et bissillaba suppleatur, hoc modo: 'Caritas ad plenum exornat et vestit'. (5) Eandem trissillabam sui penultimam producentem precedit monosillaba dictio eleganter, dum modo precedentis penultima dictionis sillaba brevietur, hoc modo: 'Caritas virtutum omnium est regina'.</p>
				<p><lb/>(6) Si vero tetrasillaba dictio fuerit finitiva cuius penultima producatur, precedentis debet penultima breviari, hoc modo: 'Caritas est virtutum omnium complementum'. (7) Idem est iudicium, sicut diximus, de monosillaba et trisillaba sui penultimam producente. (8) Similiter ex duabus dissillabis fieri potest idem, hoc modo: 'Caritas virtutum omnium palmam gerit'. Idem accidit et hoc modo: 'Caritas est lux mentis'.</p>
				<p><lb/>(9) Quod si distinctionem finiat dictio tetrasillaba cuius penultima brevietur precedens suam debet penultimam elongare, hoc modo: 'Caritas est omnium virtutum perfectio'. (10) Idem est iudicium de monosillaba et trisillaba sui penultimam breviante, hoc modo: 'Perfectio virtutum est caritas'.</p>
				<p><lb/>(11) Et videtur urbanius ut precedentis distinctionis ultima dictio penultimam corripiat et suam producat penultimam sequentis
					<pb n="161"/>
				<lb/>dictio finitiva, hoc modo: 'Privilegium meretur amittere qui concessa sibi abutitur potestate'. (12) Potest tamen fieri e converso, ut si dicas: 'Qui servit absque munere caritatis eius non est gratum divine maiestati servitium'.</p>
			</div>
			<div type="chapter">
				<head><lb/>9. (1) DE SUBDISTINCTIONE ET DIFFERENTIA EIUS AD DISTINCTIONEM.</head>
				<p><lb/>(2) Sub distinctio est membrum clausule imperfectum, determinationem aliquam discernens vel ambiguum intellectum, (3) ut: 'Nata michi est Lavinia' (modo est subdistinguendum post hoc verbum 'est'). (4) Si vero dicam: 'Nata mei est Lavinia', modo est subdistinguendum ante hoc verbum 'est'. (5) Idem in consimilibus dicas, ut: 'Non est in morte qui memor sit tui' (hic debes subdistinguere post hoc verbum 'est').</p>
				<p><lb/>(6) Habet autem subdistinctio minus quam distinctio, quia distinctio suppositum et appositum in se habet et punctum sepe recipit scripturale. (7) Subdistinctio nec punctum recipit in scriptura nec perfectionem constructionis habet sed in voce modicam pausam facit, ut ambiguum determinet intellectum.</p>
			</div>
			<div type="chapter">
				<head><lb/>10. (1) DE PUNCTO SCRIPTURALI ET VOCALI.</head>
				<p><lb/>(2) Punctum est signum segregans intellectus et spiritum recreans prolatoris. (3) Fit autem in scriptura et voce ubi est
					<pb n="162"/>
				<lb/>coniunctionis defectus, ut: 'Te diligo, te honoro', (4) sed ubi est coniunctio non est punctum necessarium scripturale quamvis utile sit vocale, ut: 'Te diligo et te honoro'. Tamen in fine clausule bene manet, quamvis a coniunctione sequens clausula inchoetur. (5) Fit in scripto sed non in voce quando una littera punctatur unius nominis vicem gerens, ut: 'A.'. (6) Fit in voce sed non in scripto ubicumque subdistinctio locum habet.</p>
			</div>
			<div type="chapter">
				<head><lb/>11. (1) DE VIRGULIS PUNCTORUM ET MODO PRONUNTIANDI.</head>
				<p><lb/>(2) De virgulis punctorum et modo pronuntiandi multas differentias iam audivi. (3) Ecclesia quippe Romana omnes distinctiones pronuntiat puncto plano et utitur paucis punctis nec virgulam ullam scribit, nisi cum finem conclusionis ponit. (4) Alii vero dicunt omnia comata esse in fine pronuntianda per elevationem vocis et punctum scribendum cum virgula sursum ducta, sed cola per vocis depressionem et punctum sine virgula subscribendum; (5) periodos autem accentu debere gravissimo terminari et punctum scribi cum virgula deorsum ducta. (6) Nos vero dicimus quod omnes distinctiones, preter finitivam, ad vocis elevationem dirigunt finem suum; (7) at finitiva depresse ducitur et finitur, nisi cum in ecclesia legimus, ubi sua est consuetudo servanda. (8) De virgulis autem dicimus quod omne punctum sine virgula esse debet. In fine tamen epistole vel
					<pb n="163"/>
				<lb/>sermonis geminum punctum cum virgula deorsum ducta fieri assentimus. (9) "Velle tamen cuique est nec voto vivitur uno".</p>
			</div>
			<div type="chapter">
				<head><lb/>12. (1) DE CLAUSULIS.</head>
				<p><lb/>(2) Clausula est plurium distinctionum continuatio, perfectam sententiam comprehendens. (3) Abusive tamen, sicut una vocalis dicitur sillaba, sic una distinctio clausula nominatur, ut si dicam: 'Fides est virtutum omnium fundamentum'. (4) Quandoque tamen una clausula dependet ex alia, unde dicitur inperfecta, ut si dicam: 'Consueveras me pre omnibus honorare dum michi fortune felicitas respondebat. Nunc autem penitus me ignoras, quia prosperitas iam recessit'.</p>
				<p><lb/>(5) Et notandum quod clausule nimis curte, licet aliquando expediant, raro tamen conveniunt dictatori, quia penuriam quandam in sententia indicant et sermone. (6) Longe vero sua prolixitate spiritum dictatoris fatigant et tedio quodam animos afficiunt auditorum. (7) In his ergo mediocritas est servanda, scilicet ut ex duobus vel tribus vel quattuor vel quinque membris clausula contexatur. (8) Si vero sex vel septem vel plura membra receperit, auditoris aures ledet et spiritum dictatoris. Huiusmodi tamen longitudines apud historiographos tollerantur.</p>
				<pb n="164"/>
			</div>
			<div type="chapter">
				<head><lb/>13. (1) DE REPETITIONE SEX VITIORUM COMPOSITIONIS.</head>
				<p><lb/>(2) Vitia compositionis sex a Tulio assignantur. Primum est vocalium crebra concursio, ut: 'Mala aula amat crimen'. (3) Secundum est nimia eiusdem littere assiduitas, ut: 'Sosias in solario soleas sarcit suas'. (4) Tertium est nimia eiusdem assiduitas dictionis, hoc modo: 'Cuius rationis ratio non extat, ei rationi non est ratio fidem habere'. (5) Quartum est similiter cadentium verborum ultra quam deceat consimilis terminatio, ut: 'Flentes, plorantes, lacrimantes, obtestantes'. (6) Quintum est verborum traiectio inconcinna, ut: 'Nullus mulier est vir'. (7) Sextum est longa verborum continuatio, quod sepe in autoribus invenitur. (8) Magistri etiam addunt quod si dictio desinit in 'm' raro sequens dictio incipiat a vocali, quia posset metacismus incidere, ut: 'Animam anxiam amo'. (9) Sillaba quoque in qua prima pars desinit minus apte inchoat subsequentem, ut: 'Error Romuli'. (10) Vitanda est insuper stridens et rixosa coniunctio literarum, quam precipue faciunt 'r', 's', 'x', ut: 'Errat rusticus', 'Ars studiorum', 'Rex Xenophon'. (11) Si ergo desinit pars precedens in 'r' vel 's' vel 'x' cavendum est quantum possumus ne sequens dictio incipiat ab eadem.</p>
				<pb n="165"/>
			</div>
			<div type="chapter">
				<head><lb/>14. (1) DE NUMERO EXORNATIONUM QUE AD VERBA PERTINENT.</head>
				<p><lb/>(2) Dignitas est que orationem quarundam exornationum varietate colorat. (3) Exornationes autem verborum sunt XLV, scilicet repetitio, conversio, complexio, traductio, contentio, exclamatio, interrogatio, ratiocinatio, sententia, contrarium, membrum, articulus, continuatio, compar, similiter cadens, similiter desinens, annominatio, subiectio, gradatio, diffinitio, transitio, correctio, occupatio, disiunctum, coniunctio, adiunctio, (4) conduplicatio, interpretatio, commutatio, permissio, dubitatio, expeditio, dissolutum, precisio, conclusio, nominatio, pronominatio, denominatio, circuitio, transgressio, superlatio, intellectio, abusio, translatio et permutatio.</p>
			</div>
			<div type="chapter">
				<head><lb/>15. (1) DE NUMERO COLORUM SENTENTIARUM.</head>
				<p><lb/>(2) Colores autem sententiarum sunt isti XIX: distributio, licentia, diminutio, descriptio, divisio, frequentatio, expolitio, commoratio, contentio, similitudo, exemplum, imago, effectio, notatio, sermocinatio, conformatio, significatio, brevitas et demonstratio.</p>
			</div>
			<div type="chapter">
				<head><lb/>16. (1) DECALOGUS VITIORUM.</head>
				<p><lb/>(2) Elegantie, compositionis et dignitatis a Donato x vitia communiter assignantur. Nam quedam ex illis elegantiam, quedam compositionem, quedam impediunt dignitatem. (3) Quorum primum est achirologia, id est abusio dictionis male translate,
					<pb n="166"/>
				<lb/>ut: 'Eger sperat quartanam', id est timet. (4) Secundum est cacephaton, id est obscenitas in sermone, quod in turpitudinem, asperitatem et inconcinnitatem dividitur, ut: 'Arrige aures' et: 'Numerum cum navibus equat' vel: 'Subter terram' vel: 'Tonsrix', pro quo modo dicimus 'Tonstrix'. (5) Pleonasmos est supervacua verbi adiectio, ut: 'Ore loquor'. (6) Parisologia est superfluitas in plena oratione considerata, ut: 'Ibant qua poterant et qua non poterant non ibant'. (7) Quintum est macrologia, scilicet prolixitas res non necessarias comprehendens, ut: 'Legati non impetrata pace retro unde venerant domum reversi sunt' (superabundat enim 'retro unde venerant'). (8) Tautologia est significationis repetitio non necessaria, ut: 'Egomet ipse' vel: 'Fatur et inquid'. (9) Eclipsis est defectus necessarie dictionis quam desiderat precisa sententia, ut: 'Hec secum' (subauditur enim 'dicebat'). (10) Tapinosis est humilitas rei magne, non id agente sententia quod demostrat, ut si 'mare' dicatur 'gurges'. (11) Cachosintethon est compositio, id est traiectio, vitiosa, ut: 'Gramaticam vado Bononiam quia desidero audire'. (12) Amphibologia est ambiguitas que aliquando in una dictione attenditur, ut: 'Criminor', aliquando in iunctura, ut: 'Scio Petrum docere Martinum'. (13) Tullius ex his decem illa seorsum posuit que compositioni esse contraria intellexit.</p>
				<pb n="167"/>
			</div>
			<div type="chapter">
				<head><lb/>17. (1) DE TRIBUS DICTAMINUM GENERIBUS.</head>
				<p><lb/>(2) His generaliter prelibatis, sciendum est dictaminum genera esse tria: metricum, rithmicum et prosaicum.</p>
				<p><lb/>(3) Metricum sub certa pedum et sillabarum mensura consistit; rithmicum certum numerum sillabarum et consonantiam finalem considerat; prosaicum a lege metrica et rithmica est solutum et ideo dicitur a 'proson' quod est longum quia potest longius prorogari. (4) Sed prosaici dictaminis aliud est epistolare, aliud non epistolare. Epistolare idem est quod epistola, de qua breviter videamus.</p>
			</div>
			<div type="chapter">
				<head><lb/>18. (1) QUID SIT EPISTOLA ET UNDE DICATUR.</head>
				<p><lb/>(2) Epistola est litteralis edictio, a salutationis clausula inchoata, cuius invente multiplex fuit utilitas, quoniam, hac duce, mens loquitur, auditur qui tacet, absens impetrat, aspirat gratia, vernat amor.</p>
				<p><lb/>(3) Dicitur autem epistola ab 'epistolo', quod est 'abscondo', quia mittentis affectio in ea sub sigilli munimine continetur.</p>
				<p><lb/>(4) Habet utique epistola quinque partes: salutationem, exordium, narrationem, petitionem et conclusionem.</p>
				<pb n="168"/>
			</div>
			<div type="chapter">
				<head><lb/>19. (1) DE COMPENDIO SALUTATIONUM.</head>
				<p><lb/>(2) Salutatio est oratio diversarum personarum nomina cum officio preferens optate salutis (3) in qua primo recipientis nomen, maxime quando maioribus vel equalibus sermo dirigitur, adiectivis debet convenientibus circum scribi, que illius meritis congruant et honori, (4) ut si dicatur imperatori vel regi: 'piissimo', 'christianissimo', 'illustrissimo', 'serenissimo'; si duci vel comiti: 'sublimi', 'magnifico', 'precellenti'; (5) si pape vel episcopo: 'beatissimo', 'venerabili', 'reverendo'; si amico: 'carissirmo', 'dilectissimo', 'dulcissimo', 'speciali'.</p>
				<p><lb/>(6) Scribentis vero titulus talibus debet confici adiectivis que humilitatem sonent, obsequium spondeant, redoleant caritatem, qualia sunt: 'indignus', 'humilis', 'devotissimus', 'affectuosissimus', 'sincerissimus'.</p>
				<p><lb/>(7) Nulla vero dictio prime vel secunde persone in salutationis clausula est ponenda.</p>
				<p><lb/>(8) Verba salutationis sunt: 'mittit', 'dirigit', 'optat', 'desiderat' et 'affectat', que non solent in salutatione poni sed extrinsecus subaudiri.</p>
				<p><lb/>(9) Tamen ad generalitatem omnium salutationum que fieri possunt tales a modernis sunt notule introducte:</p>
				<pb n="169"/>
			</div>
			<div type="chapter">
				<head><lb/>20. (1) QUATTUOR VERSICULI GENERALES AD OMNES SALUTATIONES FORMANDAS.</head>
				<lg>
					<l>(2) "Gratia post titulus, ordo, devotio cleri</l>
					<l>servitium &lt;quoque&gt; condictio, stirps ac amor, unde</l>
					<l>laus, locus, officium sit clero qui mereatur</l>
					<l>laus, locus, officium laicis sit qui timeantur".</l>
				</lg>
			</div>
			<div type="chapter">
				<head><lb/>21. (1) PRIMUS VERSICULUS.</head>
				<p><lb/>(2) Primi duo versiculi pertinent ad mittentem, ut sciat qualiter debeat ponere nomen suum et primus versiculus est in clero sed reliquus extra clerum. Eos ergo per ordinem exponamus.</p>
				<p><lb/>(3) 'Gratia' significat quia prelatus scribens, posito suo nomine, debet dicere 'Dei gratia' sive 'divina miseratione' vel 'permissione', preter dominum apostolicum, qui nec de se dicit 'Dei gratia' nec de altero cui scribat, sed, Christi humilis imitator, 'servum servorum Dei' se causa excellentioris humilitatis appellat. (4) Nec debet magnus prelatus, cum regi vel apostolico scribit, dicere 'Dei gratia' de se ipso. Ubi ergo 'Dei gratia' dicitur de mittente, 'licet indignus' vel 'in meritus' postea subsequatur, sed 'divina miseratione' vel 'permissione' posita est tacendum. (5) Nec debet dicere 'Dei gratia' si modica prelatione fungitur
					<pb n="170"/>
				<lb/>vel honore, quia 'Dei gratia' quandam excellentiorem innuit dignitatem.</p>
				<p><lb/>(6) Post titulus est ponendus, id est nomen ecclesie in qua noscitur titulatus. Ordo exigit ut dicatur si est patriarcha vel episcopus vel alia preditus dignitate. (7) Devotio cleri postulat quod post 'Dei gratia' dicat 'licet inmeritus' vel 'indignus' sed hec devotio ab imperatore vel rege non ponitur.</p>
				<p><lb/>(8) Potest enim hic idem versiculus potentioribus laicis adaptari, posito in loco ecclesie laicalis nomine dignitatis et quod se 'inmeritos' non appellant nec proprie debent dicere 'Dei gratia' nisi qui untionem sui apicis receperunt.</p>
			</div>
			<div type="chapter">
				<head><lb/>22. (1) SECUNDUS VERSICULUS.</head>
				<p><lb/>(2) Secundus versiculus similiter ex parte mittentis intelligitur. Servitium significat quod si minor scribit maiori potest se 'fidelem' vel 'servum' vel 'devotum' vel 'humilem famulum' nominare. (3) Debet quoque dicere que sit eius condictio, scilicet an clericus, an miles, an iudex, an sit medicus, an mercator. (4) Stirps etiam est tangenda quandoque, ut dicat ille qui mittit utrum habeat cum recipiente lineam parentele, ut 'eius filius' vel 'nepos devotissimus' vel 'humilis frater'; vel dicat cognationem suam, ut: 'Bonifacius de Lambertatiis'. (5) Amor hoc exigit,
					<pb n="171"/>
				<lb/>ut si est inter eos dilectionis affectio ad memoriam reducatur. Unde requirit quia, si est necesse, debet dicere 'de tali patria' sive 'villa'.</p>
			</div>
			<div type="chapter">
				<head><lb/>23. (1) TERTIUS VERSICULUS.</head>
				<p><lb/>(2) Reliqui duo versiculi sunt ex parte recipientis et intelliguntur sic: laus enim requirit nomina laudem significantia recipienti asscribi, ut scilicet in dignitate constitutis dicatur: (3) 'Sanctissimo in Christo patri' vel 'reverendissimo' vel 'reverendo', 'venerabili', 'metuendo', 'colendo'. Et hoc in clero, sed extra clerum: 'egregio viro', 'victoriosissimo principi', 'magnifico domino', 'illustri regi' et his similia. (4) Reliquis autem 'prudenti', 'nobili', 'sapienti', 'litterato', 'discreto' secundum genera singulorum. (5) Locus et officium debet clericis et laicis assignari dicendo: 'talis loci episcopo' vel 'decano', 'potestati' vel 'consulibus talis loci', posito 'Dei gratia' quando scribitur maioribus prelatis sed non sequente 'licet in merito' vel 'indigno'. (6) De laico recipiente numquam dicitur 'Dei gratia', nisi de inperatore vel rege. Officium ergo sit clero qui mereatur, scilicet dum clero dicitur: 'dignissimo' et 'bene merito'.</p>
			</div>
			<div type="chapter">
				<head><lb/>24. (1) QUARTUS VERSICULUS.</head>
				<p><lb/>(2) Ultimus versiculus spectat ad laicos recipientes, quorum laus et locus et officium, sicut de clericis diximus, est ponendum; 'qui timeantur' dum eis dicitur: 'potentissimo' et 'hostibus metuendo' .
					<pb n="172"/>
				<lb/>(3) Id autem quod mittitur vel optatur clericis sive laicis debet esse tale quod vel ad commodum recipientis pertineat, ut cum 'felicitatem' mittimus vel 'salutem', (4) vel pertineat ad mittentem, ut si 'benedictionem' vel 'bonam voluntatem' vel 'devotionem' destinat et 'fidele servitium', (5) vel ad mittentis et recipientis videatur meritum pertinere, ut si mittatur 'salus cum prontitudine serviendi'. 'Salus' enim ad recipientem, 'promptitudo serviendi' pertinet ad mittentem.</p>
			</div>
			<div type="chapter">
				<head><lb/>25. (1) DE BREVI DOCTRINA EXORDIORUM.</head>
				<p><lb/>(2) Exordium est oratio comparans animum auditoris ad reliquam dictionem. Quod fit tribus modis: docilitate, benivolentia, attentione.</p>
				<p><lb/>(3) Redditur enim auditor docilis prelibatione materie, benivolus ex circumstantiis rerum et meritis personarum, attentus utilitate, magnitudine vel novitate negotii. (4) Et nota quod docilitas et benivolentia mutua se interdum anticipatione preveniunt, interdum vero utiliter amiscentur. (5) Si enim gravis est nobis animus receptoris aut aliquatenus odiosa materies, subito a captatione benivolentie convenit exordiri, qua reddatur et ille placabilis et causa quam suggerimus excusata. (6) Ceterum, peritissimo dictatori solum excusasse non sufficit, nisi agat quod
					<pb n="173"/>
				<lb/>in ipso est, ut in acceptatione negotii quoque probabilibus auditor rationibus inducatur. (7) Cum vero nulla obstiterit huiusmodi difficultas, licet statim a docilitate incipere vel artificiosa iunctura docilitatem benivolentiamque miscere aut, omisso prorsus exordio, ad libertatem narrationis accedere.</p>
			</div>
			<div type="chapter">
				<head><lb/>26. (1) DE COMPENDIO NARRATIONIS.</head>
				<p><lb/>(2) Narratio est rerum gestarum vel ut gestarum expositio. Hec debet esse brevis, aperta et verisimilis. (3) Brevis est que sola necessaria comprehendit, aperta que facile in intellectum cadit, verisimilis que debitas circumstantias non omittit. (4) Nam si narratio videbitur falsitatis interpres, subito quidem et auditoris animum indignatione obruet et totius negotii fundamenta subvertet.</p>
				<p><lb/>(5) Nichil autem refert unam rem tantum vel plures in narratione aliqua comprehendi, cum et simplex esse possit et multiplex.</p>
			</div>
			<div type="chapter">
				<head><lb/>27. (1) DE ARTIFICIO PETENDI.</head>
				<p><lb/>(2) Petitio est oratio qua petentis intentio artificiosa exactione depromitur. (3) Hec vero, quotiens magne persone aut pro magna necessitate porrigitur, sit supplex, humilis, efficax, que necessitates nostras et auditoris exageret pietatem, munificentiam, gloriam, retributionem, ut, dum sollicite sic perorat, munus
					<pb n="174"/>
				<lb/>quod postulatur extorqueat. (4) Si vero dirigatur in subditos, potest esse preceptiva, comminativa, exhortativa vel consultoria, ut secundum affectum formamque sermonis tam officii quam meriti nomina sortiantur.</p>
			</div>
			<div type="chapter">
				<head><lb/>28. (1) DE SIGNIS NARRATIONIS ET PETITIONIS.</head>
				<p><lb/>(2) Hec autem sunt signa narrationis si exordium est premissum: 'hinc est', 'inde est', 'proinde est' et omnia que possunt cum ratione a precedenti exordio trahere argumentum, (3) ut: 'ergo', 'igitur', 'itaque', 'iccirco', 'quare', 'cuius rei causa' 'eapropter' et 'propterea', 'quapropter', 'quamobrem', 'unde', 'quocirca', 'ideo', 'ideoque', 'verum quia', si convenienter, ubi fuerint ponenda, ponantur. (4) Hec eadem sunt petitionis signa si exordium vel narratio est premissa.</p>
				<p><lb/>(5) Et notandum quod adverbiis localibus, ut: 'unde', 'hinc', 'inde' et coniunctionibus causativis, ut: 'quare', 'quapropter' et 'quamobrem' pulcrius ad signandum utimur quam coniunctionibus illativis.</p>
				<p><lb/>(6) Notari vero apostolice sedis ob quandam cautelam non signis omnibus his utuntur nec attribuunt petitioni signa que narrationi dederunt. Quod non ideo vitant quia non possit de iure fieri sed ut falsarii melius cognoscantur. (7) Quare frequentius
					<pb n="175"/>
				<lb/>in principio narrationis dicunt: 'hinc est', 'inde est', 'proinde', sed in petitione 'quare', 'quocirca', 'verum quia' et paucissimis aliis locum prestant.</p>
				<p><lb/>(8) Signa divisionis vel additionis hec esse possunt: 'preterea', 'insuper', 'ad hec', 'item', 'quoque', 'nec non', 'super eo', 'vero'.</p>
			</div>
			<div type="chapter">
				<head><lb/>29. (1) DE LAUDABILI CONCLUSIONE.</head>
				<p><lb/>(2) Conclusio est postrema clausula epistolari eulogi, que sermonem terminat materiamque consumat. (3) In qua maxime curandum est ut que superius dicta sunt digna et remunerabilia comprobentur, si ea contingat impleri, aut egre ferenda, si despici.</p>
				<p><lb/>(4) Si qua vero supradictarum partium in epistola componenda defuerit, nichil perfectioni epistolari preiudicat, dum modo assumpta materia necessariis undique rationibus fulciatur.</p>
			</div>
			<div type="chapter">
				<head><lb/>30. (1) EPISTOLA CONSTANS EX QUINQUE PARTIBUS.</head>
				<p><lb/>(2) Interdum enim ex quinque partibus epistola integratur, hoc modo: 'Iohanni patri et domino plurimum reverendo Petrus humilis eius filius cum subiectione salutem. (3) Cum scientia sit nobilis possessio illa est maxime appetenda que nobilissima reputatur. Hinc est quod in legum honorabili facultate propono ulterius desudare, quia per illam sui possessores
					<pb n="176"/>
				<lb/>multum honoris et commodi consequuntur. (4) Quocirca vestre dominationi devotio supplicat filialis quatinus causa emendi codicem et Digestum cum Institutionibus XL libras Bononiensium michi mittere procuretis, scientes profecto quod iste labor vobis et amicis nostris honorem magnum et gloriam reportabit'.</p>
			</div>
			<div type="chapter">
				<head><lb/>31. (1) EX QUOT PARTIBUS EPISTOLA CONSTET AD MINUS.</head>
				<p><lb/>(2) Interdum constat epistola tantum ex quattuor vel ex tribus vel etiam ex duabus, interdum ex una tantum. (3) Potest enim sufficere sola narratio, ut si dicam: 'Noveritis me conventum in iure canonico celebrasse'. Petitio similiter sola potest sufficere, ut si dicam: 'Rogo te quod Bononiam revertaris'. (4) Quedam domina scripsit amasio suo tantum 'veni' et tamen uno sinplici verbo suam expressit optime voluntatem. (5) Narratio igitur et petitio sunt ita partes epistole principales quod sine altera illarum ad minus epistola non poterit permanere. (6) Salutatio vero, exordium et conclusio sunt partes minus aliis principales, quia nulla earum potest sufficere per se tantum. (7) Consuevit tamen amicus amico mittere quandoque salutem solam, ut si dicam: 'Saluta Petrum ex parte mea', sed dicimus quod hec petitio, non salutatio, nominatur. (8) Quid ergo si dixerit 'Martino Petrus salutem' ita quod nil aliud post sequatur nec
					<pb n="177"/>
				<lb/>ille qui scribit habeat intentionem nisi mittendi salutem? (9) Dicimus quod hoc inauditum et insuetum est. Dico tamen quod potest recipi et talis salutatio vicem epistole continebit.</p>
			</div>
			<div type="chapter">
				<head><lb/>32. (1) QUOMODO PARTES EPISTOLE IN UNA CLAUSULA CONIUNGANTUR.</head>
				<p><lb/>(2) Interdum partes epistole per condictionale signum vel causativum, quod est 'si', 'quia', 'verumquia', 'quoniam', 'cum', eleganter causa compendii sub una continuatione iunguntur, (3) ut si exordium et narratio connectantur, petitione postea et conclusione separatim sequentibus, (4) ut si dicam: 'Quia michi ad studium accedenti vestra gratia dignata est auxilium policeri, tempus noveritis iam adesse in quo, nisi vestre liberalitatis manum sensero adiutricem, ab incoato studio me oportebit penitus resilire. (5) Unde nobilitatem vestram affectione deprecor subiectiva quatinus promissionem vestram dignemini ducere ad effectum. Si enim in tanta necessitate vestra gratia michi subvenerit de fideli fidelissimum et tamquam proprium servum me habebitis donec vivam'.</p>
			</div>
			<div type="chapter">
				<head><lb/>33. (1) QUOMODO EXORDIUM ET NARRATIO DIVIDANTUR SED PETITIO ET CONCLUSIO CONIUNGANTUR.</head>
				<p><lb/>(2) Interdum exordium et narratio sunt divisa sed petitio et
					<pb n="178"/>
				<lb/>conclusio in una clausula continentur, interveniente hoc adverbio 'ita' vel 'taliter' vel participio quod potest iungere duas clausulas, (3) ut si dicam: 'Letatus sum quam plurimum quia me quasi dormientem in promissione quam feceram tuis litteris excitasti. (4) Quare x libras imperialium tue necessitati animo hylari per latorem presentium destino in presenti, quia ne fas iudico amicum vanis pollicitis detinere. (5) Unde amicitiam tuam hortor attentius et deposco quatinus in &lt;stadio&gt; scolastici agonis curras taliter et labores quod bravium accipere merearis'.</p>
			</div>
			<div type="chapter">
				<head><lb/>34. (1) QUOMODO ILLA QUATTUOR IN DUABUS CLAUSULIS CONTINEANTUR.</head>
				<p><lb/>(2) Interdum quattuor predicte partes in duabus clausulis continentur, exordio et narratione sub uno signo coniunctis et petitione atque conclusione sub alio, (3) ut si dicam: 'Quia multum de vestra dominatione confido noveritis quod causa legendi Bononiam venire proposui. Quare vestre discretioni supplico vehementer quatinus pro me vestro fideli taliter laboretis quod hospitem qui me pascat habere valeam competentem'.</p>
			</div>
			<div type="chapter">
				<head><lb/>35. (1) QUOMODO EXORDIUM ET PETITIO CONIUNGANTUR.</head>
				<p><lb/>(2) Interdum exordium et petitio in una clausula coniunguntur,
					<pb n="179"/>
				<lb/>hoc modo: 'Cum michi pater sitis et dominus specialis supplico dominationi vestre quatinus in aliquo beneficio michi dignemini providere'.</p>
			</div>
			<div type="chapter">
				<head><lb/>36. (1) QUOMODO NARRATIO ET PETITIO SOCIENTUR.</head>
				<p><lb/>(2) Interdum narratio et petitio in una clausula continentur, hoc modo: 'Quia pecuniam mecum delatam penitus iam expendi, rogo paternitatem vestram quatinus adhuc denarios michi pro necessariis destinetis'.</p>
			</div>
			<div type="chapter">
				<head><lb/>37. (1) QUOMODO TRES PARTES EPISTOLE CONIUNGANTUR.</head>
				<p><lb/>(2) Interdum tres partes epistole in una clausula possunt esse, ut si exordium et narratio et petitio coniungantur, (3) hoc modo: 'Cum sitis michi unicus benefactor, noveritis quod x librarum debito sum gravatus, rogans dominationem vestram quatinus pecuniam michi causa solvendi debitum transmittatis'.</p>
			</div>
			<div type="chapter">
				<head><lb/>38. (1) QUOMODO QUATTUOR PARTES EPISTOLE IN UNA CLAUSULA POSSUNT ESSE.</head>
				<p><lb/>(2) Interdum predicte quattuor partes comprehenduntur simul, hoc modo: 'Quoniam incommoditas quam mei causa patimini animam meam graviter vulneravit, ecce per I. latorem presentium c libras imperialium vobis mitto causa solvendi debitum meum totum, (3) vestram nobilitatem rogans attentius quatinus contra me vestra bonitas non turbetur, cum personam
					<pb n="180"/>
				<lb/>et quicquid habeo sim paratus exponere pro vestro servitio et honore' .</p>
			</div>
			<div type="chapter">
				<head><lb/>39. (1) DE INPLICATIONE UNIUS CLAUSULE IN ALTERA.</head>
				<p><lb/>(2) Interdum post hanc coniunctionem 'quod' vel 'quatinus' cause redditio cum hac coniunctione 'cum' in eadem clausula subsequitur eleganter, (3) hoc modo: 'Miror quod, cum sis in sacris ordinibus constitutus, agere contra honestatem ordinis non vere</p>
				<p><lb/>(5) EXPLICIT QUINTUS LIBER.</p>
				<pb n="181"/>
			</div>
		</div>
		<div type="book">
			<head><lb/>INCIPIT SEXTUS.</head>
			<div type="chapter">
				<head><lb/>1. (1) DE DICTAMINE SECUNDUM
				<lb/>STILUM GALLICUM.</head>
				<p><lb/>(2) "Tres michi convive prope disentire videntur". Unde si habent diversos animos qui ad epulas tulliane refectionis accedunt, non est nobis, Romanum stilum tenentibus, admirandum, (3) quia in mensa tuliana delicie discumbentibus innumerabiles apponuntur et approbande sunt sententie singulorum dummodo supra radonis basim firmiter sint fundate. (4) Quare modum elegantissimum quem servant Gallici dictatores operi nostro duximus inserendum, ut ad plenum singuli possint quod desiderant invenire.</p>
			</div>
			<div type="chapter">
				<head><lb/>2. (1) QUID SIT DICTAMEN.</head>
				<p><lb/>(2) Dictamen est congrua et apposita litteralis editio, de aliquo vel mente concepta vel sermone vel litteris declarata. (3) Unde, sicut est triplex vox, scilicet imaginaria, scripta, prolata, sic triplex videtur esse dictamen, scilicet mentale, scripturale, vocale. (4) 'Congrua' dicitur litteralis edictio idoneitate verborum et sententiarum, quia non sufficit ut sit latinitas in sermone nisi sententie rei de qua intenditur respondeant competenter.
					<pb n="182"/>
				<lb/>(5) 'Apposita' dicitur quantum ad cursum lepidum et decorem. Tamen, cum rudibus aut ydiotis scribitur, sufficit ut sit congrua, quoniam ad appositionis hornatum imperitus non aliter quam surdus ad citharam commovetur.</p>
			</div>
			<div type="chapter">
				<head><lb/>3. (1) DE TRIBUS DICTAMINUM GENERIBUS.</head>
				<p><lb/>(2) Dictaminum tria sunt genera, scilicet primum, medium et extremum. (3) Primum est prosaicum, id est longum et diffusum, quod civile vocatur eo quod inter cives naturaliter locum habet et traxit etiam originem a natura. (4) Medium est rithmicum, id est molle vel numerosum, quod habet convenientiam cum primo pariter et extremo, quia nec vagatur longius sicut prosa nec tempora sillabarum iudicat sicut metrum. (5) Extremum vero dicitur phylosophycum sive metricum, quia istud causa rectitudinis et brevitatis et delectationis diligentissime a phylosophys est inventum.</p>
				<p><lb/>(6) Hic ergo de prosayco est agendum, ita quod specialia prius que circa edificium epistolare versantur et postea generalia subiungemus.</p>
			</div>
			<div type="chapter">
				<head><lb/>4. (1) QUID SIT EPISTOLA ET UNDE DICATUR.</head>
				<p><lb/>(2) Epistola est exenium litterale, mittentis intentionem plene certificans cum salute. (3) Nam 'exenium' dicitur munus quod
					<pb n="183"/>
				<lb/>mittitur ab absente: unde bene convenit epistole que fuit inventa causa absentium personarum.</p>
				<p><lb/>(4) Et dicitur ab 'epi', quod est 'supra' et 'stolo', quod est 'horno'. Inde epistola quasi 'suprahornata', quia nullus modus loquendi tanto compendio tantoque fuit artificio exornatus.</p>
			</div>
			<div type="chapter">
				<head><lb/>5. (1) DE QUINQUE PARTIBUS EPISTOLE.</head>
				<p><lb/>(2) Partes epistole sunt quinque, scilicet salutatio, exordium narratio, petitio et conclusio, quamvis non omnes in qualibet epistola requirantur sicut nec omnes partes orationis in qualibet oratione perfecta ponuntur.
				<lb/>De his ergo per ordinem videamus.</p>
			</div>
			<div type="chapter">
				<head><lb/>6. (1) QUID SIT SALUTATIO ET QUE SIT EIUS FORMA.</head>
				<p><lb/>(2) Salutatio est prima pars epistole de natura, in qua nulla prime vel secunde persone dictio, secundum usum nostri temporis, est ponenda. (3) Verbum quoque subauditur extrinsecus, ut 'optat', 'mittit', 'desiderat' vel 'affectat', quia non est in ambitu salutationis ponendum. (4) Nomina personarum debito sunt ordine cum suis in ea meritis declaranda, ut quotiens maiori scribitur vel equali semper nomen recipientis in tali ordine premittatur. (5) Si vero maior minori scripserit, debet premittere nomen suum, nisl quando aliud sit in causa. (6) Et nota quod in epistolis Gallicorum salus cuicumque recipienti mittitur, nisi
					<pb n="184"/>
				<lb/>excommunicatis et perfidis inimicis vel forsitan propter aliquam sui culpam indignis. (7) Servus ergo, domino suo scribens, ei salutem cum fidelitate secure transmittit. Et videtur certe quod faciant hoc de iure, quia nullum votum acceptabilius est salute. (8) Id autem quod mittitur vel optatur tam acceptabile debet esse quod ipse mittens per hoc a sui persona vel recipientis possit et videatur sibi benivolentiam comparare. (9) His ita premissis, formas quarundam salutationum causa rudium subiungamus a superioribus inchoantes.</p>
			</div>
			<div type="chapter">
				<head><lb/>7. (1) QUOMODO PAPA SALUTAT CLERICOS.</head>
				<p><lb/>(2) Dominus papa, scribens episcopo vel maiori, ut patriarche, primati, archiepiscopo, vocat eum 'venerabilem fratrem' et, posito nomine dignitatis, 'salutem et apostolicam benedictionem' mittit, (3) hoc modo: 'Honorius episcopus, servus servorum Dei, venerabili fratri V. Pisano archiepiscopo salutem et apostolicam benedictionem'. (4) Et si scribit duorum simul eorum, ponit ordine debito dignitates, hoc modo: 'Ho. episcopus, servus servorum Dei, venerabilibus fratribus V. Pisano archiepiscopo et P. Lucensi episcopo salutem et apostolicam benedictionem'. (5) Hoc idem servat quando scribit duobus archiepiscopis, ut si dicam: 'H. episcopus, servus servorum Dei, venerabilibus fratribus I. Ravennati et P. Mediolanensi archiepiscopis salutem et apostolicam benedictionem'. (6) Idem servat
					<pb n="185"/>
				<lb/>quando scribit duobus episcopis, ut Florentino et Fesulano. (7) Et notandum quod si fuerit legatus vel etiam delegatus ille cui scribitur non est hoc in salutatione tacendum, ut si dicam: 'H. episcopus, servus servorum Dei, I. Ravennati archiepiscopo apostolice sedis legato salutem et apostolicam benedictionem'. (8) Et vide quod si habet legationem perpetuam est coniuntio interponenda, ut dicatur 'archiepiscopo et apostolice sedis legato'. Quod si fungitur legatione ad tempus non debet coniunctio interponi.</p>
				<p><lb/>(9) Generaliter vero omnes alios 'dilectos filios' appellat, nisi hereticos vel indignos. Unde abbati dicit taliter vel decano: 'H. episcopus, servus servorum Dei, dilecto filio P. abbati sancti Proculi de Bononia salutem et apostolicam benedictionem'. (10) Si duobus abbatibus simul scribat utrique locum sue dignitatis conservat, hoc modo: 'H. episcopus, servus servorum Dei, dilectis filiis I. sancti Stefani et P. sancti Proculi abbatibus salutem et apostolicam benedictionem'.</p>
				<p><lb/>(11) Similiter facit omnibus in clericali ordine constitutis, excepto quod mediocribus clericis consuevit dicere, ut quidam asserunt, 'dilectis in Christo filiis' sed minoribus dicit 'dilectis filiis'. (12) Nunc videndum est quomodo papa secularibus personis scribat.</p>
				<pb n="186"/>
			</div>
			<div type="chapter">
				<head><lb/>8. (1) QUOMODO PAPA SCRIBAT LAICIS.</head>
				<p><lb/>(2) Scribit ergo imperatori hoc modo: 'H. episcopus, servus servorum Dei, dilecto filio F. Romanorum imperatori et semper agusto salutem et apostolicam benedictionem'. (3) Idem regibus dicit, excepto quod nec imperatores eos nominat nec agustos, ut: 'H. episcopus, servus servorum Dei, dilecto filio H. illustri regi Anglorum salutem et apostolicam benedictionem'. (4) Tamen regem Francie et regem Terre Sancte consuevit 'viros catholicos' appellare dicens ita: 'H. episcopus, servus servorum Dei, dilecto filio viro catholico L. illustri regi Gallorum salutem et apostolicam benedictionem'. (5) Si vero scribat alicui principi vel comiti vel marchioni et nomen et locum et dignitatem conservat ei sic dicens: 'H. episcopus, servus servorum Dei, dilecto filio H. duci Austrie' vel: 'dilecto filio A. marchioni estensi' vel: 'dilecto filio M. comiti Bagnacavalli' vel: 'dilecto filio comiti Iacobo marescalco exercitus Romanorum salutem et apostolicam benedictionem'. (6) Si autem alicui castellano mittat litteras vel baroni eum 'nobilem virum' appellat, hoc modo: 'H. episcopus, servus servorum Dei, dilecto filio viro nobili A. de
					<pb n="187"/>
				<lb/>Bretinoro salutem et apostolicam benedictionem'. (7) At si minori persone scribat non apponit 'viro nobili' sed dicit hoc modo: 'H. episcopus, servus servorum Dei, dilecto filio G. de Galliano salutem et apostolicam benedictionem'. (8) Tandem sciendum est quod nomen domini apostolici, sive mittat sive recipiat, est omnibus preponendum nec 'Dei gratia' dominus apostolicus de se vel de alio dicit in salutationibus ab eo missis nec umquam ponit ibi hoc pronomen 'suo'.</p>
			</div>
			<div type="chapter">
				<head><lb/>9. (1) QUOMODO CLERICI SCRIBANT APOSTOLICO.</head>
				<p><lb/>(2) Nunc videndum est quomodo clerici et laici domino pape scribant.</p>
				<p><lb/>(3) Episcopus ergo vel maior debet scribere in hunc modum: 'Sanctissimo patri et domino H. Dei gratia summo pontifici H. devotus filius Bononiensis episcopus minister indignus salutem et reverentiam tam debitam quam devotam'.</p>
				<p><lb/>(4) Inferiores possunt dicere fere idem, ut: 'Beatissimo patri ac domino H. Dei gratia summo pontifici I. devotissimus eius filius sancti Stefani de Bononia dictus abbas salutem et orationem' vel 'salutem et se ipsum ad pedum oscula beatorum' vel 'salutem et quicquid patri devotio filialis'.</p>
				<pb n="188"/>
			</div>
			<div type="chapter">
				<head><lb/>10. (1) QUOMODO LAICI SCRIBANT DOMINO PAPE.</head>
				<p><lb/>(2) Seculares scribunt summo pontifici in hunc modum: 'Sanctissimo patri ac domino H. Dei gratia summo pontifici F. devotus filius eadem gratia Romanorum imperator et semper agustus salutem cum subiectione perhenni' (3) vel 'salutem et tam promptum quam debitum famulatum' vel 'salutem et debite fidelitatis obsequium'. (4) Idem possunt omnes dicere seculares si domino apostolico fidelitatem fecerunt. Alioquin, se 'devotos' vel 'devotissimos filios' nominantes, 'salutem et obsequium' mittunt vel 'salutem et subiectionem perpetuam' vel 'salutem cum prontitudine serviendi'.</p>
			</div>
			<div type="chapter">
				<head><lb/>11. (1) DE TRIPLICI ORDINE CARDINALIUM.</head>
				<p><lb/>(2) Cardinales autem vocat dominus apostolicus omnes 'fratres'. Ipsi vero 'devotos filios' se appellant. (3) Sed episcopi cardinales non aliter quam ceteri episcopi debent apostolicum salutare. (4) Qui autem sunt presbiteri cardinales ponunt titulum sui cardinalatus, preter cardinalem ecclesie XII Apostolorum qui ponit 'basilicam' et non 'titulum', (5) hoc modo: 'H.
					<pb n="189"/>
				<lb/>sanctissimo patri et domino Dei gratia summo pontefici S. devotus filius basilice XII Apostolorum presbiter cardinalis salutem et reverentiam tam debitam quam devotam' (6) vel sic: 'Beatissimo patri et domino H. Dei gratia summo pontifici P. devotus filius presbiter cardinalis tituli Sancte Anastasie salutem cum subiectione perpetua'. (7) Sed alii dicunt sacrosancte Romane ecclesie se diaconos cardinales, (8) hoc modo: 'Sanctissimo patri ac domino H. Dei gratia summo pontifici I. Capuanus devotus filius sacrosancte Romane ecclesie diaconus cardinalis salutem et obedientiam' vel 'salutem et reverentiam tam debitam quam devotam'.</p>
			</div>
			<div type="chapter">
				<head><lb/>12. (1) QUOMODO PRELATI SALUTENT SUBDITOS VEL ALIOS.</head>
				<p><lb/>(2) Archiepiscopus autem suffraganeum sibi episcopum 'carissimum fratrem' vocat; eos vero qui non sunt ei suffraganei 'venerabiles fratres' dicit (suffraganeos dicimus omnes episcopos qui ad ipsius iurisdictionem spectant).</p>
				<p><lb/>(3) Episcopus vero suum metropolitam, id est archiepiscopum, 'patrem reverendum' appellat sed alios archiepiscopos 'venerabiles patres' dicit.</p>
				<pb n="190"/>
			</div>
			<div type="chapter">
				<head><lb/>13. (1) QUOMODO PARES.</head>
				<p><lb/>(2) Si archiepiscopus archiepiscopo vel episcopo vel episcopus episcopo scripserit eum 'venerabilem fratrem' vocat, (3) hoc modo: 'Venerabili fratri P. Dei gratia archiepiscopo Mediolanensi I. eadem gratia sancte Ravennatis ecclesie archiepiscopus licet indignus salutem et sinceram in Domino caritatem'. (4) Nullus alius archiepiscopus vocat in salutationibus ecclesiam suam 'sanctam' nisi Ravennas. (5) At si scribat episcopo suffraganeo tunc debet preponere nomen suum, hoc modo: 'I. sancte Ravennatis ecclesie archiepiscopus licet immeritus venerabili fratri H. Bononiensi episcopo salutem et orationem in Domino' vel 'salutem in Domino' vel 'salutem in acimis sinceritatis et veritatis'.</p>
			</div>
			<div type="chapter">
				<head><lb/>14. (1) QUOMODO EPISCOPI SALUTENT SUBDITOS SUOS.</head>
				<p><lb/>(2) Episcopi vero scribunt minoribus in hunc modum: 'H. Dei gratia Bononiensis episcopus licet indignus dilecto in Christo filio magistro T. archidiacono ecclesie Bononiensis salutem in Domino' vel 'salutem et benedictionem' vel 'salutem cum sincere dilectionis affectu'.</p>
				<p><lb/>(3) Abbati mittit 'salutem et in sancta religione perseverantiam'
					<pb n="191"/>
					<lb/>vel 'salutem et amorem' vel 'salutem et sic currere in agone ut bravium mereatur'. (4) Abbati vero et suo capitulo scribit hoc modo: 'H. Dei gratia Bononiensis episcopus licet indignus dilectis in Christo filiis G. abbati et universo conventui monasterii de Columba salutem et cum angelis gloriari' vel 'salutem in eo sine quo non est salus vera nec oratio fructuosa'. (5) Eodem modo abbatisse scribit et suo capitulo, mutatione generum tamen facta.
				<lb/>Et nota quod dominus papa numquam dicit 'dilecto in Christo filio' sed simpliciter 'dilecto filio'.</p>
				<p><lb/>(6) Archiepiscopi vero et episcopi dicunt minoribus clericis 'dilecto in Christo filio' sed laycis 'dilecto filio' simpliciter.</p>
			</div>
			<div type="chapter">
				<head><lb/>15. (1) QUOMODO CLERICI SALUTENT MAGNATES LAYCOS.</head>
				<p><lb/>(2) Si archiepiscopus vel episcopus scripserit imperatori vel suo regi preponit nomen ipsius et ipsum laudibus superlativis honorat, (3) hoc modo: 'Serenissimo domino F. Dei gratia Romanorum imperatori semper agusto G. humilis eius fidelis archiepiscopus Mediolanensis licet indignus salutem cum fidelitate' vel 'salutem et in cuntis servitium tam debitum quam fidele'. (4) Cuilibet enim de mundo est nomen imperatoris preponendum
					<pb n="192"/>
				<lb/>nisi apostolico, quia ipse tamquam summus omnibus antefertur. (5) Si autem alii regi quam suo scripserit, positivo non superlativo utetur, hoc modo: 'H. Dei gratia illustri regi Anglorum I. eadem gratia Parisiensis episcopus salutem et prosperos ad vota sucessus' vel 'salutem in eo per quem regnant reges et potentes scribunt iustitiam'.</p>
				<p><lb/>(6) Aliis vero secularibus episcopi se preponunt, nisi aliqua obstiterit digna causa, ponentes nomen et locum et dignitatem eorum, sicut dominus papa facit.</p>
			</div>
			<div type="chapter">
				<head><lb/>16. (1) QUOMODO SALUTENT LAICOS INFERIORES.</head>
				<p><lb/>(2) Si autem archiepiscopus vel episcopus scribat alicui castellano vel capitaneo 'virum nobilem' eum vocat et si fidelitatis hominio sibi astringitur, dicit eum 'dilectum' vel 'suum fidelem' sicut faceret dominus temporalis.</p>
			</div>
			<div type="chapter">
				<head><lb/>17. (1) QUOMODO INPERATOR SALUTET REGES ET ALIOS.</head>
				<p><lb/>(2) Imperator vocat regem Francie 'illustrem' vel 'specialem amicum' vel 'dilectum consanguineum'; ducem vel comitem non sub se positum 'virum strenuum' appellabit, sed positum sub se 'dilectum fidelem' dicit. (3) Similiter rex vel comes vel quilibet secularis dominus scribit.</p>
				<pb n="193"/>
			</div>
			<div type="chapter">
				<head><lb/>18. (1) QUOMODO MINORES SCRIBANT DOMINIS.</head>
				<p><lb/>(2) Si vero comes vel secularis persona scripserit regi vel imperatori eum 'serenissimum' appellabit et 'salutem et fidele servitium' sibi mittit vel 'promptum et perpetuum famulatum'.</p>
				<p><lb/>(3) Si vero sacerdos scripserit sacerdoti vocat eum 'carissimum fratrem' vel 'amicum precipuum', posito loci nomine et ecclesie sue et mittit ei 'salutem et amorem' vel aliud acceptabile.</p>
				<p><lb/>(4) Si vero quis scripserit capellano vel alii clerico sub se posito vocat eum 'suum dilectum capellanum' vel clericum vel canonicum et decet ut quandoque nominet eum 'fratrem'.</p>
			</div>
			<div type="chapter">
				<head><lb/>19. (1) QUOMODO PARES INTER SE IN MINORI STATU.</head>
				<p><lb/>(2) Amicus amico dicit 'dilecto suo' vel 'carissimo amico' vel 'amicorum precipuo cum plenitudine dilectionis salutem'. (3) Hoc autem dico: positis reliquis circumstantiis que conveniunt meritis personarum.</p>
				<p><lb/>Scolari dicendum est: 'Salutem et scientiam consequi quam affectat'. (4) Pater mittit dilecto filio: 'Salutem et benedictionem'. Filius autem mittit: 'Patri et domino reverendo cum subiectione salutem'. (5) Sed pater filio indignatus mittit ei 'salutem quam meruit' vel 'cito discedere ab erratis'. Filius autem
					<pb n="194"/>
				<lb/>indignato patri potest dicere: 'Salutem et subiectionem in omnibus et per omnia filialem' vel 'Salutem et penitentiis filii misereri' vel 'Salutem et dictis non credere invidorum'.</p>
				<p><lb/>Et hec ad presens de salutatione sufficiant.</p>
			</div>
			<div type="chapter">
				<head><lb/>20. (1) QUID SIT EXORDIUM.</head>
				<p><lb/>(2) Exordium est oratio animum auditoris idonee comparans ad reliquam dictionem. (3) Hoc autem evenit si eum benivolum facimus et docilem et attentum. Et licet hoc in exordio principaliter faciamus, tamen in reliquis partibus epistole idem possumus observare, ut si de recipiente laudabilia predicemus et de nobis cum humilitate loquamur.</p>
			</div>
			<div type="chapter">
				<head><lb/>21. (1) QUOMODO BENIVOLENTIA CAPTETUR.</head>
				<p><lb/>(2) Benivolum reddimus ex circumstantiis rerum et meritis personarum, docilem prelibatione materie, attentum novitate rerum vel magnitudine vel utilitate vel etiam gravitate</p>
				<p><lb/>(3) Set benivolentiam captamus quattuor modis, scilicet a nobis, ab auditoribus, ab adversariis et ab ipsis rebus, ea scilicet de personis et negotiis asserendo per que speremus favorem nobis ab auditoribus hesiberi.</p>
				<p><lb/>(4) Quandoque igitur benivolentiam captamus a nobis tantum, quandoque a persona recipientis tantum, quandoque pariter ab utrisque. (5) A rebus ipsis captamus benivolentiam tam
					<pb n="195"/>
				<lb/>in exordio quam in conclusione: in exordio ut si nostrum vel alicuius factum ostenderimus esse tale per quod nobis reddatur favorabilis animus auditoris, (6) scilicet ut socius socium vel amicus amicum diligat; ut patrem natus colat et veneretur. (7) In conclusione captatur benivolentia ab ipso negotio cum ostenditur quid sequatur si premissa contingat impleri.</p>
				<p><lb/>(8) Quomodo ab inimicis captetur benivolentia bene patet, scilicet si turpia vel segnia vel crudelia de illis probabiliter memoremus.</p>
			</div>
			<div type="chapter">
				<head><lb/>22. (1) DE DUPLICI GENERE EXORDIORUM.</head>
				<p><lb/>(2) &lt;Exordiorum&gt; aliud principium, aliud insinuatio.</p>
				<p><lb/>(3) Principium est oratio protinus et perspicue auditoris animum efficiens docilem, benivolum et attentum. (4) Insinuatio est oratio quadam dissimulatione et circuitione obscure subiens animum auditoris.</p>
				<p><lb/>(5) Principio utimur in causa dubia, humili et honesta. (6) Insinuatione utimur quando causa nostra est turpis vel quando sunt auditores defessi vel quando videtur ab aversa parte auditoribus persuasum. (7) Et notandum (nota) quod in causa dubia, id est partim honesta et partim in honesta, semper est a captatione benivolentie inchoandum, sed in causa humili attentum
					<pb n="196"/>
				<lb/>precipue debemus facere auditorem. (8) In causa honesta possumus a docilitate vel benivolentia incoare vel, nullo premisso exordio, statim ad narrationem accedere. (9) In turpi vero causa est semper a benivolentia inchoandum.</p>
			</div>
			<div type="chapter">
				<head><lb/>23. (1) DE INTRINSECO ET EXTRINSECO EXORDIO.</head>
				<p><lb/>(2) Exordiorum aliud intrinsecum, aliud extrinsecum.</p>
				<p><lb/>(3) Intrinsecum dicitur quando sub una clausula narrationi connectitur vel quando narratio sine ulla digressione prodit ab ipso; et tunc proprie signis utimur causativis, ut 'quare', 'qua propter', 'qua de causa'. (4) Extrinsecum vero dicitur quod longius ad narrationem accedit; et tunc proprie utimur singnis localibus, ut 'hinc est', 'utique' vel 'unde est' vel aliis consimilibus.</p>
			</div>
			<div type="chapter">
				<head><lb/>24. (1) DE OCTO PRINCIPIIS EXORDIENDI.</head>
				<p><lb/>(2) Octo sunt principia exordiendi, scilicet quantitativum, qualitativum, adversativum, similitudinarium, condictionale, causale, temporale, absolutum. De singulis breviter videamus.</p>
				<p><lb/>(3) Quantitativum est quod alicuius rei quantitatem ostendit ex qua constituitur favorabilis animus auditoris, hoc modo: 'Quantum vestre nobilitati serviverim credo vestram prudentiam non latere'.</p>
				<pb n="197"/>
			</div>
			<div type="chapter">
				<head><lb/>25. (1) DE EXORDIO QUALITATIVO.</head>
				<p><lb/>(2) Qualitativum ad qualitatem rei vel persone pertinet, ut si dicam: 'Qualis amicus vobis extiterim in tempore oportuno effectus operum id indicat manifeste'.</p>
			</div>
			<div type="chapter">
				<head><lb/>26. (1) DE ADVERSATIVO.</head>
				<p><lb/>(2) Adversativum sumitur ut si dicam: 'Quamvis ad impetrandum nulla michi suffragentur obsequia meritorum, de vestra tamen benignitate confisus ad portum vestre dominationi venio confidenter'.</p>
			</div>
			<div type="chapter">
				<head><lb/>27. (1) DE SIMILITUDINARIO.</head>
				<p><lb/>(2) Similitudinarium ita sumitur: 'Ad vos tanquam patrem et dominum specialem mee devotionis litteras destinavi'.</p>
			</div>
			<div type="chapter">
				<head><lb/>28. (1) DE CONDICTIONALI.</head>
				<p><lb/>(2) Condictionale, id est consecutivum, poterit ita summi: 'Si meam indigentiam vestre dominationi expono, vestra non debet discretio ammirari, quia vos tantum michi estis specialis dominus et unicus benefactor'.</p>
			</div>
			<div type="chapter">
				<head><lb/>29. (1) DE CAUSALI.</head>
				<p><lb/>(2) Causale dicitur quod per coniunctionem causalem sumitur, ut si dicam: 'Quia requies michi vestris iusionibus est parere, ideo quicquid iubetis libentissime facere sum paratus'.</p>
				<pb n="198"/>
			</div>
			<div type="chapter">
				<head><lb/>30. (1) DE TEMPORALI.</head>
				<p><lb/>(2) Temporale tempus respicit, ut si dicam: 'Quando vestre dominationi oportunitatem habeo serviendi meus tunc vere animus gratulatur, quia dum sum in vestro servitio reputo me felicem'.</p>
			</div>
			<div type="chapter">
				<head><lb/>31. (1) DE ASOLUTO.</head>
				<p><lb/>(2) Asolutum appellatur quodlibet aliud a predictis et idem dicitur generale, quia dividitur in tres species, scilicet auctoritatem, proverbium et sententiam.</p>
				<p><lb/>(3) Auctoritas est sententia imitatione digna, ut: 'Beati pauperes spiritu quoniam ipsorum est regnum celorum'.</p>
			</div>
			<div type="chapter">
				<head><lb/>32. (1) DE PROVERBIO.</head>
				<p><lb/>(2) Proverbium est sermo brevis, comuni hominum oppinione generaliter comprobatus, hoc modo: 'Frustra iacitur rete ante oculos pennatorum'. (3) Et sic proverbium est velud quedam maxima que dat fidem aliis sed non recipit aliunde. Nec sunt multa proverbia inserenda nec plura in mediate proverbia socianda.</p>
			</div>
			<div type="chapter">
				<head><lb/>33. (1) DE EXORDIO QUOD FIT PER SENTENTIAM.</head>
				<p><lb/>(2) Sententia est oratio de moribus sumpta, quid deceat breviter comprehendens, hoc modo: 'Is est extimandus liber qui nulli turpitudini servit'. Item: 'Omnes homines qui de rebus
					<pb n="199"/>
				<lb/>dubiis consultant ira, odio, misericordia vacuos esse decet'. (3) Sepe tamen apud dictatores, et maxime Aurelianenses, proverbium idem prorsus quod sententia reputatur.</p>
			</div>
			<div type="chapter">
				<head><lb/>34. (1) QUARE DICATUR ABSOLUTUM.</head>
				<p><lb/>(2) Hoc autem genus exordiorum quod absolutum vel generale vocatur in qualibet epistole parte inseri potest, excepta salutatione. (3) Et inde dicitur absolutum, quia liberum est ab illis septem et ad plures partes epistole trahitur quam illa sed precipuum locum habet statim post salutationem, similiter in fine post conclusionem, quia semper extrema debent validiori fortitudine roborari.</p>
				<p><lb/>(4) Hoc ergo genere exordiorum quod absolutum vel generale dicitur, ratione illius partis que proverbium vel sententia nominatur, Gallici frequentius in dictamine epistolari utuntur quia per communem locum exordii, quasi per quandam maximam, totum quod sequitur vel etiam antecessit comprobant evidenter.</p>
				<p><lb/>(5) Octo autem predicti modi possunt per hunc versiculum retineri: "Quantum, quale, licet, ut, si, quia, quando, solutum."</p>
				<p><lb/>(6) Per hoc enim possumus illos octo modos exordiorum habere: 'quantum' pertinet ad quantitativum, 'quale' ad qualitativum,
					<pb n="200"/>
				<lb/>'licet' ad adversativum, 'ut' ad similitudinarium, 'si' ad conditionale, 'quia' vero ad causale, 'quando' ad temporale, 'solutum' ad generale.</p>
			</div>
			<div type="chapter">
				<head><lb/>35. (1) QUALE DEBEAT EXORDIUM ESSE ET DE SEPTEM VITIIS EXORDIORUM .</head>
				<p><lb/>(2) Exordium autem debet habere sententiarum et gravitatis plurimum sed splendoris et festivitatis et concinitudinis minimum ne suspicio innascatur que orationi fidem et auctoritatem adimit oratori.</p>
				<p><lb/>(3) Vitia vero exordiorum sunt septem, scilicet vulgare, commune, commutabile, longum, separatum, translatum et contra precepta.</p>
				<p><lb/>(4) Vulgare est quod pluribus causis accommodari posse videtur, ut si diceret idiota: 'Iniquum est hominem accusare'. Hoc enim potest ad omicidam et furem trahi. (5) Commune dicitur quo nichilominus adversarius uti potest, hoc modo: 'Audiatis, queso, quia foveo bonam causam'. (6) Commutabile dicitur quod potest adversarius leviter in contrarium commutare ut si &lt;dixerim&gt;: 'Audite me intuitu patris mei qui vobis servivit'
					<pb n="201"/>
				<lb/>et tu dicas: 'Audite me non intuitu mei patris sed mei qui diu vobis servivi'. (7) Longum est quod pluribus verbis atque sententiis quam sit necesse producitur. (8) Separatum est quod non pertinet ad causam nec sequenti narrationi coheret. (9) Translatum est quod aliud conficit quam postulet genus cause, ut si docilem quis faciat auditorem cum benivolentiam causa desiderat vel si utatur principio quando est insinuatione utendum. (10) Contra precepta est illud quod neque docilem neque benivolum neque attentum efficit auditorem.</p>
			</div>
			<div type="chapter">
				<head><lb/>36. (1) DE NARRATIONE ET QUOMODO FIAT DECENTIUS.</head>
				<p><lb/>(2) Narratio est rerum gestarum aut ut gestarum expositio, que unum potest et multa narrare: unde, quandoque simplex, quandoque multiplex nominatur.</p>
				<p><lb/>(3) Fit autem narratio de rebus preteritis, presentibus et futuris, maxime per verbum indicativi modi, ut: 'Bononie optata perfruor sospitate' (4) vel, alio verbo precedente, oportet quod indicativus sequatur, preposita hac coniunctione 'quod', ut: 'Noveritis quod audivi logicam tribus annis' (5) vel sequatur infinitivus, subtracta eadem coniunctione 'quod', ut: 'Significo vobis me Bononiam accessisse' vel 'me incolumem permanere' vel 'me in proximo rediturum'. Nam accusativus debet precedere infinitivum.</p>
				<pb n="202"/>
			</div>
			<div type="chapter">
				<head><lb/>37. (1) DE TRIBUS PROPRIIS NARRATIONIS.</head>
				<p><lb/>(2) Narrationem decet esse brevem, probabilem et apertam.</p>
				<p><lb/>(3) Brevis est que non plura quam requirit necessitas comprehendit. Probabilis est si a veritate non videbitur dissentire. Narratio est aperta que res narrandas explicat ordinate. (4) Item commoda mittentis, prout materia postulat, debet sufficienter narrare, ita quod nil ponat superfluum nec tangat sibi aliquid nociturum.</p>
				<p><lb/>(5) Redditio quoque cause locum precipuum habet in narratione, sicut et in ceteris epistole partibus, excepta salutatione.</p>
				<p><lb/>(6) Distinctiones insuper, que coma, colum, periodus nominantur, rerum serie narrandarum debent clausulatim et distincte per ordinem explicare.</p>
			</div>
			<div type="chapter">
				<head><lb/>38. (1) DE PETITIONE ET OCTO SPECIEBUS IPSIUS.</head>
				<p><lb/>(2) Petitio est oratio rei quam petimus expresiva. Nec dicitur petitio quia per illam semper aliquid postulemus sed ab usu frequentiori nomen accepit. (3) Et est petitio simplex, qua petimus unum solum, multiplex est qua plura. (4) Species autem petitionum sunt octo, scilicet precativa, preceptiva, hortativa, suasoria, monitoria, minatoria, correctoria et absoluta. (5) Et
					<pb n="203"/>
				<lb/>nota quod precativa et monitoria possunt persone cuilibet convenire sed preceptiva convenit tantum maiori. Hortativa vero, suasoria, minatoria et correctoria proprie conveniunt eidem maiori; sepe tamen paribus et minoribus adaptantur. (6) Absoluta vocatur omnis alia petitio a predictis et hec est generalis que dividitur in quasdam species, quia petimus dicendo, scribendo, significando et quandoque alio modo.</p>
			</div>
			<div type="chapter">
				<head><lb/>39. (1) DE CONCLUSIONE ET QUATTUOR SPECIEBUS IPSIUS.</head>
				<p><lb/>(2) Conclusio est oratio epistole terminalis per quam ostenditur quid commodi sequatur si petitio fuerit exaudita et quid incommodi si neglecta. (3) Fit autem quadrupliciter, scilicet affirmando, ut si dicam: 'Hoc si feceris me semper habebis ad tuum servitium promtiorem'. (4) Fit negando, ut si dicas: 'Quod si non feceris, te ulterius non amabo'. (5) Fit affirmando et negando simul, hoc modo: 'Quod si feceris a tuo servitio non desistam'. (6) Fit negando et affirmando simul, hoc modo: 'Quod si a studio non destiteris tibi sufficienter necessaria ministrabo'.</p>
			</div>
			<div type="chapter">
				<head><lb/>40. (1) EX QUOT ET QUIBUS PARTIBUS EPISTOLA INTEGRETUR .</head>
				<p><lb/>(2) Quam vis epistola ex quinque partibus integretur, potest tamen ex pautioribus quandoque constare, quia in sola narratione
					<pb n="204"/>
				<lb/>vel petitione potest consistere, omnibus aliis relegatis. Unde, narratione subtracta, non debet petitio removeri vel e converso. (3) Subtrahitur enim quandoque salutatio causa indignationis et tunc sufficiunt tantum nomina personarum; quandoque tacetur exordium, quia rei dignitas per se patet; (4) quandoque narratio, ut in litteris preceptivis; quandoque petitio, ut frequenter in epistolis remissivis; quandoque conclusio, quia rei commoditas vel incommoditas per se patet vel quia est epistola nimis longa. (5) Unde versus: "Hic satis est pars una, due, tres, quattuor, omnes".</p>
			</div>
			<div type="chapter">
				<head><lb/>41. (1) DE ARTIFICIALI ORDINE TRIUM PARTIUM EPISTOLE.</head>
				<p><lb/>(2) Sciendum est autem quod exordium, narratio et petitio possunt naturalem ordinem permutare sed non salutatio nec conclusio, quia illa prior semper et hec ultima esse debet. (3) Nam petitio potest preponi exordio, ut si dicam: 'Amicitiam tuam rogo quatinus equum tuum michi commodes usque Romam, cum omnia que habeo sint exposita semper ad tuum beneplacitum et mandatum'. (4) Similiter narratio potest anticipare exordium, ut si dicam: 'Sciatis me sine vestro auxilio non posse in Studio commorari, quia michi estis specialis dominus et pissimus benefactor, cuius gratie quicquid sum vel esse possum teneor deputare' (5) Similiter petitio narrationem anticipat ut,
					<pb n="205"/>
				<lb/>si dicam: 'Rogo dominationem vestram quatinus michi pecuniam transmittatis, quia Bononie sunt omnia solito cariora et illam totam quam mecum detuli pecuniam iam expendi'.</p>
			</div>
			<div type="chapter">
				<head><lb/>42. (1) REGULE SECUNDUM STILUM GALLICUM.</head>
				<p><lb/>(2) Cursum vero compositionis docent Gallici observandum per dactilos et spondeos nec secundum correptionem vel productionem considerant istos pedes sed secundum numerum sillabarum et habitudinem dictionum.</p>
				<p><lb/>(3) Omnis enim monosillaba dictio sive sit brevis sive longa dimidium spondeum constituit, ut 'pax' et 'quis'. (4) Item omnis bissillaba dictio est spondeus, ut 'pater' et 'mater'. (5) Item omnis trissillaba dictio facit dactilum si penultima gravis fuerit vel correpta, quantacumque fuerit prima, ut 'dominus'. (6) Quod si fuerit plurium sillabarum correpta penultima tres posteriores constituunt dactilum sed precedentes secuntur regulam spondeorum, ut 'munificentia'. (7) Omnis vero trissillaba dictio cuius penultima sit acuta spondeus et dimidius hic vocatur, ut 'magestas' et 'amare'. (8) Item omnis dictio caret dactilo si eius penultima sit acuta, ut 'edocuere' (9) nec stricte hic accentus accipitur sed est accentus hic quedam modulatio vocis per elevationem vel depressionem super penultimam sillabam facta, iudicio aurium comprobante.</p>
				<pb n="206"/>
			</div>
			<div type="chapter">
				<head><lb/>44. (1) REGULE DE ULTIMIS ET PENULTIMIS SECUNDUM GALLICOS.</head>
				<p><lb/>(2) Singule distinctiones unius et eiusdem clausule sunt in dactilum terminande, preter illam que ambitum orationis finit, quia terminari debet in duos spondeos distinctio finitiva, (3) hoc modo: 'Non est electus canonice qui mediante pecunia episcopalem apicem est adeptus'. (4) Nec est ignorandum quod si prima distinctio in dactilum finiatur, sequens a dactilo non incipiat, nisi 'quatinus' vel 'adeo' tunc occurrat, (5) hoc modo: 'Vestram deprecor amicitiam quatinus latorem presentium honoretis. Adeo enim a me diligitur quod quicquid honoris sibi feceritis, michi exhibitum reputabo'. (6) Cum vero clausula duos desinit in spondeos ante poni dactilum est necesse, hoc modo:
					<pb n="207"/>
				<lb/>'Quem premit avaritia non potest fame consequi claritatem'. (7) Possunt vero duo spondei quadriformiter ex quattuor sillabis provenire, scilicet ut monosillaba dictio trissillabam antecedat, hoc modo: 'Vestre dominationi supplico quatinus me iuvetis', (8) vel oportet eas esse duas bissillabas dictiones, ut: 'Rogo vos quatinus vestrum subsidium michi detis' (9) vel due monosillabe dissillabam antecedant, ut: 'Dominus Deus respondeat pro me vobis' (10) vel ille quattuor ad constitutionem unius veniant dictionis, ut: 'Michi vestrum consilium impendatis'. (11) Possunt et due monosillabe in unam bissillabam commutari, hoc modo: 'Rogo vos quatinus in hoc anno Bononie sitis mecum'.</p>
			</div>
			<div type="chapter">
				<head><lb/>45. (1) REGULE DE ULTIMIS ET PENULTIMIS CLAUSULIS FINITIVE.</head>
				<p><lb/>(2) De postrema clausula, id est epistolam terminante, sentiunt idem Galici quod in duos spondeos, ut alie precedentes, optime terminatur. (3) Potest tamen in tres spondeos vel in tres et dimidium vel in quattuor terminari. (4) Si ergo in tres spondeos desierit, illi possunt multimode variari, scilicet ut trissillaba trissillabam antecedat, semper dactilo preeunte, (5) hoc modo: 'Rogo te quatinus studere procures'; vel oportet quod
					<pb n="208"/>
				<lb/>omnes ad constitutionem unius veniant dictionis, (6) hoc modo: 'Rogo te quatinus paternam memineris admonitionem'; (7) vel due dictiones una quarum sit monosillaba et altera bissillaba trissillabam antecedant, hoc modo: 'Rogo te ut semper in melius de bono conscendas'. (8) Si autem in tres spondeos et dimidium terminabitur, multiplex ibi variatio poterit inveniri: vel quod trissillaba quadrisillabam antecedat, ut: 'Sapientum studeas precepta imitari' (9) vel quod dictio quadrisillaba duas preveniat dictiones, quarum prior sit monosillaba, reliqua constet sillabis ex duabus, hoc modo: 'Ita vivas quod gaudere cum angelis merearis in celis'. (10) Si vero quattuor spondei postremam clausulam terminaverint, oportet quod unam constituant dictionem, hoc modo: 'Qui ecclesiam presumit offendere innodetur vinculo excumunicationis', (11) vel quod dictio monosillaba septisillabam antecedat, hoc modo: 'Qui contempnit satisfacere, segregetur fidelium a communicatione'.</p>
			</div>
			<div type="chapter">
				<head><lb/>46. (1) DE NATURA PROVERBIORUM SECUNDUM GALLICOS.</head>
				<p><lb/>(2) Proverbia epistolarum multum sunt, ut iam diximus, apud Gallicos in honore. Quod, quamvis rationi contrarium videatur, potest tamen rationabiliter tollerari, (3) quia non appellant
					<pb n="209"/>
				<lb/>proverbia sententias misticas et obscuras, ut sunt parabole Salomonis, sed quasdam sententias generales et lucidas et probatas, que bene possunt exordia nominari, (4) quia thema totius epistole inde trait efficaciam et vigorem.</p>
				<p><lb/>(5) Unde secundum predictum stilum et doctrinam proverbiorum hanc epistolam exemplariter subiungamus.</p>
			</div>
			<div type="chapter">
				<head><lb/>47. (1) EXEMPLUM EPISTOLE SECUNDUM STILUM GALLICUM.</head>
				<p><lb/>(2) 'G. humilis ecclesie Faventine prepositus et eiusdem capitulum I. discreto viro scolari Bononie cum sincera dilectione salutem. Qui diu laboribus insudavit scolasticis digne meretur premium suscipere de labore. Quare honestatis tue laudabilem cognoscentes prudentiam te in nostrum fratrem et canonicum recipere affectamus, (3) ideoque tuam rogamus in Domino prudentiam quatinus beneficium quod tibi gratis offerimus recipere non contempnas. Adeo enim tuam fraternitatem diligimus quod nonnullis eandem gratiam affectantibus te cuntis duximus preferendum. Debet sane considerare vir providus ne alius benedictionem habeat que offertur'.</p>
				<pb n="211"/>
			</div>
		</div>
		<div type="book">
			<head><lb/>. (1) INCIPIT SEPTIMUS LIBER.</head>
			<div type="chapter">
				<head><lb/>DE GENERALIBUS DOCUMENTIS ET PRIUS
				<lb/>DE INVENTIONE MATERIE.</head>
				<p><lb/>(2) His ita premissis, que in epistolari dictamine secundum elegantiam stili Gallici attenduntur, generalia circa materiam consideranda restat ut amodo videamus, que adeo sunt necessaria quod quicumque hec ignorat non est dignus nomine dictatoris.</p>
				<p><lb/>(3) Prius ergo debet ille qui dictare proposuit totam materiam in sue mentis armario premetiri, iuxta illud:</p>
				<lg>
					<l>(4)"Materiam primo mens provvida pervolet omnem</l>
					<l>Discutiat bene quid precedat quidve sequatur</l>
				</lg>
				<p><lb/>(5) et sic, iuxta possibilitatem ingenii sumpta materia, debita ordinatio et plena facundia subsequatur.</p>
			</div>
			<div type="chapter">
				<head><lb/>2. (1) DE DUPLICI ORDINE INVENTE MATERIE.</head>
				<p><lb/>(2) Ordo dicitur esse duplex, scilicet naturalis et artificialis. (3) Naturalis a rerum gestarum serie non declinat; (4) artificialis est pulcrior, quia multotiens expedit et delectat dum prima mediis et media ultimis preposterat et commutat. (5) Nec poete
					<pb n="212"/>
				<lb/>soli ordine artificiali utuntur, immo etiam oratores. Nam in compositione que reddit constructionem verborum equabiliter perpolitam ordo artificialis est maxime oportunus. (6) Similiter in tribus partibus epistole artificialis ordo sepe servatur, ut iam diximus. (7) In causis etiam multum valet, quia validiora semper sunt in principio et fine ponenda et minus valida debent in medio collocari. (8) Similiter, cum adversario respondemus, ultimam rationem ipsius, in qua forsitan plus confidit, statim debemus a principio, si possumus, confutare. (9) Et quando rem veterem et usitatam narramus, pulcrum est ordinem variare, ut tota iuvenescere videatur. (10) In sermonibus quoque multum expedit ordo artificialis, quia illud ad finem principaliter est servandum quod plus placeat et magis moveat animos auditorum.</p>
			</div>
			<div type="chapter">
				<head><lb/>3. (1) DE OCTO MODIS ARTIFICIALIS PRINCIPII.</head>
				<p><lb/>(2) Principium artificiale sumitur octo modis, scilicet a fine, a medio, a proverbio tripliciter sumpto, ab exemplo tripliciter sumpto. (3) Sumitur ergo a fine quando principium ystorie vel alterius rei anticipat suus finis, hoc modo: 'Abraam salvo filio a sacrificio est reversus, qui tamen ea fide Dominum precipientem audierat ut filium immolaret'. (4) Possumus et a medio artificialiter
					<pb n="213"/>
				<lb/>inchoare, hoc modo: 'Dum Abraam cum filio montem ascenderet, ipsum rediturum servus cum asina expectabat. Preceperat enim sibi Deus filium quem diligebat tenerrime immolare, ad ostendendum quod Deus est super omnia diligendus'.</p>
			</div>
			<div type="chapter">
				<head><lb/>4. (1) DE PROVERBIO SUMMENDO TRIPLICITER.</head>
				<p><lb/>(2) Proverbium summitur iuxta principium, ut si dicam: 'Fides est meritoria que servire properat affectanter. Ex hoc patriarcha iustificatur, qui precipienti Domino ut immolaret filium credere non tardavit'. (3) Quandoque summitur proverbium iuxta medium, ut si dicam: 'Servilis abiectio scire secreta domini non meretur. (4) Propter hoc servus Habrae velud indignus ad sacrificium non asscendit, sed tamquam brutus cum bruto remanens animali quid ageretur a Domino ignorabat'. (5) Quandoque summitur proverbiale principium iuxta finem, hoc modo: 'Dignum est fidem suo premio non carere. Propterea fidelissimus patriarcha filium quem super aram obtulerat meruit incolumem obtinere'.</p>
			</div>
			<div type="chapter">
				<head><lb/>5. (1) DE EXEMPLO SUMENDO TRIPLICITER.</head>
				<p><lb/>(2) Exemplum summitur iuxta principium, ut si dicam: 'Bona arbor generat bonum fructum. Sic utique fidelis senex fidelem filium generavit, quem sibi voluit Dominus, quasi fructum acceptabilem, super altaris mensam offerri'. (3) Quandoque summitur principium exemplare iuxta medium, ut si dicam: 'Lolium
					<pb n="214"/>
				<lb/>debet a tritico separari ne panis inde proveniens amarescat. Revera servus Habrae quasi lolium eo quod infidelis erat debuit a tritico sacrificii removeri'. (4) Exemplare principium quandoque summitur iuxta finem, hoc modo: 'Quam vis sol videatur tendere ad occasum, non tamen extinguitur sed ad lucem revertitur clariorem. Ita filius patriarche, velud ad mortis occasum ductus, non fuit extintus sed luce clariori, quasi sol oriens, est reductus'.</p>
			</div>
			<div type="chapter">
				<head><lb/>6. (1) DE HIS QUATTUOR QUE SUNT IN MATERIA CONSIDERANDA.</head>
				<p><lb/>(2) Circa executionem materie diligentius est notandum quod si obscura fuerit et longa est levi brevitate materia moderanda, ut sit in sensu brevitas et levitas in sermone; (3) quod si brevis fuerit et obscura debes eam cum levitate congrua elongare; (4) quod si levis et longa fuerit levitatem falleret verborum venustas et diffusionem coerceat remedium brevitatis; (5) quod si brevis et levis materia fuerit decens ampliatio redimat brevitatem et dignus hornatus subveniat levitati. (6) Et sic debet egregius dictator apud se ipsum considerare que materia sit longa, que brevis, que obscura, que levis ut unamquamque sciat lege debita explicare.</p>
				<p><lb/>(7) Sed octo sunt modi materiam ampliandi, qui ad cosdam
					<pb n="215"/>
				<lb/>colores dignoscuntur rethoricos pertinere de quibus breviter videamus.</p>
			</div>
			<div type="chapter">
				<head><lb/>7. (1) DE OCTO MODIS AMPLIANDI MATERIAM.</head>
				<p><lb/>(2) Interpretatio enim eandem rem verbis iterat variatis, hoc modo: 'Christus de virgine fuit natus', 'Filius Dei carnem recepit de utero virginali'. (3) Hoc idem facit expolitio, color sententiarum, que circa idem permanens aliud atque aliud videtur dicere commutando.</p>
			</div>
			<div type="chapter">
				<head><lb/>8. (1) DE PERIFRASI.</head>
				<p><lb/>(2) Aliud genus ampliandi facundiam est perifrasis que circuitio nominatur. Hec unam rem simplicem elocutionis serie circumscribit et nomina rerum incorporearum accipit pro personis, ut: 'Maiestas imperatoris hoc iubet', id est ipse imperator. (3) Hec partes orationis commutat, ut si nominativum vel alium casum in genitivum retorqueas. Ecce enim dixisti: 'Cognoscat tua probitas', commuta igitur dicens: 'Cognoscat tue ratio probitatis'. (4) Ita commutabis pronomen, ut si velis dicere: 'Iste retulit nobis', dicas aliter: 'Nobis istius est sermone relatum'. (5) Similiter verbum poteris commutare, ut si velis dicere: 'Misi tibi', dicas ita: 'Tibi noveris me misisse'. (6) Participium similiter commutabis, ut: 'Bononiam sum venturus', dicas igitur: 'Bononiam habeo propositum veniendi' vel: 'Me venire Bononiam
					<pb n="216"/>
				<lb/>in proximo tua dilectio non ignoret'. (7) Commutatur etiam in casualem dictio carens casu. Ecce, si velis dicere: 'Hic bene iudicat', ita poteris commutare: 'Hic est bonus iudex' vel: 'Hic iudicat bono modo' vel: 'Hic servat in iudicio bonitatem'.</p>
			</div>
			<div type="chapter">
				<head><lb/>9. (1) DE IPERBOLICA AMPLIATIONE.</head>
				<p><lb/>(2) Tertium genus ampliandi materiam est comparatio que in rethoricis superlatio nominatur: et hec ampliando materiam sepe loquitur yperbolice. (3) Huiusmodi autem comparationibus sepe utuntur autores materiam ampliare volentes. Et fit quandoque iperbole cum signo comparationis expresso, scilicet per magis, minus et eque, (4) quandoque fit separatim, id est sine aliquo signo comparationis, ut: 'Totus Aristotiles est in pectore tuo'.</p>
			</div>
			<div type="chapter">
				<head><lb/>10. (1) DE APOSTROPHA.</head>
				<p><lb/>(2) Quartum genus ampliandi materiam est apostrofa que dicitur exclamatio. (3) Hec enim per quandam sermonis directionem efficit doloris aut indignationis alicuius significationem, ut: 'Tu Iuda impiissime ausus fuisti magistrum et Dominum prodere osculando'. (4) Potest etiam et apostrofa intervenire causa monendi et sepe alterius causa rei.</p>
				<pb n="217"/>
			</div>
			<div type="chapter">
				<head><lb/>11. (1) DE PROSOPOPEIA.</head>
				<p><lb/>(2) Quintum genus extendendi materiam est prosopopeia, id est informatio nove persone, que inter colores dicitur conformatio, (3) iuxta illud:
                                        <lg>
                                                <l>'Nux ego iuncta vie cum sim sine crimine vite</l>
                                                <l>A populo saxis pretereunte petor'.</l>
                                        </lg>
                                </p>
				<p><lb/>(4) Similiter crux poterit introduci: 'Ego crux rapta conqueror de fidelium tarditate, quia non curant me de impiorum manibus liberare'.</p>
			</div>
			<div type="chapter">
				<head><lb/>12. (1) DE SIMILITUDINE.</head>
				<p><lb/>(2) Sextum genus materiam prorogandi est digressio que spectat ad colorem qui similitudo vocatur. (3) Hec enim fit causa probandi aliquid de presenti negotio vel persona, que, si fuerit impertinens, erit nimium vitiosa. Si autem ad rem pertineat plurimum commendatur. (4) Et hec digressio multum sermocinantibus expedit, ut si de Iuda loqueris proditore, satis commode ad Absalonem sive Achitophel potes digressionem facere, dum modo ad principale propositum revertaris.</p>
				<pb n="218"/>
			</div>
			<div type="chapter">
				<head><lb/>13. (1) DE AMPLIATIONE QUE DICITUR DESCRIPTIO.</head>
				<p><lb/>(2) Septimum genus ampliandi materiam est descriptio que inter colores sententiarum locatur. (3) Secundum hanc loca, tempora et qualitates negotiorum et personarum sepissime describuntur causa probandi aliquid quod videatur ad materiam pertinere. (4) Iuxta quod dicitur: 'Vir erat in terra Hus nomine Iob, simplex et rectus ac iustus et timens Deum'.</p>
			</div>
			<div type="chapter">
				<head><lb/>14. (1) OCTAVUS MODUS FIT PER SUUM CONTRARIUM.</head>
				<p><lb/>(2) Octavum genus ampliandi materiam est duplex rei consideratio: una que asserit formam rei, altera que oppositam formam tollit. (3) Unde Lucanus: 'Festa coronato non pendent limine serta' (4) vel sic: 'Quam vis ista mulier sit formosa non tamen est lasciva, quam vis nobilis non superba, quam vis dives non tamen ad illicita preceps'. (5) Et debet iste modus loquendi similiter ad descriptionem reduci, quamvis alio modo quam superior fiat.</p>
			</div>
			<div type="chapter">
				<head><lb/>15. (1) DE OCTO MODIS ABREVIANDI MATERIAM.</head>
				<p><lb/>(2) Nunc qualiter possit breviari materia videamus. Est ergo sciendum quod si breviter loqui volumus illa octo sunt vitanda
					<pb n="219"/>
					<lb/>que materiam supra diximus ampliare. (3) Similiter octo sunt illa que adhuc etiam brevitatem inducunt. Primum est emphasis, id est nimia veritatis expressio, ut: 'Davus est ipsum scelus'. (4) Secundum est articulus, id est quedam intervallis distincta cesio dictionum, ut: 'Fides, spes, caritas donat vitam'. (5) Tertium est ablativus qui poni dicitur absolute, ut: 'Troiano bellante victi sunt Parthi'. (6) Quartum est unius in altero quedam callida intelligentia et decora. Unde Oratius: 'It et redit et narrat Vulteium nomine Mennam'. (7) Ita poteris et tu loqui: 'Litteras quas optabam a domino apostolico inpetravi'. Per hoc enim intelligitur quod satis plene apud eum gratiam invenisti et sic non oportet quod debeas hoc cantare. (8) Quintum est a clausulis subtracta coniunctio ubi color intervenit qui dicitur dissolutum, sicut patet in oratione dominica et in simbolo nostre fidei, ubi causa brevitatis pauce coniunctiones ponuntur. (9) Et tu similiter dicas: 'Sciatis quod Bononie gramaticam tribus annis audivi, biennio in logica laboravi, tandem in iure canonico sum titulum magisterii consecutus'. (10) Sextum est multarum clausularum sub uno verbo adiunctio. Et hoc precipue facit ceuma, ut: 'Magna viris gloria est iustitia, fortitudo, temperantia et prudentia'. (11) Septimum est eiusdem verbi repetitionis fuga que
					<pb n="220"/>
				<lb/>non est tolleranda nisi causa exornationis fiat. (12) Octavum est eorum que plus ad rem faciunt in mente prius ordinata collectio, ut, rebus breviter comprehensis, non plura quam sit necesse verba ponantur, ut in dominica oratione videamus, vel sic: 'Davit missus ad fratres, interfecto Golia, populum liberavit'.</p>
			</div>
			<div type="chapter">
				<head><lb/>16. (1) DE GRAVITATE QUE FIT PER TRANSUNTIONEM.</head>
				<p><lb/>(2) Seu velis materiam ampliare sive ad brevitatem reducere debes verba propria, si poteris, invenire, ita quod sermone decenti res quelibet decoretur (3) sed, deficientibus idoneis verbis, quandoque inpropriis est utendum que multum venustatis habent si calide transummantur. (4) Ecce, si de homine loqueris, debes ad rem similem te transfere, ut homini attribuas quod aliis rebus convenit ex natura. (5) Vides enim quod aurum est fulvum, lac niveum, rosa rubicunda, mel dulce, flamme rutile sed nix alba. Potes ergo transumere ita dicens: 'Hic habet dentes niveos, labia flammea, gustum mellitum, vultum roseum, frontem lacteam, crines aureos'.</p>
			</div>
			<div type="chapter">
				<head><lb/>17. (1) DE ANIMATO AD INANIMATUM.</head>
				<p><lb/>(2) Quod si de non homine loqueris ad hominem te retorque, ut quod sibi convenit ex natura possis digne rebus aliis commodare. (3) Vides enim quod homo nascitur, pingit, hornat, blanditur, cessat, dormit, quiescit, iacet et surgit. Hec ergo vernali
					<pb n="221"/>
				<lb/>tempori et maris tranquilitati potes attribuere in hunc modum: (4) 'Florum primordia iam nascuntur, ver floribus terram pingit, tempus placidum nunc blanditur, procelle dormiunt, freta cessant, valles depresse iacent, montes erecti surgunt'.</p>
			</div>
			<div type="chapter">
				<head><lb/>18. (1) ALIUT EXEMPLUM.</head>
				<p><lb/>(2) Similiter ea que sunt hominis ita potes hiemi commodare: 'Multos hiemis &lt;predura&gt; tirannis opprimit violenter, (3) cuius imperio nimbi contristant aerem, caligo diem excecat, aura parit procellas, nix claudit iter, medullas bruma transfigit, undas glacies incarcerat, humum grando flagellat'.</p>
			</div>
			<div type="chapter">
				<head><lb/>19. (1) ALIUT EXEMPLUM.</head>
				<p><lb/>(2) Similem transuntionem sumis ab homine si vis loqui de tempore navigandi: 'Aquas aquilo non obiurgat, aerem auster non inebriat, solis radius quasi scopa lutosi aeris celum emundat, tempus sereno vultu pelago adulatur'.</p>
			</div>
			<div type="chapter">
				<head><lb/>20. (1) QUOMODO VILIS MATERIA EFFICIATUR GRAVIS PER TRANSUMPTIONEM.</head>
				<p><lb/>(2) Potes ab homine similem transsuntionem sumere si vilem materia, sicut est fabrilis actus, cupias exornare, (3) hoc modo:
					<pb n="222"/>
				<lb/>'Flamme vigilant ad folles, in igne massa ferrea sepellitur, eandem coctam forceps incudi ministrat, malleus dat crebra verbera, ut magister, et sic massam format in opus duris ictibus percorreptam'.</p>
			</div>
			<div type="chapter">
				<head><lb/>21. (1) QUARE PLURA SUMMANTUR AB ANIMATO.</head>
				<p><lb/>(2) Plura exempla transsuntionis ab homine sunta posuimus quia transsuntio quam a nobis recipimus et familiarior et suavior esse videtur quam que a rebus summitur alienis.</p>
				<p><lb/>(3) Et est modus iste loquendi gravis et levis: nam gravitas est in inventione verbi sed levitas est in sensu. Quare diligentius est cavendum ne transsuntio sit turbida vel opaca.</p>
			</div>
			<div type="chapter">
				<head><lb/>22. (1) DE TRANSSUNTIONE ADIECTIVI.</head>
				<p><lb/>(2) Si volumus urbane loqui debemus etiam transsumere adiectivum, ut nubem si qua fuerit a substantivo removeat aut ut lumen sibi plenius largiatur. (3) Nam si dixero: 'Iura mollescunt' vel: 'Iura rigent' non dum hec transsuntio bene lucet sed adiectivo posito elucescet, ut: 'Iura dispensatoria mollescunt, iura districta rigent' (nam dispensatio pietatis sed districtio
					<pb n="223"/>
				<lb/>est rigoris). (4) Quandoque adiectivum transsummitur non causa removendi obscuritatem sed ut maius lumen exibeat substantivo. (5) Nam si diceres: 'Tellus plus equo potavit aquas' vel: 'Imber aquas temere dispensavit' plenius ita dices: 'Ebria tellus plus equo potavit aquas' vel: 'Prodigus inber aquas temere dispensavit'. (6) Tale siquidem adiectivum ratione sequentis attributionis substantivo suo ad modum edere colligatur.</p>
			</div>
			<div type="chapter">
				<head><lb/>23. (1) DE TRANSUNCTIONE QUE REPUGNARE VIDETUR.</head>
				<p><lb/>(2) Quandoque tamen transsuntio videtur inter nomen et verbum repugnantiam generare, ubi tamen dignissima est iuntura, ut: 'Ad Dominum clamant devota silentia' vel: 'Gaudium terrenum intrinsecus amarescit'. (3) Eadem contrarietas quandoque inter substantivum et adiectivum esse videtur, ut: 'Amara gaudia, clamosa silentia sunt ista'. (4) Similiter est si dicam: 'Strenua inertia te exercet, inops copia te ditavit'.</p>
			</div>
			<div type="chapter">
				<head><lb/>24. (1) DE TRANSUNCTIONE SUMPTA EQUIVOCE.</head>
				<p><lb/>(2) Ex predictis habemus unum genus transsuntionis, scilicet quando dictio semel sumpta proprie summitur et in proprie, (3) ut si dicam: 'Fides in corde, ferrum in corpore armat sancte crucis inclitos bellatores'. (4) Ita dixit Ovidius: 'Demophon ventis et verba et vela dedisti'. Accipit enim 'ventos' proprie et improprie simul.</p>
				<pb n="224"/>
			</div>
			<div type="chapter">
				<head><lb/>25. (1) DE TRIPLICI RESPECTU VERBI TRANSUMPTI.</head>
				<p><lb/>(2) Habuimus quod verbum et adiectivum et substantivum transsumuntur sed quodlibet multis modis. (3) Nam verbum quandoque transsummitur ratione precedentis casus, ut: 'Nubes pausant, aer mansuescit, aura silet, aves inter se locuntur, mare dormit, rivi ludunt, rami pubescunt, agelli pinguntur, humus lascivit'. (4) Quandoque ratione sequentis casus, ut: 'Predicator seminat ore, unde cibat oculos, aures inebriat et satiat ipsos animos auditorum'. (5) Quandoque ratione tam precedentis quam sequentis casus, ut: 'Os nostri doctoris propinat dulcia verba, vigiles aures bibunt verba ex ore ipsius loquentis'.</p>
			</div>
			<div type="chapter">
				<head><lb/>26. (1) DE TRIPLICI RESPECTU ADIECTIVI TRANSSUMPTI.</head>
				<p><lb/>(2) Adiectivum quoque transummitur tribus modis. (3) Quandoque ratione fixi cui adiungitur, ut si dicatur: 'Sermo crudus, excoctus, sucosus, arridus, hirtus, comptus, rudis, excultus, inops, opimus'. (4) Quandoque ratione sequentis obliqui, ut: 'Ecce rex venit, inermis consilis, cintus odiis, nudus amicis'. (5) Quandoque ratione utriusque, ut si de aliquo diserto dicamus: 'Hic est floridus eloquio'; de veterano: 'Hic est marcidus evo'; de paupere: 'Hic est tenuis re'.</p>
				<pb n="225"/>
			</div>
			<div type="chapter">
				<head><lb/>27. (1) DE TRANSSUMPTIONE FIXI ET UNDE PROVENIAT LEVITAS VEL GRAVITAS.</head>
				<p><lb/>(2) Fixum transsummitur multis modis, ut: 'Ira maris' (ecce nominatio); 'Tu es alter Ulixes' (ecce pronominatio); 'Bononia prudens' (ecce denominatio). (3) Unde sciendum est quod, cum verborum exornationes sint XLV, decem illarum pertinent ad gravitatem sermonis, quia omnes in transuntione posite sunt et ab usitata verborum potestate recedunt: grave videtur, enim transsummere competenter. (4.) xxxv que super sunt planitiem sermonis accomodant et illum quadam superficiali dignitate venustant. Sed vide, si gravitatem sequeris, ne obscuritatem incurras et si brevitatem diligis, cave ne afferas vilitatem.</p>
				<lg>
					<l>(5) "Sic grave iunge levi ne res hec detrahat illi</l>
					<l>Sed sibi conveniant et sede fruantur eadem".</l>
				</lg>
				<p><lb/>(6) Colores igitur qui sermonem levem efficiunt et venustum sunt xxxv, scilicet repetitio, conversio, complexio, traductio, contentio, exclamatio, interrogatio, ratiocinatio, sententia, contrarium, membrum, articulus, continuatio, compar, similiter cadens, similiter desinens, annominatio, subiectio, gradatio, diffinitio, transitio, correctio, occupatio, disiunctum, coniunctio, adiuntio, conduplicatio, interpretatio, commutatio, permissio, dubitatio, expeditio, dissolutum, precisio, conclusio. (7) Quarum
					<pb n="226"/>
				<lb/>exornationum quedam ampliant orationem, quedam ad brevitatem ducunt. Quod similiter quedam exhornationes sententiarum faciunt, ut a nobis superius est ostensum, (8) quia sicut quedam extendunt orationem, ita quedam ornamenta sententiam et velud quedam coartant sermonem, ita quedam habent potestatem sententiam coartandi.</p>
				<p><lb/>(9) Sed de illis xxxv verborum exornationibus et de sententiarum XIX coloribus ad presens non duximus repetendum, quia sufficienter a nobis est de illis superius expeditum (10) sed decem colores transuntionum hic volumus iterare causa expediendi plenius gravitatem ipsorum et quia de transuntivis precipue intendimus hic docere.</p>
			</div>
			<div type="chapter">
				<head><lb/>28. (1) DE TRANSUMPTIVA GRAVITATE DECEM EXORNATIONUM .</head>
				<p><lb/>(2) Decem exornationum que ad transsuntionem pertinent quattuor sunt que inter eas plus gravitatis habent; sex autem viam faciliorem tenent nec tantum in se continent gravitatis.</p>
				<p><lb/>(3) Graviores equidem sunt iste quattuor: nominatio, pronominatio, permutatio, translatio. (4) Minus gravitatis habent iste sex: denominatio, circuitio, transgressio, superlatio, intellectio et abusio. De his ergo per ordinem videamus.</p>
				<pb n="227"/>
			</div>
			<div type="chapter">
				<head><lb/>29. (1) NOMINATIO.</head>
				<p><lb/>(2) Nominatio est novi vocabuli vel nove iuncture verborum confectio. (3) Quod quandoque fit causa imitationis, ut: 'Iste sibilat, ille rudit; hic murmurat, ille vagit; hic blacterat, ille mugit'. (4) Quandoque fit causa significationis, id est causa maioris vehementie, ut: 'Isto faciente impetum, fragor civitatis auditus est' (sic enim magnus clamor populi designatur, quod a fragore arborum tractum est). (5) Similiter potest dici: 'Me terret tuba fulminis, aure impetus me invasit, ventorum iurgia tollunt sonnum, maris strepitus ledit naves, ira procelle timidos facit'. (6) Hec vero transsuntio proprie fit in nomine substantivo et comuni, hoc est appellativo. (7) Et potest dici quod in ipsa inventione fit nominatio sed, cum ab usu fuerit approbata, huiusmodi locutio in transslatione vertetur.</p>
			</div>
			<div type="chapter">
				<head><lb/>30. (1) PRONOMINATIO.</head>
				<p><lb/>(2) Pronominatio similiter fit in nomine substantivo sed proprio, causa laudandi vel vituperandi quantum ad animam, ut: 'Hic est Petrus, ille Iudas' (3) vel quantum ad corpus, ut: 'Hic est Paris, ille Thersites' vel quantum ad res, ut: 'Hic est Titus et ille Tantalus', id est hic largus et ille avarus. (4) Quandoque
					<pb n="228"/>
				<lb/>fit ut nomen gratius pro minus grato ponamus, hoc modo: 'Recordare, Domine, patrum nostrorum Abraam, Ysaac et Iacob'. (5) Quandoque minus gratum ponimus, ut auditores amplius commoveamus. Unde Lucanus: 'Ad Cinnas Mariosque venis'. Hii enim fuerunt maximi rei publice inimici.</p>
			</div>
			<div type="chapter">
				<head><lb/>31. (1) PERMUTATIO.</head>
				<p><lb/>(2) Permutatio fit in nomine tam proprio quam comuni. Hec aliud verbis, aliud sententia, sicut allegoria, demostrat et fit per similitudinem, argumentum atque contrarium.</p>
				<p><lb/>(3) Fit per similitudinem cum plures translationes accedunt, ducte simili ratione, (4) hoc modo: 'Si canes funguntur officio luporum cuinam presidio pecuaria credemus?' Ecce, 'canes' significant prelatos, 'lupi' mercenarios seu tirannos, 'pecuaria' populares et ita plura similia hic concurrunt. (5) Fit per argumentum a persona vel loco vel ab alia re sumptum, quod frequenter in sacra scriptura contingit (6) et tunc quandam similitudinem oportet intervenire, ut si per 'David' Christum intelligas, per 'vas lactis' plenitudinem sue gratie, per 'fundum' beatam Virginem, per 'Goliam' principem tenebrarum, per 'gladium' potestatem sibi ablatam. (7) Fit per contrarium, ut si per 'Rachel morientem in
					<pb n="229"/>
				<lb/>partu' virginem intelligas absque dolore aliquo parientem. (8) Similiter fit per contrarium quando intervenit hironia, hoc est derisio, que per quandam vocis elevationem exprimitur, ut: 'Hic est episcopus' quasi dicat 'non est', quia nullam curam de grege habet. (9) Quandoque fit per contrarium absque ulla derisione, ut si de avaro dicas: 'Hic est nimis prodigus' et de adultero: 'Hic est castus'. In talibus enim est transsuntio facta per antifrasim.</p>
			</div>
			<div type="chapter">
				<head><lb/>32. (1) TRANSLATIO.</head>
				<p><lb/>(2) Traslatio est ex quadam convenienti similitudine verbi iam dudum inventi in aliam rem traductio. (3) Hec fit tam in nomine quam in verbo et participio et adverbio et in hoc differt a precedentibus. (4) In permutatione tamen significatio vocabuli non mutatur sed per rem ipsius alia res intelligitur, ut: 'Lupus est in fabula', id est aliquis adest qui cursum impedit nostre vocis. (5) In translatione vero dictio quasi sponte ad aliud significandum convertitur, ut: 'Pratum ridet', id est floret. (6) Et fit traslatio quandoque tantum in una parte, ut: 'Insanire libet', hoc est versificari, quandoque in pluribus, ut: 'Pastores predantur oves'. Hic duo nomina transferuntur: 'pastores' ad prelatos et 'oves' ad subditos; (7) quandoque transummitur totalis oratio, ita quod nulla pars ipsius, ut: 'Littus aras', id est opus inutile agis.</p>
				<pb n="230"/>
			</div>
			<div type="chapter">
				<p><lb/>(2) Traslatio fit sex causis. Nam fit causa maioris evidentie, ut: 'Hic serpens callidus Eve mortis pocula propinavit'. (3) Item fit causa brevitatis, ut: 'Prima die absorbuit infernus angelum tumefactum'. (4) Fit causa obscenitatis vitande, ut: 'Nullus beate Marie virginitatis ianuam reseravit'. (5) Similiter fit causa maioris significantie, ut: 'Apostoli ubique gentium tonuerunt'. (6) Fit causa diminutionis, ut: 'Iste superbit quia guttam scientie iam gustavit'. (7) Item fit causa locupletandi orationem maiori hornatu, velud si diceres: 'In rexurrectione caro Christi refloruit que in passione prius exaruerat tamquam testa'.<lb/></p>
			</div>
			<div type="chapter">
				<head><lb/>34. (1) DE QUATTUOR DIFFERENTIIS TRANSLATIONIS.</head>
				<p><lb/>(2) Translatio quoque habet differentias quattuor specierum. Fit enim ab animato ad animatum, ut: 'Equus iste volat'. Nam avis et equus animata sunt. (3) Fit ab animato ad inanimatum ut: 'Vela gemunt'. (4) Fit ab in animato ad animatum, ut: 'Iste radiat splendore sapientie'. (5) Fit ab in animato ad inanimatum, ut: 'Terra fluit lac et mel'.</p>
			</div>
			<div type="chapter">
				<head><lb/>35. (1) DE RECIPROCIS TRANSLATIONIBUS.</head>
				<p><lb/>(2) Sunt insuper inter has species quedam translationes que utrique parti conveniunt et ob hoc reciproce nominatur, quia, sicut 'pratum ridet', ita 'homo viret' et sicut 'terra fluit' ita
					<pb n="231"/>
				<lb/>'fluctus teritur'. (3) Et quedam sunt tantum unius partis, quia non sicut 'equus volat' sic avis dicitur equitare.</p>
			</div>
			<div type="chapter">
				<head><lb/>36. (1) DE TRANSLATIONE REI ET VOCIS.</head>
				<p><lb/>(2) Notandum quod fit vocis et rei translatio, ut: 'Linea est longa'. Sic enim res et nomen transfertur a corpore ad ipsam lineam que sine dubio est incorporea, quia longitudo ad lineam et hoc nomen 'longa' pariter transferuntur. (3) Fit translatio vocis et non rei, ut: 'Iste monacus est albus' quia, licet 'albus' dicatur de monacho non tamen albedo inest monacho sed tantum habitui. (4) Fit translatio rei sed non vocis, ut: 'Leta seges', id est fertilis. Sic enim attribuitur letitia segeti sub hoc adiectivo 'leta', non tamen sub alio nomine eiusdem significationis, ut dicatur: 'Seges ylaris' vel 'iocunda'.</p>
			</div>
			<div type="chapter">
				<head><lb/>37. (1) DE TRANSLATIONE SECUNDUM IDEM, SIMILE ET DlVERSUM.</head>
				<p><lb/>(2) Fit quoque translatio in eodem, simili et diverso. Quod sic intelligitur: in eodem enim dicitur fieri quando idem verbum eandem translativam significationem retinet, locis positum in diversis, (3) ut si hoc verbum 'adulterat' ita ponas: 'Asper
					<pb n="232"/>
				<lb/>animus adulterat corpoream venustatem. Prebende nomen adulterat qui non prebet eam liberaliter sed venundat. Hic adulterat claves, ille male transferendo adulterat dictiones' vel sic de hoc verbo 'castigo'.</p>
			</div>
			<div type="chapter">
				<head><lb/>38. (1) EXEMPLUM DE EODEM.</head>
				<p><lb/>(2) 'Virgo habet labellula castigata. Magister castigate loquitur et subcinte. Cantilenam castiga ne satietatem inducat. Simplicitate faciei mentis durities castigatur. Verborum prolixitatem castigo. Enormitatem carminis debet poeta diligens castigare' vel sic de hoc verbo 'furatur'.</p>
			</div>
			<div type="chapter">
				<head><lb/>39. (1) EXEMPLUM DE EODEM.</head>
				<p><lb/>(2) 'Iste sub tue protectionis clipeo se furatur. Galathea michi sua pulcritudine me furatur. Qui honestis rebus invigilat illecebrarum voluptatibus se furatur. Nemo est tam cautus cui carnalis stimulus aliquid non furetur'.</p>
			</div>
			<div type="chapter">
				<head><lb/>40. (1) EXEMPLUM DE SIMILI.</head>
				<p><lb/>(2) Fit in simili cum verba consimilis significationis ad eandem possunt translationem venire, ut: 'Prata floribus rident, prata luxuriant floribus, prata lasciviunt floribus, prata florea iuvenescunt, prata florum purpura venustantur, prata vario gramine ylarescunt, prata florum coloribus depinguntur' vel sic:</p>
				<pb n="233"/>
			</div>
			<div type="chapter">
				<head><lb/>41. (1) EXEMPLUM DE SIMILI.</head>
				<p><lb/>(2) 'Flores floribus hic arrident, hic rose cum liliis maritantur, viole colore ferrugineo depinguntur, hic locus veris opibus preditatur, humus hic delectabiles parit flores, tota humus herbis gratuitis hic virescit, vernalis clementia hic blanditur, (3) tellus fecundis graminibus hic vestitur, in hec loca natura sue rorem gratie instillavit, ad florum gratiam çephirus hic aspirat, vernis floribus aura lascivior hic applaudit, nescit hic yems floribus novercari, forma loci florigera invitat ad requiem transeuntes'.</p>
			</div>
			<div type="chapter">
				<head><lb/>42. (1) TRANSLATIO SECUNDUM DIVERSUM.</head>
				<p><lb/>(2) In diverso dicitur esse translatio cum res opposite quadam se contentione respiciunt, (3) ut: 'Iste candorem denigrat mee fame sed ego sue fame nigredinem candidavi'; 'Vultus huius colore roseo venustatur, faciem illius extrema inficit turpitudo'; 'Hunc cecitas cupiditatis obfuscat, illum splendor liberalitatis illustrat'; 'Hyemps floribus tellurem depauperat sed eandem vernanti gramine ver fecundat'.</p>
				<p><lb/>(4) Licet autem obscura transsumptio sit vitanda, quandoque tamen causa loquendi liberius vel causa celandi quod dicitur locum habet, (5) ut si de sodomita dicas: 'Iste prefert
					<pb n="234"/>
					<lb/>Ganimedem Iunoni' id est magis pusione quam coniuge delectatur.
				<lb/>Nunc de sex qui restant coloribus est agendum.</p>
			</div>
			<div type="chapter">
				<head><lb/>43. (1) DENOMINATIO ET EIUS MODI.</head>
				<p><lb/>(2) Denominatio transuntionem facit quoniam a rebus propinquis et finitimis orationem trahit, qua res possit intelligi non suo vocabulo appellata. (3) Hec nomen inventi ponit pro nomine inventoris, ut: 'Vinum colitur a Tebanis', id est Bachus inventor vini. (4) Quandoque nomen inventoris significat rem inventam, ut: 'Ceres est cara Bononie', id est panis. (5) Quandoque instrumentum sumitur pro utente, ut: 'Penna scribit', 'Gladius hostem cedit'. (6) Quandoque nomen facientis denominat rem que fit, ut: 'Mars imminet Lombardie', id est bellum quod fit a Marte. (7) Similiter nomen rei que fit denominat facientem, ut: 'Avaritia est cupida et gratia liberalis', quoniam avaritia facit cupidum sed gratia liberalem. (8) Quandoque continens ponitur pro contento, ut: 'Gallia pugnat', id est Gallici. (9) Sed hoc fit tripliciter, quia potes epitetum, id est proprium accidens rei, per substantivum significare, ut: 'Bononia est iuris indagatrix' vel per adiectivum, ut: 'Bononia est nobilis, felix, prudens' vel
					<pb n="235"/>
				<lb/>per ydoneum verbum, ut: 'Bononia docet iura'. (10) Quandoque contentum pro continente accipitur, ut si materia pro materiato ponatur, hoc modo: 'Bachus in argento, digitus lascivit in auro'.</p>
				<p><lb/>(11) Si ergo vis esse in mitator nobilium poetarum in huiusmodi epithetis et decorem singulis rebus dare, nunc audi Claudianum dicentem:</p>
			</div>
			<div type="chapter">
				<head><lb/>44. (1) EPITHETA DENOMINATIVA.</head>
				<lg>
					<l>(2) 'Glomerantur in unum</l>
					<l>Innumere pestes Herebi quascumque sinistro</l>
					<l>Nox genuit fetus, nutrix discordia belli</l>
					<l>Imperiosa fames leto vicina senectus</l>
					<l n="5">Impatiensque sui morbus livorque secundis</l>
					<l>Anxius et scisso merens velamine Luctus</l>
					<l>Et Timor et ceco preceps audacia vultu</l>
					<l>Et Luxus populator opum cui semper adherens</l>
					<l>Infelix humili gressu comitatur Egestas'.</l>
				</lg>
                                        <p><lb/>(3) Audi adhuc eundem:
                                        <lg>
                                                <l>'Hic elementorum series sedesque paternas</l>
                                                <l>Insignibat acu veterem qua lege tumultum</l>
                                                <pb n="236"/>
                                                <l>Discrevit natura parens et semina iustis</l>
                                                <l>Discessere locis, quicquid leve fertur in altum</l>
                                                <l n="5">In medio graviora cadunt, incanduit aer</l>
                                                <l>Egit flamma polum, fluxit mare, terra pependit</l>
                                                <l>Nec color unus erat, stellas accendit in auro</l>
                                                <l>Ostro fundit aquas, attollit litora gemmis'.</l>
                                        </lg>
                                </p>
				<p><lb/>(4) Adhuc eundem non pigeat te audire:
                                        <lg>
                                                <l>'Hic edere serpunt, hic pampinus induit ulmos.</l>
                                                <l>Alnus amica vadis, astis accommoda cornus,</l>
                                                <l>Crispa comas buxus, pinus succinta cacumen</l>
                                                <l>Apta fretis abies, venturi prescia laurus</l>
                                                <l n="5">Mirtus odora, gigas citrus, pigmea mirica</l>
                                                <l>Frigore ramorum solarem summovet estum'.</l>
                                        </lg>
                                </p>
				<p><lb/>(5) Audi etiam eximium poetarum:
                                        <lg>
                                                <l>'Continuo pectoris generosi pullus in arvis</l>
                                                <l>Altius ingreditur et mollia crura reponit</l>
                                                <l>Primus et ire viam et fluvios temptare minaces</l>
                                                <l>Audet et ignoto sese committere ponti</l>
                                                <l n="5">Nec vanos horret strepitus. Illi ardua cervix</l>
                                                <l>Argutumque caput, levis alvus, obesaque terga</l>
                                                <l>Luxuriatque thoris animosum pectus'.</l>
                                        </lg>
                                </p>
				<pb n="237"/>
				<p><lb/>(6) Adhuc eundem mirare:
                                        <lg>
                                                <l>'Ecce supercilio clivosi tramitis undam</l>
                                                <l>Elicit illa cadens raucum per levia murmur</l>
                                                <l>Saxa ciet scatebrisque arentia temperat arva'.</l>
                                        </lg>
                                </p>
			</div>
			<div type="chapter">
				<head><lb/>45. (1) TRANSUMPTIO PER CIRCUITIONEM.</head>
				<p><lb/>(2) Circuitio transsuntionem facit, quia causam ponit pro causato et rem simplicem quadam circumlocutione designat, (3) ut: 'Langor eget medicina' id est languens eget medico, et: 'Prudentia Bononiensium vincit hostes', id est Bononienses prudentes.</p>
			</div>
			<div type="chapter">
				<head><lb/>46. (1) TRANSGRESSIO.</head>
				<p><lb/>(2) Transgressio quoque transummit quia causa venustatis removet dictiones ab ordine naturali et in aliam potestatem trahit. (3) Unde, ratione talis ordinis, est hec locutio transsuntiva: 'Socratem videt Plato'.</p>
			</div>
			<div type="chapter">
				<head><lb/>47. (1) SUPERLATIO TRANSUMPTIVA.</head>
				<p><lb/>(2) Superlatio ad transuntionem reducitur, quia hec superat veritatem augendi vel minuendi causa. (3) Fit autem quandoque sine comparatione, ut: 'Tangunt sidera fluctus'; quandoque fit per eque ut: 'Unda &lt;cruoris&gt; fluit exemplo equoris'; (4) quandoque
					<pb n="238"/>
				<lb/>per magis, ut: 'Pectus est frigidius glacie'; (5) quandoque per minus, ut: 'Sol est obscurior armis regis', id est minus splendidus. (6) Sed cave ne supergressionem mens vel auris aborreat. Nam "placet excessus quem laudat et auris et usus".</p>
			</div>
			<div type="chapter">
				<head><lb/>48. (1) TRANSUNTIO PER INTELLECTIONEM.</head>
				<p><lb/>(2) Intellectio pulcerrimam transuntionem facit. Ponit enim partem pro toto, ut si velis dicere quod studueris tribus annis, pulcrius ita dices: 'Tertia estas in studio me invenit'. (3) Sic enim ait Oratius: 'Me quater undenos sciat implevisse decenbres', id est annos.</p>
				<p><lb/>(4) Eadem est transuntio quando singulare accipitur pro plurali, ut: 'Iste habet capillum nigrum', id est capillos nigros. (5) Quandoque id quod est partis attribuitur toti, ut si eadem dies, respectu diversarum partium, sicca et aquosa dicatur vel idem fluvius angustus et amplus, sapidus et amarus. (6) Similiter fit quando plurale pro singulari accipitur, ut si de aliquo suum anulum ostendentem dicamus: 'Iste vult ostendere gemmas suas'.</p>
			</div>
			<div type="chapter">
				<head><lb/>49. (1) TRANSSUMPTIO PER ABUSIONEM.</head>
				<p><lb/>(2) Abusio ad transuntionem pertinet, quia pro verbo certo et proprio ponitur aliud ei simile et propinquum. (3) Nam proprie
					<pb n="239"/>
					<lb/>dicimus: 'Vires parve, statura brevis, consilium magnum, oratio longa'. Possumus ergo dicere abusive: 'Huius vires sunt breves, statura parva, consilium longum, oratio magna'; (4) sed cave ne illa reputes propinqua et finitima que potius sunt contraria, quia, si ad illa declinaveris, erit abusio vitiosa, (5) ut si prodigum dicas 'largum', temerarium 'fortem', audacem 'fidentem', superstitiosum 'religiosum', (6) loquacem 'facundum', crudelem 'iustum', astutum 'cautum', avarum 'parcum', fatuum 'simplicem', fictum 'humilem', strabonem 'petum', nanum 'pullum', pinguem 'tardum' et his similia. (7) Si enim, relicto medio, te transferras ad extrema ita quod unum sumas pro reliquo, non est talis transuntio tolleranda.
				<lb/>Et hec de trans sumptivis dicta sufficiant.</p>
			</div>
			<div type="chapter">
				<head><lb/>50. (1) DE INVENTIONE ARTIFICIALITER COMMUTANDI.</head>
				<p><lb/>(2) De commutatione partium superius in quodam loco tetigimus sed non plene. Unde, volentes Sidonium immitari, plenum artificium inveniendi verba que pertinent ad facundiam et hornatum statuimus exhibere, ut non casu sed arte facundi effici valeamus. (3) In tribus ergo consistit huius doctrine consideratio, scilicet in dictione tempus significante, in dictione habente casum et in dictione indeclinabili. (4) Sic enim omnes partes orationis comprehenduntur.
				<lb/>Et prius de verbi facundia videamus.</p>
				<pb n="240"/>
			</div>
			<div type="chapter">
				<head><lb/>51. (1) DE COMMUTATIONE VERBI REGULA GENERALIS.</head>
				<p><lb/>(2) Verbo igitur alicuius negotii de quo agitur in mente concepto, accipe aliquod substantivum quod ab eo descendat vel ab alio eiusdem significationis verbo sive ipsius expresse imaginem retinente, quo invento, ipsum per casus singulos commutabis, (3) adendo ilia que ad congruitatem orationis et perfectionem pertineant, ut non solum esse, sed bene esse illa quam desideras sententia videatur et tunc, his et illis in animo diligentissime revolutis, quod aptius decreveris illud pone.</p>
			</div>
			<div type="chapter">
				<head><lb/>52. (1) EXENPLUM DE COMMUTATIONE VERBI.</head>
				<p><lb/>(2) Et si velis dicere: 'Doleo', accipe fixum 'dolor', scilicet inde natum, cuius constructionem per singulos casus ita poteris experiri: (3) 'Michi manat ex hoc fonte dolor. Hinc surgit michi radix doloris. Materiam sive causam res ingerit hec dolori. Gravem michi seminat hoc dolorem. Intrinsecus me vulneras, seve dolor. Absorbetur meus spiritus a dolore'. (4) Potes etiam summere fixum ab aliis eiusdem significationis verbis, ut sunt 'gemo', 'lacrimor', 'conqueror' et 'suspiro' et per casus similiter variabis, hoc modo:</p>
				<pb n="241"/>
			</div>
			<div type="chapter">
				<head><lb/>53. (1) DE COMMUTATIONE MAGIS VENUSTA.</head>
				<p><lb/>(2) 'Suspiria michi veniunt ex animo, gravis questus prodit ab ore, lacrime in faciem manant, gemitus me confundit'. (3) Pulcrius tamen dixeris si eadem hec transsumas hoc modo: 'Suspiria ex imo pectoris erumpunt, aer questibus aclamat, a fonte oculorum lacrime derivantur, aculeo gemitus animus vulneratur'. (4) Sic patet quomodo proprie vel improprie talibus sit utendum.
				<lb/>Nunc de dictione casuali agamus.</p>
			</div>
			<div type="chapter">
				<head><lb/>54. (1) DE COMMUTATIONE ADIECTIVI.</head>
				<p><lb/>(2) Aut est adiectivum quad in mente concipis aut fixum. Si fuerit adiectivum, accipe fixum quod derivatur ab eo vel ab alio similem significationem habente, sicut de verbo diximus, et tunc illud similiter variabis, (3) ut si velis dicere: 'Vultus est candens' vel 'candidus', sume hoc fixum 'candor' et ita dicas: 'Huius vultum candor illuminat. Radio candoris ora coruscant. Candori nubit facies huius. Instar solis maxilla candorem gerit. (4) Humanis visibus es speculum, candor, serenissime faciei. Mundus gene candore diescit' et sic, constructionibus variatis, elige cui dicas: 'Tu michi sola places'.</p>
				<pb n="242"/>
			</div>
			<div type="chapter">
				<head><lb/>55. (1) DE COMMUTATIONE FACTA IN CONSIMILI.</head>
				<p><lb/>(2) A consimili potes elicere substantivum, ut nix a 'niveus', quod predicto mobili similatur (3) et inde sic poteris perorare: 'Nix et gena forma non differunt. Tanta luce candor nitet in ora quod nivis emulus reputatur. Ora nivi consonant in candore. Facies nivem candore proprio imitatur. Vultus cum nive certat non dubius de triumpho. Nix huius candori contendere non presummis'. (4) Ecce vides duo fixa diversarum vocum sed consimilis significationis invicem in predictis locutionibus mirabiliter variari.</p>
			</div>
			<div type="chapter">
				<head><lb/>56. (1) DE COMMUTATIONE FIXI.</head>
				<p><lb/>(2) Si nomen de cuius re agitur fixum fuerit aut honeste in suo casu permanet aut non. (3) Si honeste, tunc non eget artificio commutandi, ut si diceres: 'Iste hoc scelus consilio perpetravit'. Tamen causa maioris copie ita illud fixum per suos casus poteris variare: (4) 'Consilium fuit stimulus huius sceleris faciendi. Consilii prava subgestio sceleri causam dedit. Consilio manus flagitiosa consensit. Consilium produxit in actum manus nimium scelerata. Consilium pravum, effectum celerem invenisti. Consilio suggerente manus ad facinus properavit'.</p>
				<pb n="243"/>
			</div>
			<div type="chapter">
				<head><lb/>57. (1) DE COMMUTATIONE FIXI NON DIGNE POSITI.</head>
				<p><lb/>(2) Si fixum non videbitur bene stare, tunc oportet illud callide permutari, ut si diceres ita simpliciter: 'Homines dicunt hoc factum', honestius ita dices: 'Hoc factum est vox populi. Fama publica testis est huius facti. (3) Huic facto nulla lingua reclamat. Hoc factum lingue omnium protestantur. O factum voce populi declaratum. In hoc facto sermones consonant singulorum'. Et sic caute potes in singulis iuncturas varias invenire.</p>
			</div>
			<div type="chapter">
				<head><lb/>58. (1) DE COMMUTATIONE ADVERBII IN NOMEN.</head>
				<p><lb/>(2) Partem quoque indeclinabilem potes ad declinabilem retorquere, causa maioris faccundie vel hornatus, (3) ut si velis dicere: 'Hodie mecum cena', hoc adverbium in nomen taliter commutabis: 'Mecum in cena te dies societ hodierna. Ut dies ista sit michi iocundior mecum cena'. (4) Item si diceres: 'Veniet huc magister', adverbium locale retorqueas sic in nomen: 'Magistrum venientem suscipiet iste locus. Adventu magistri honorabitur iste locus'. (5) Item si ponas adverbium numerale, ut 'semel dixi', taliter illud vertas: 'Unica fuit emissio mei dicti'.
					<pb n="244"/>
				<lb/>Si bis dixeras, ita dicas: 'Vice gemina istud dixi'. (6) Et in verbum potes adverbium retorquere, ut si velis dicere: 'Hic sepe canit', verbum inseras, ita dicens: 'Iste frequentat cantum', 'Huius cantus valde crebrescit', 'Iste cantitat'; vel in nomen potius id convertas, ut: 'Frequens est huius cantus', 'Canendi frequentia hunc delectat'. (7) Adverbium quoque negandi potes in verbum vel nomen convertere, (8) ut si velis dicere: 'Non lego', potes taliter commutare: 'Michi abest actus legendi', 'Actu legendi vaco', 'Actio legendi a me penitus est divisa'. Et ita potes de omnibus adverbiorum significationibus experiri.</p>
			</div>
			<div type="chapter">
				<head><lb/>59. (1) DE COMMUTATIONE CONIUNCTIONIS.</head>
				<p><lb/>(2) Coniunctiones etiam poteris commutare, ut si velis dicere: 'Si iste venerit ille recedet', dicas honestius: 'Huius adventus operabitur illius recessum'. (3) Idem in copulativa contingit, ut: 'Vitium et virtus repugnant'. Dicas id pu]crius: 'Virtus vitio contradicit'. 'Homo et asinus currunt' dicas decentius: 'Uterque istorum currit', 'Propter cursum hominis cursu asinus non privatur, 'Quamvis currat homo nichilominus tamen currit asinus'. (4) Similiter potes vertere disiunctivam, ut: 'Iste vel ille currit'. Dic ergo: 'Alter istorum currit', 'Unum istorum ab altero cursus disiungit'. (5) Illativam quoque poteris commutare, ut: 'Sor.
					<pb n="245"/>
				<lb/>currit ergo movetur'. Aliter istud dicas: 'Ex cursu necessario sequitur motus', 'Cursum non potest relinquere motus'. Et ita de singulis speciebus coniunctionum poteris operari.</p>
			</div>
			<div type="chapter">
				<head><lb/>60. (1) DE COMMUTATIONE PREPOSITIONIS.</head>
				<p><lb/>(2) Prepositionibus idem convenienter aptatur, ut si dicere velis: 'Ad urbem vado', id decentius ita dicas: 'Urbs quam videre desidero est itineris mei causa'. (3) Et si dixeris: 'Sum in domo', dicas magis egregie: 'Domum continet me presentem'. Et ita de singulis prepositionibus, si acute volueris contemplari, quia non venit ex facili res ista nec absque labore.</p>
			</div>
			<div type="chapter">
				<head><lb/>61. (1) DE COMMUTATIONE INTERIECTIONIS ET PRONOMINIS.</head>
				<p><lb/>(2) Necnon interiectionem poteris commutare, ut si diceres: 'Heu michi', dicas verbo vel nomine istud idem: 'Doleo vehementer. Dolore consumor. Michi dolor est inenarrabilis'. Et ita de aliis interiectionibus est dicendum.</p>
				<p><lb/>(3) Pronomina vero tot mutationes non habent sed sufficit ut per casus mutentur, ratione illorum quibus adiunguntur, (4) ut hac constructione posita: 'Ego lego', singulos casus pronominis
					<pb n="246"/>
				<lb/>sic percurras: 'Mei legentis labor gloriam michi parit. Michi legenti ianua scientie aperitur. Me studium legendi promovet ad virtutem. A me legente nobilis possessio cumulatur' sed de vocativo exemplum non ponimus quia caret. Hec ad presens de tali commutatione sufficiant.</p>
				<pb n="247"/>
			</div>
		</div>
		<div type="book">
			<head><lb/>1. (1) INCIPIT OCTAVUS LIBER.</head>
			<div type="chapter">
				<head><lb/>DE ARTIFICIO INVENIENDI
				<lb/>DETERMINATIONES.</head>
				<p><lb/>(2) De inventione, dispositione, elocutione que visa sunt nobis utiliora quantum ad artem dictandi iam diximus, quia de causis civilibus nil ad presens, ad quas utique totam rethoricam Tullius reducere conabatur. (3) Sed non sufficit invenire tema et bene disponere et exequi vel hornare nisi adhuc aliam inventionem utilem habeamus. (4) Sicut ergo artificium inveniendi ea que pertinent ad facundiam et hornatum recepimus a Sidonio, sic artificium inveniendi laudabiles determinationes hic volumus recipere ab eodem, quia nec Tullius nec Quintilianus aliquid de his dixit.</p>
			</div>
			<div type="chapter">
				<head><lb/>2. (1) AD QUID VALEANT DETERMINATIONES.</head>
				<p><lb/>(2) Determinationes igitur sunt quasi totius orationis potissimum condimentum, que obscura dilucidant, evagantia coartant, imperfecta perficiunt et sermonem pauperem locupletant.</p>
				<p><lb/>(3) Fixum enim sine adiectivo quasi nudum videtur, unde societate indiget adiectivi, ut veste sibi congrua induatur. (4)
					<pb n="248"/>
				<lb/>Nam quandoque ad laudem pertinet, ut 'Vir bonus'; quandoque ad vituperium, ut 'Vir malus'; quandoque ad indifferens, ut 'magnus', quia dicimus 'magnus imperator' laudantes et 'magnus latro' vituperantes; quandoque pertinet ad proprium, ut: 'Pax tranquilla, 'Grave aratrum', 'Altum mare', (5) quod si determinatio transsumptionem in se habuerit et pulcrior et gravior locutio videatur per quamcumque partem determinatio illa fiat, ut: 'Superba vestis', 'Crinis aureus', 'Flos purpureus'. (6) Ita et verbum summitur transsuntive, ut: 'Studium floret', 'Lacrima pluit', 'Philomena cithariçat'. Sed de transuntionibus superius dictum est.</p>
			</div>
			<div type="chapter">
				<head><lb/>3. (1) DETERMINATIO MOBILIUM PER EUMA.</head>
				<p><lb/>(2) Determinationes autem sunt congerende, quia locupletior est oratio cuius determinationes complexis sermonibus contexuntur. (3) Hoc enim accidit multis modis, quia possunt eidem verbo multa substantiva çeumatice respondere, ita quod eorum quodlibet adiectivo sibi congruo depingatur, (4) ut: 'Mensam vituperat lutosum mensale, furfureus panis, asper cibus, amarus potus, vernula pannosus' vel complexius procedamus, ita quod cuilibet fixo plura adiectiva reddantur, hoc modo: 'Mensa fuit nobis apposita pauper et parvula, mappa sordida et contrita, cibus horridus et incostus, potus acidus et limosus'</p>
				<pb n="249"/>
			</div>
			<div type="chapter">
				<head><lb/>4. (1) DETERMINATIO FIXORUM TRANSITIVA.</head>
				<p><lb/>(2) Sciendum vero quod nomen fixum intransitive a suo mobili determinatur sed a casu quem exigit transitive, ut si transsummas hoc modo: 'Hic est Paris facie, Tullius ore, Cato mente, Pirrus vigore' (3) aut determinatione genitivi utaris, hoc modo: 'Ad oscula me invitant rosa vultus, dentis ebur, labiorum flamma, oris balsamus et lilia frontis' (4) vel proprium cum genitivo determinante coniungas, ut: 'Hic est Tiphis amoris, hic est Ganimedes Iovis, hic est Davus Simonis'.</p>
			</div>
			<div type="chapter">
				<head><lb/>5. (1) DETERMINATIO MOBILIUM TRANSITIVA.</head>
				<p><lb/>(2) Adiectivum quoque per transitionem et intransitionem construitur, quia fixum suum intransitive determinat sed casum quem exigit respicit transitive, unde provenit ex utroque iunctura laudabilis et decora, hoc modo: 'Avarus eget plenus opum, vacuus virtutum, avidus alienorum'. (3) Certum est autem quod suo fixo respondet in genere, numero atque casu et ad eius similitudinem commutatur sed ei quem exigit non tenetur.</p>
			</div>
			<div type="chapter">
				<head><lb/>6. (1) DETERMINATIO OBLIQUORUM SIMILIUM ET DISSIMILIUM.</head>
				<pb n="250"/>
				<p><lb/>(2) Nam quandoque recipit genitivum ut: 'Apostolicus est pietatis plenus, beneficiorum largus, celestis conversationis amicus'; (3) quandoque recipit et dativum, ut: 'Hic est fidus amicis, pius pauperibus, equalibus humilis, prelatis devotus, minoribus condescendens'; (4) quandoque recipit accusativum, ut: 'Hic est niger oculum, albus vultum, crines flavus, exosus crimen'; (5) quandoque recipit ablativum, ut: 'Hic est fide sincerus, spe robustus, caritate fervidus'.</p>
				<p><lb/>(6) Possunt et adiectiva que diversos casus recipiant sotiari, ut: 'Papa est felix animi, supplicantibus pius, omne nefas exosus, religione perfectus'.</p>
			</div>
			<div type="chapter">
				<head><lb/>7. (1) DETERMINATIO PLURIUM FIXORUM AD UNUM MOBILE.</head>
				<p><lb/>(2) At si adiectivum ad sui determinationem duo vel plura receperit substantiva pulcrius est quam si recipiat unum tantum, hoc modo: 'Mensale placet novitate et candore decorum, cibus pretio et arte conditus, potus tam vino quam nectare saporosus, verna tam moribus quam veste facetus'. (3) Similiter fixa que sunt communia variorum casuum determinationes recipiunt sed non quot adiectiva, ut: 'Papa est consolator inopum, auxilium postulantibus verbo et opere predicator'. (4) Sepius enim fixa recipiunt genitivum, raro dativum, rarissime ablativum sed nullum eorum potest exigere accusativum.</p>
				<pb n="251"/>
			</div>
			<div type="chapter">
				<head><lb/>8. (1) DETERMINATIO VERBORUM QUE DICITUR IPOçEUSIS.</head>
				<p><lb/>(2) Verba quoque casibus sociantur, quia sicut per çeuma diverse clausule uni et eidem verbo redduntur, ita singulis nominativis in eadem clausula per scema quod ipoçeusis vocatur singula verba conveniunt et respondent, (3) hoc modo: 'In senium iam vergenti contrahitur pellis, riget lumbus, anelat pulmo, cor quatitur, spina curvatur, corpus fatiscit, mors limini appropinquat'.</p>
			</div>
			<div type="chapter">
				<head><lb/>9. (1) ALIA VERBORUM IPOçEUSIS.</head>
				<p><lb/>(2) Eidem tamen supposito pulcerrime diversa verba redduntur sicut eidem fixo diversa consonant adiectiva, (3) hoc modo: 'Iste sapit ut Cato, dicit ut Cicero, viget ut Pirrus, nitet ut Paris, audet ut Capaneus, modulatur ut Orpheus, amat ut Theseus, monet ut Gregorius, probat ut Augustinus, asserit ut Ieronimus'. Similitudo enim talis elegantissima reputatur.</p>
			</div>
			<div type="chapter">
				<head><lb/>10. (1) DETERMINATIONES OBLIQUORUM AD VERBA.</head>
				<p><lb/>(2) Determinationes obliquorum ad verba similiter sunt venuste,
					<pb n="252"/>
				<lb/>quia verba diversos obliquos recipiunt sicut nomina adiectiva. Et quandoque verba iunguntur similes obliquos recipientia, ut: 'Hic estuat ira, terret aspectu, lingua tonat, gestu furit, ense insurgit'; quandoque diversis sociantur obliquis, hoc modo: 'Bononia scolarium pauperum miseretur, divitibus assurgit, transgredientes corrigit, bonorum omnium felicitate redundat' .</p>
			</div>
			<div type="chapter">
				<head><lb/>11. (1) DETERMINATIONES OBLIQUORUM AD ALIAS PARTES.</head>
				<p><lb/>(2) Sunt et alie obliquorum determinationes que prepositionum sive adverbiorum mediantibus vinculis referuntur, ut: 'Avarus inter opes eget, in epulis esurit, super omnes affligitur alienis: hoc plus aliis consequitur ex divitiis quod propter earum custodia die noctuque miserabiliter anxiatur'.</p>
			</div>
			<div type="chapter">
				<head><lb/>12. (1) DETERMINATIONES ADVERBIORUM.</head>
				<p><lb/>(2) Adverbiorum determinationes ad modum adiectivorum se habent. Unde, si bene summantur, multum venustatis inducunt, ut: 'Imperator iuste iudicat, pie parcit, fortiter impugnat, prudenter loquitur, caute predicat, magnifice donat, humiliter audit, fideliter promittit, rectissime dominatur'.</p>
			</div>
			<div type="chapter">
				<head><lb/>13. (1) DETERMINATIONES PRECEDENTIERUM SPECIERUM SIMUL MIXTE.</head>
				<p><lb/>(2) Predicte species determinationum possunt invicem commisceri.
					<pb n="253"/>
				<lb/>Quod, cum in eadem clausula invenitur, eam pleniorem et multo locupletiorem &lt;efficit&gt;, ut si dicas: (3) 'Frederici serenissimi imperatoris maiestas ad honorem et gloriam sancte crucis curiam celebrat generalem, a sapientibus et toto imperio consilium et ausilium petit, iturum contra hostes, ut alter Cesar, potentissime se promittit, stipendia militantibus elargitur et animam pro redemptione Terre Sancte ponere non formidat'.</p>
			</div>
			<div type="chapter">
				<head><lb/>14. (1) QUE SINT VENUSTIORES DETERMINATIONES.</head>
				<p><lb/>(2) Si tamen idem verbum diversimode compositum repetamus, venustissima est locutio, ut si dicas: 'Divina pietas humane contrictionis miserta remittit culpas, dimittit penas, immittit gratiam, promittit regnum, admittit preces'.</p>
				<p><lb/>(3) Venustiores autem sunt determinationes cum obliqui verba precedunt, hoc modo: 'Sancte crucis virtutem predicat apostolicus, peccatorum omnium remissionem facit, auxilium quodcumque potest imperatori promittit'. (4) Similiter cuncti casus gaudent frequentius sua regimina prevenire nisi prolensis impediat, ut: 'Duarum dignitatum, una in spiritualibus, altera in temporalibus dominatur'.</p>
			</div>
			<div type="chapter">
				<head><lb/>15. (1) IN QUO DIFFERANT SIDONIUS ET SENECA.</head>
				<p><lb/>(2) Predictas determinationes multum laudat Sidonius, quia
					<pb n="254"/>
				<lb/>ipse longis et plenis clausulis delectatur, Seneca vero curtis. (3) Unde utriusque cupientes vestigia imitari nunc brevitatem clausularum, nunc longitudinem observamus, quia utraque multum cognoscitur expedire. (4) Sed quascumque determinationes contineant in se clausule illud semper firmiter est tenendum, sicut dicit Agellius, quod in plenis et venustis dictionibus clausule terminentur. (5) Et hoc totum a nobis in primo libro est per ordinem demonstratum.</p>
			</div>
			<div type="chapter">
				<head><lb/>16. (1) DE INVENTIONE ATTRIBUTORUM.</head>
				<p><lb/>(2) Quia non ex luce fumus sed ex fumo debet gratissima lux oriri, de inventione rerum verarum aut verisimilium que thema reddunt probabile ammodo videamus, (3) scientes quod nulla scientia documentum aliquod dat de locis preter dialeticam et rethoricam, (4) eo quod utraque istarum scientiarum probandi vel improbandi certissimam viam mostrat: quod nec in gramatica nec in alia scientia invenitur. (5) Unde si quandoque in gramatica vel legibus et decretis aut in theologia sive alia facultate argumentari videmur, semper a locis dialeticis vel rethoricis id habemus. (6) Set dialetica naturam universalium et formas considerat generales, retthorica vero habitudines personales et circumstantias particularium subiectorum. (7) Per has enim circumstantias medium invenimus ad probandum in dato themate quicquid expedit de negotio vel persona.</p>
				<pb n="255"/>
			</div>
			<div type="chapter">
				<head><lb/>17. (1) DE ATTRIBUTIS PERSONE.</head>
				<p><lb/>(2) Attributa personarum XI assignantur: nomen, natura, convictus, fortuna, habitus, affectio, studium, consilium, factum, casus et oratio. (3) Set notanda est in retthorica persone duplex acceptio: nam persona quandoque dicitur rationalis creature essentia individua. Et sic ille solus qui convenire vel conveniri potest persona proprie nominatur, ut homo particulariter intellectus. (4) Persona quoque dicitur omnis res per suppositum designata, quod a gramaticis tractum est et ita sumitur cum de attributis persone loquimur in hac arte.</p>
			</div>
			<div type="chapter">
				<head><lb/>18. (1) DE NOMINE.</head>
				<p><lb/>(2) A nomine sumitur argumentum quando ex vi nominis probabiliter aliquid dicitur de persona, ut: 'Vere hic est Prudentius, quia bene facit omnia et prudenter'. (3) Huiusmodi argumento utuntur sepe theologi; unde angelus dixit: 'Et vocabitur nomen eius Ihesus eo quod salvum faciet populum suum a peccatis eorum'. (4) Quod si fuerit nomen appellativum, trahitur argumentum potius a natura. Iuxta quod dicitur: 'Vir erat in terra Hus', quasi dicat non effeminatus sed fortis permanens in adversis.</p>
				<pb n="256"/>
			</div>
			<div type="chapter">
				<head><lb/>19. (1) DE NATURA.</head>
				<p><lb/>(2) Natura pro naturali bono vel malo cuiusque persone accipitur in hoc loco (3) et dividitur in sexum, nationem, patriam, cognationem, etatem, commoda vel incommoda que a natura corpori vel animo tribuuntur. (4) Nam ea que per industriam comparantur ad habitum dicimus pertinere, ut 'facundus'.</p>
				<p><lb/>(5) A sexu ergo summitur argumentum. Unde Virgilius: 'Eia, age, rumpe moras! Varium et mutabile semper femina'. (6) A natione, ut: 'Timeo Danaos et dona ferentes'. (7) A patria, ut: 'Thebis nutritus an Argis'. (8) A cognatione, ut: 'Cesaribus virtus contigit ante diem'. (9) Ab etate, ut: 'Exultat levitate puer, gravitate senectus. Inter utrumque manens stat iuvenile decus'. (10) Ad commoda vel incommoda corporis sive animis sunt hec et his similia: 'validus', 'inbecillis', 'longus', 'brevis', 'formosus', 'deformis', 'velox', 'tardus', 'acutus', 'ebes', 'memor', 'obliviosus', 'comis', 'asper', 'querulus', 'officiosus', 'pius', 'impius', 'benignus', 'pervicax', 'misericors', 'malignus'. (11) Distingue tamen quod quedam ex his quandoque ad habitum reducuntur, ut: 'pius', 'impius', 'misericors' et 'malignus' et his similia.</p>
				<pb n="257"/>
			</div>
			<div type="chapter">
				<head><lb/>20. (1) DE CONVICTU.</head>
				<p><lb/>(2) Convictus est ratio vivendi quam ex arbitratu vel magistratu vel sodalitio vel more vel cohabitatione est aliquis consecutus, (3) videlicet apud quos vel quo more vel cuius arbitratu sit aliquis educatus, quos habuerit doctores, quos vivendi etiam preceptores, quibus amicis utatur, in quo negotio, questu, artificio sit intentus, quomodo rem familiarem ministret, qua consuetudine domestica teneatur. (4) Et ab his omnibus facile trahitur aliquid probabile de persona, ut si dicam: 'Maurus fuit discipulus Benedicti'. (5) Lucanus etiam a convictu sic elicit argumentum: 'Et docilis Sillam scelerum vicisse magistrum'.</p>
			</div>
			<div type="chapter">
				<head><lb/>21. (1) DE FORTUNA.</head>
				<p><lb/>(2) Fortuna est status vite quam consequitur aliquis ex coactione vel casu vel sui arbitrii libertate. (3) In hac queritur an sit liber, an servus, an pecuniosus, an tenuis, an privatus, an aliqua potestate functus, an felix, an clarus, quos liberos, quam uxorem habeat, quem magistrum, et si mortuus iam fuerit, quales extiterint mores eius. A talibus enim trahitur argumentum. (4) Unde Iuvenalis: 'Intollerabilius nichil est quam femina dives'.</p>
				<pb n="258"/>
			</div>
			<div type="chapter">
				<head><lb/>22. (1) DE HABITU.</head>
				<p><lb/>(2) Habitus est proprietas aveniens per applicationem difficile mobilis et est habitus corporis et habitus animi, scilicet aliqua commoditas vel in commoditas non data naturaliter sed vitio vel industria comparata, ut sanitas, egritudo, virtus, scientia et his similia vel his contraria. (3) Unde O.: 'Non formosus erat sed erat facundus Ulixes' ('facundus' ad habitum, 'formosus' pertinet ad naturam).</p>
			</div>
			<div type="chapter">
				<head><lb/>23. (1) DE AFFECTIONE.</head>
				<p><lb/>(2) Affectio est proprietas per applicationem adveniens facile mobilis, que in hoc videtur ab habitu discrepare, quod huiusmodi commutatio precedente causa venit ex tempore, ut letitia, tristitia, cupiditas, molestia, metus, morbus, debilitas et his similia. (3) Nam ex tempore aut negotiorum eventu aut administratione aut hominum studio sepe contingit huiusmodi commutatio. (4) Unde Boetius: 'Gaudia pelle, pelle timorem spemque fugato nec dolor assit'.</p>
			</div>
			<div type="chapter">
				<head><lb/>24. (1) STUDIUM.</head>
				<p><lb/>(2) Studium est vehemens assiduaque animi applicatio cum summa voluntate ad aliquid peragendum. (3) Unde illud:
                                        <pb n="259"/>
                                        <lg>
                                                <l>'Qui studet optatam cursu contingere metam</l>
                                                <l>Multa tulit fecitque puer, sudavit et alsit,</l>
                                                <l>Abstinuit venere et vino'.</l>
                                        </lg>
                                </p>
			</div>
			<div type="chapter">
				<head><lb/>25. (1) CONSILIUM.</head>
				<p><lb/>(2) Consilium est excogitata ratio aliquid faciendi vel non faciendi. Unde Salomon: 'Omnia fac cum consilio et post factum non penitebis'. (3) Sed in consilio tria consideranda sunt, scilicet apta materia, persone congruitas et mora deliberandi. (4) Si enim aliquis dicat: 'Iste bene mercatus est equum suum quia recepit a predicatoribus consilium' non loquitur probabiliter eo quod persona eorum talis materie non est apta. (5) Si vero dicatur: 'Iste bene penituit quia diu super hoc cum predicatoribus consilium habuit' videtur probabile quod penituerit satis plene.</p>
			</div>
			<div type="chapter">
				<head><lb/>26. (1) FACTUM.</head>
				<p><lb/>(2) Factum in hoc loco non dicitur ipsum negotium sed consuetudo aliquid faciendi vel non faciendi, iuxta illud: 'Cepit Ihesus facere'. (3) Unde Lucanus ait de Cesare: 'Nil actum reputat cum quid super extat agendum'.</p>
			</div>
			<div type="chapter">
				<head><lb/>27. (1) CASUS.</head>
				<p><lb/>(2) Casus est consuetudo aliquid eveniendi vel non eveniendi
					<pb n="260"/>
				<lb/>persone, ut: 'Iste habet in manu gladium cruentatum'. Per hoc enim videtur quod ab eo sit aliquis vulneratus.</p>
			</div>
			<div type="chapter">
				<head><lb/>28. (1) ORATIO.</head>
				<p><lb/>(2) Oratio est consuetudo dicendi aliquid vel non dicendi, ut: 'Hic semper humiliter, ille semper loquitur adroganter'.
				<lb/>Nunc de attributis negotio videamus.</p>
			</div>
			<div type="chapter">
				<head><lb/>29. (1) DE ATTRIBUTIS NEGOTIO.</head>
				<p><lb/>(2) Attributorum negotio quattuor diversitates habentur. Nam quedam sunt continentia cum ipso negotio, quedam sunt in gestione negotii, quedam adiuncta negotio, quedam consequentia negotium.</p>
				<p><lb/>(3) Continentia cum ipso negotio appellantur que ipsi cause videntur familiariter adherere, scilicet summa facti et causa et triplex aministratio. (4) Summa facti est brevis totius negotii comprehensio. (5) Unde Lucanus: 'Bella per Emathios plus quam civilia campos'. (6) Item: 'Quid Lumbardi tot consiliis machinantur? Coniurant'.</p>
			</div>
			<div type="chapter">
				<head><lb/>30. (1) CAUSA RATIOCINATIVA.</head>
				<p><lb/>(2) Causa negotii cum ipso contenta est duplex, scilicet ratiocinativa et impulsiva. (3) Ratiocinativa deliberat cum altero et hec perpenditur in electione commodorum et fuga incommodorum,
					<pb n="261"/>
				<lb/>ut: 'Lumbardi coniurant volentes defendere libertatem' vel: 'Lumbardi se muniunt iugum servitutis vitare volentes'.</p>
			</div>
			<div type="chapter">
				<head><lb/>31. (1) INPULSIVA.</head>
				<p><lb/>(2) Causa impulsiva est per quam in aliquod factum repentina commotione precipitamur, hoc modo: 'Faventini timentes ne civitas caperetur, repente milites imperatoris transeuntes pacifice per civitatis medium invaserunt'. (3) Set dubitatur an sit locus ab affectione an magis a causa cum dico: 'Iste percussit socium quia erat ebrius'. Ebrietas enim et causa est et affectio. (4) Ad hoc dicimus quod si affectio cum signo cause includitur est locus a causa, ut: 'Iste fecit hoc quia ebrius erat', (5) sed si est ibi affectio sine signo locus est ab affectione, ut: 'Iste ebrius fecit hoc'. (6) Simile ponit O.: 'Audacem faciebat amor'.</p>
			</div>
			<div type="chapter">
				<head><lb/>32. (1) TRIPLEX AMINISTRATIO.</head>
				<p><lb/>(2) Administratio negotii est triplex, scilicet ante rem, in re, post rem, ut si diceres: 'Iste per duo miliaria fuit eum cum gladio insecutus (ecce ante rem); postea fortiter percussit (ecce in re); ipsum in nemore sepelivit' (ecce post rem).</p>
			</div>
			<div type="chapter">
				<head><lb/>33. (1) DE HIS QUE SUNT IN GESTIONE.</head>
				<p><lb/>(2) In gestione quidem negotii sunt hec quinque: locus, tempus, occasio, modus, facultas. (3) Locus hic appellatur oportunitas
					<pb n="262"/>
				<lb/>nata ex quantitate loci vel habitudine vel qualitate. (4) Consideratur enim an tantus locus sufficiat ad negotium nec ne. (5) Habitudo attenditur ex frequentia vel deconsuetudine hominum, ut: 'Locus erat solitarius vel hominibus frequentatus'. Attenditur etiam ex propinquitate loci vel remotione. (6) Qualitas loci postulat ut sciamus an sit locus sacer, an prophanus, an planus vel inequalis, saluber an corruptus, squalidus an amenus, quia talia quandoque faciunt ad probandum.</p>
			</div>
			<div type="chapter">
				<head><lb/>34. (1) TEMPUS.</head>
				<p><lb/>(2) Tempus hic appellatur oportunitas nata ex temporis quantitate continua vel discreta, ut: 'Tot annis' vel 'tanto tempore hoc fecisti'. Ex his duabus circumstantiis, scilicet loco et tempore, contingit autores causa probandi aliquid sepe de loco et tempore in suis scriptis facere mentionem.</p>
			</div>
			<div type="chapter">
				<head><lb/>35. (1) OCCASIO.</head>
				<p><lb/>(2) Occasio consistit in qualitate temporis et actibus poscentibus tempus. Qualitas enim requirit an sit dies an nox, an clarum vel obscurum, festum an profestum. (3) Actuum vero alius privatus, alius communis, alius publicus. (4) Privatus qui attenditur circa propriam familiam, ut: 'Iste non potuit adesse quia filium custodiebat infirmum'. (5) Communis actus est qui uni
					<pb n="263"/>
				<lb/>patrie attribuitur, ut electioni potestatis vel episcopi interesse. (6) Publicus est qui ad totam pertinet regionem, ut actus messis vel vindomiarum. (7) A quibus omnibus, causa probandi aliquid, potest elici argumentum.</p>
			</div>
			<div type="chapter">
				<head><lb/>36. (1) MODUS.</head>
				<p><lb/>(2) Modus est quedam negotii determinatio per quam ostenditur prudenter vel alio modo gestum fuisse negotium. (3) Unde Boetius: 'Modum desideras. Delatorem dicimus impendisse ne documenta deferret quibus senatum reum faceret maiestatis'.</p>
			</div>
			<div type="chapter">
				<head><lb/>37. (1) FACULTAS.</head>
				<p><lb/>(2) Facultas hic dicitur auxilium sive actus sine quo transigi non potest negotium, ut: 'Iste habuit tot armatos'. Verisimile ergo videtur quod hostes potuerit debellare. (3) Hinc ait O.: 'Classe virisque potens per que fera bella geruntur'.</p>
			</div>
			<div type="chapter">
				<head><lb/>38. (1) DE ADIUNCTIS NEGOTIO.</head>
				<p><lb/>(2) Locus ab adiunctis negotio non est aliquis specialis sed eo mediante argumentamur a maiori, a minori, a simili, a contrariis, a genere, a specie, ab eventu. (3) Maius hic appellatur maior persona vel maius factum et totidem modis minus.</p>
				<pb n="264"/>
			</div>
			<div type="chapter">
				<head><lb/>39. (1) A MAIORI.</head>
				<p><lb/>(2) A maiori sic Iuvenalis argumentatur:</p>
				<p><lb/>'Omne animi vitium tanto conspectius in se
				<lb/>Crimen habet quanto qui peccat maior habetur'.</p>
				<p><lb/>(3) Similiter et Lucanus: 'Par labor atque metus pretio maiore petuntur'.</p>
			</div>
			<div type="chapter">
				<head><lb/>40. (1) A MINORI.</head>
				<p><lb/>(2) A minori sepissime argumentantur autores. Unde O.. 'Et minus est in te quam summa pondus arista' (3) vel sic: 'Si occidis hominem propter caulem, quid est ei faciendum qui sacra furatur'?</p>
			</div>
			<div type="chapter">
				<head><lb/>41. (1) A SIMILI.</head>
				<p><lb/>(2) Simile hic appellatur simile negotium vel persona. Unde Lucanus:
                                        <lg>
                                                <l>'Stat magni nominis umbra</l>
                                                <l>Qualis frugifero quercus sublimis in agro'.</l>
                                        </lg>
                                </p>
				<p><lb/>(3) Predictas comparationes sepe inducunt auctores causa exornandi locutionem vel causa probandi aliquid de negotio vel persona.</p>
			</div>
			<div type="chapter">
				<head><lb/>42. (1) A CONTRARIIS.</head>
				<p><lb/>(2) Contraria hic appellantur omnia opposita preter quam
					<pb n="265"/>
				<lb/>affirmatio et negatio, que disparata vocantur. (3) A contrariis sic argumentamur: 'Si obiurgas illum qui auxilium vite tulit, quid illi facies qui dampnum dederit aut malum? (4) Et nota quod repugnantia sunt contrariorum consequentia, contraria vero que sibi primis frontibus opponuntur, ut vigilare et dormire. Stertere igitur, quod adiunctum est dormientibus et vigilare sunt repugnantia. (5) Unde a repugnantibus ita trahitur argumentum: 'Non si vigilat stertit', quia vigilare simul et stertere nemo potest; 'Non si diligit Deum offendit proximum', quoniam offensio dilectioni repugnat.</p>
			</div>
			<div type="chapter">
				<head><lb/>43. (1) A GENERE.</head>
				<p><lb/>(2) Genere hic appellatur quidlibet superius, ut virtus et vitium. (3) Unde Horatius sic a genere argumentatur: 'Vilius argentum est auro, virtutibus aurum'. (4) Item: 'Si virtus est lumen expellens tenebras vitiorum constat eum quem virtus illuminat defectum in nullo virtutis genere sustinere'.</p>
			</div>
			<div type="chapter">
				<head><lb/>44. (1) A SPECIE.</head>
				<p><lb/>(2) Species hic quidlibet inferius nominatur. Unde Horatius sic elicit argumentum secundum opinionem populi:
                                        <lg>
                                                <l>'O cives, cives, querenda pecunia primum est;</l>
                                                <l>Virtus post nummos'</l>
                                        </lg>
                                </p>
				<pb n="266"/>
				<p><lb/>(3) vel sic: 'Si homo est dignissima creaturarum nullum genus rerum humane preponitur speciei'.</p>
			</div>
			<div type="chapter">
				<head><lb/>45. (1) AB EVENTU.</head>
				<p><lb/>(2) Eventus hic dicitur illud propter quod res est finaliter ut: 'Victoria causa belli'. (3) Unde Lucanus:
                                        <lg>
                                                <l>'Tantone</l>
                                                <l>Novorum proventu scelerum queritur uter imperet urbi'.</l>
                                        </lg>
                                </p>
				<p><lb/>(4) Item: 'Si rectum ieiunium vitam prestat, debet homo libentissime ieiunare, munus eterne glorie habiturus'.</p>
			</div>
			<div type="chapter">
				<head><lb/>46. (1) DE CONSEQUENTIBUS NEGOTIUM.</head>
				<p><lb/>(2) Consequentia negotium non sunt de integritate rei neque ipsius negotii rebus insunt sed gestum negotium consequuntur et sunt duo, scilicet testimonium et inditium nature. (3) Testimonium est confirmatio negotii mediante scripto vel persona vel consuetudine.</p>
				<p><lb/>(4) Persona hic accipitur non tantum pro re rationali sed etiam pro irrationali, ut accidit de cane qui, post longum tempus, fidem fecit de domino tunc reverso. (5) Mediante vero persona testium causidici sepe confirmat negotium; similiter mediante persona divina, cum religio intervenit iuramenti.</p>
				<pb n="267"/>
			</div>
			<div type="chapter">
				<head><lb/>47. (1) A SCRIPTO.</head>
				<p><lb/>(2) Scriptum hic sumitur pro lege vel aliqua auctoritate cui fides est maxime adhibenda et tunc consuevit locus ab auctoritate dici. (3) Consuetudo vero est consuete rei approbatio et pertinet ad ius non scriptum et tunc est videndum an talis consuetudo sit generalis et a quibus sit approbata et quanto tempore.</p>
			</div>
			<div type="chapter">
				<head><lb/>48. (1) AB INDICIO.</head>
				<p><lb/>(2) Inditium nature est proprietas naturaliter ostendens ipsum negotium sive probans, ut gladius cruentatus in manu, sanguis in veste, rubor sive pallor in vultu. Sed huiusmodi locus est probabilis, non necessarius. (3) Unde O.: 'O quam difficile est crimen non prodere vultu'. (4) Et hoc semper diligentissime est videndum: an locus necessitatem an solam teneat probabilitatem. (5) Necessarium est enim quod ita est ut dicitur et aliter esse non potest. Probabile vero quod pluribus videtur et sapientibus, ut: 'Diligit quia mater'.</p>
			</div>
			<div type="chapter">
				<head><lb/>49. (1) VERSICULUS ATTRIBUTORUM.</head>
				<p><lb/>(2) Attributa siquidem tam negotio quam persone hoc versiculo continentur: "Quis, quid, ubi, quibus auxiliis, cur, quomodo, quando".
					<pb n="268"/>
				<lb/>(3) Nam persona et attributa persone designantur per 'quis'. Continentia cum ipso negotio per 'quid' et 'cur', quia 'cur' denotat causam negotii, 'quid' summam facti et triplicem administrationem. (4) Alie dictiones ibi continent ea que sunt in gestione negotii. Nam 'quando' designat tempus et occasionem; 'ubi' locum; 'quomodo' modum; 'quibus auxiliis' facultatem.</p>
			</div>
			<div type="chapter">
				<head><lb/>50. (1) CUR QUEDAM ATTRIBUTA IN ILLO VERSICULO NON PONANTUR .</head>
				<p><lb/>(2) Queritur ergo quare loci ab adiunctis et consequentibus non ita suis circumstantiis exprimantur. Ad hoc dicimus quod continentia cum negotio ita sibi adherent quod illud nullatenus derelinquunt, quia quadam ratione subiecta sunt ipsi negotio. (3) Ea vero que sunt in gestione negotii vere possunt esse absque ipso negotio sed non e converso, quia locus, tempus, occasio, modus, facultas cuiuscumque negotii bene possunt intelligi etiam si nemo agat aliquid quod in eis fieri possit: non tamen negotium potest esse absque loco, tempore, occasione, modo et similiter facultate.</p>
			</div>
			<div type="chapter">
				<head><lb/>51. (1) QUE SIT NATURA ADIUNCTORUM.</head>
				<p><lb/>(2) Ea vero que sunt adiuncta negotio non inherent ipsi negotio sed accidunt circumstantiis et tunc demum prestant argumenta
					<pb n="269"/>
				<lb/>cum ad comparationem venerint. (3) At consequentia ipsum negotium neque in ipsis rebus sunt neque ipsi negotio se ingerunt nec ad comparationem veniunt sed rem gestam ante cedunt vel sepius subsequuntur. (4) Loci ergo qui proveniunt ex attributis persone vel continentibus cum negotio vel in gestione negotii plus adherent et in ipsa re intrinsecus attenduntur et magis erant notabiles ideoque fuerunt in uno versiculo comprehensi. (5) Consequentia negotium extra summuntur, unde locus eorum extrinsecus est sed adiuncta negotio possunt inter utrumque manere, quia negotium de quo agitur quadam affectione respiciunt et ob hoc media reputantur.</p>
			</div>
			<div type="chapter">
				<head><lb/>52. (1) DE ARGUMENTATIONE RETHORICA.</head>
				<p><lb/>(2) Ex predictis locis omnis argumentatio retthorica suam debet trahere firmitatem, maxime in causis, ubi oratione continua est utendum.</p>
				<p><lb/>(3) Argumentatio enim absolutissima et perfecta, qua decretiste, legiste et theologi sermocinantes utuntur, in quinque partes distribuitur, scilicet propositionem, rationem, rationis confirmationem, exhornationem, complexionem. (4) Propositio est summa rei quam volumus demostrare. Ratio est cause vera et perfecta reditio. Confirmatio est rationis multiplex corroboratio. Exhornatio est amplificatio quedam et honestande rei locupletatio. Complexio est brevis conclusio predictorum. (5) Huiusmodi
					<pb n="270"/>
				<lb/>ergo argumentationibus oratores utuntur, ut Boetius in Consolatione et Tullius in Paradoxis.</p>
			</div>
			<div type="chapter">
				<head><lb/>53. (1) DE UTILITATE LOCORUM RETHORICE.</head>
				<p><lb/>(2) Consulimus ergo dictatoribus, decretistis, theologis et legistis quod predictorum cognitionem locorum non vilipendant nec ullatenus pretermittant, quia predicte circumstantie valent in themate bene dando, in causarum examine cognoscendo, in vitiis et virtutibus secundum propria merita perpendendis. (3) Hinc etiam salutationum, exordiorum et aliarum partium epistole sive alterius compositionis tota vis et natura dependet.</p>
			</div>
			<div type="chapter">
				<head><lb/>54. (1) DE IUDICIO CORRIGENDI.</head>
				<p><lb/>(2) Post inventionem, de iudicio est agendum, quia inartificiosa est inventio nisi iudicium subsequatur. Unde queritur quare iudicium non sit pars recthorice sicut inventio. (3) Ad hoc dicimus quod iudicium causarum non sumitur de recthorica sed ex legibus vel decretis aliisque libris ad causarum decisionem pertinentibus. (4) In logica vero iudicat qui respondet: unde iudicium est pars dialetice, sicut inventio; propterea dicimus quod iudicium aliter hic accipitur, scilicet pro quadam industria diiudicandi inventa. (5) Et est hoc iudicium artificis et non artis et de tali iudicio hic intendimus, quia limam correctionis debemus inventis diligentissime adhibere.</p>
				<pb n="271"/>
			</div>
			<div type="chapter">
				<head><lb/>55. (1) DE TRIPLICI CORRECTIONE.</head>
				<p><lb/>(2) Iuditium itaque purgationis sive corretionis est triplex, scilicet mentis et auris et usus. (3) Primum examinat intellectum, secundum sermonem, tertium usum sive consuetudinem utriusque. (4) Primum ponit sententie fundamentum, secundum erigit parietem dictionum, tertium superponit tectum et sic prebet operi complementum. Iudicium itaque ita iubet si vis optime iudicare:</p>
			</div>
			<div type="chapter">
				<head><lb/>56. (1) VERSUS DE IUDICIO.</head>
				<p><lb/>(2) Quod minus est supple, quod plus abrade, quod hirtum come, quod obscurum declara, quod vitiosum emenda. Curis istis sunt omnia sana.</p>
			</div>
			<div type="chapter">
				<head><lb/>57. (1) DE VIRTUTE MEMORIE CONSERVANDE.</head>
				<p><lb/>(2) Memoria cum sit in qualibet scientia necessaria maxime tamen expedit in hac arte, quia non solum tenenda sunt ea que a nobis inventa sunt sed etiam que ab adversario in agendo sunt proposita vel tractata. (3) Hec a natura procedit et potest artis beneficio nichilominus adiuvari, quia rerum species et sententiarum ymagines debemus apud mentem nostram velud in locis illustribus collocare, quoniam in ymaginibus, quasi litteris, sepe rerum memoria continetur.
					<pb n="272"/>
				<lb/>(4) Prodest etiam ut nos ipsi scribamus que perfecte volumus recordari. Et si longiora fuerint, divisa per partes melius inherescunt. (5) Apponende sunt note singulis rebus, ut memorie perfectius commendentur nec voce magna legendum est sed murmure potius meditandum. (6) Nocte magis quam die memoria confortatur, quia silentium prodest memorie sed tumultus et rerum occupatio multum obest. (7) Rerum quoque magis quam verborum convenit meminisse. Tamen et verborum quandoque expedit recordari. (8) Valet ad memorandum, si fieri potest, frequentia repetendi nec est mens ultra quam ferre valeat oneranda nec laborare debet circa quorumlibet recordationem sed eorum magis que plus utilitatis habeant vel que videantur amplius expedire. (9) Multa quoque possumus agere que memoriam ebetant et similiter uti cibariis vel potibus que offendunt. E contrario quedam actiones ad memorandum proficiunt et cibi quidam et potus et etiam medicine, de quibus est ab illis querendum quos agitat labor mundi. (10) Delectatio insuper rerum seu verborum memorie multum prodest, quia illa magis meminimus in quibus amplius delectamur.</p>
				<p><lb/>(11) Unde versus:</p>
				<p><lb/>"Finge tibi notulas quascumque dat optio mentis
				<lb/>Dum te delectant, dum tu docearis in illis".</p>
				<pb n="273"/>
			</div>
			<div type="chapter">
				<head><lb/>58. (1) DE TRIPLICI MODO RECTE PRONUNTIANDI.</head>
				<p><lb/>(2) Pronunciatio similiter ad tria se habet, scilicet ad moderationem vocis, vultus et gestus, quia sicut bona pronutiatio sine precedentibus nichil valet, ita precedentia sine digna pronuntiatione sunt frivola. (3) Pronuntiatio igitur in voce, vultu et gestu dignam moderationem observat, ut concilietur auditor et ad fidem persuasione ducatur, ut animorum motibus incalescat.</p>
				<p><lb/>(4) Vox enim servat in punctis, accentibus, distintionibus, subdistintionibus et clausulis suas leges, de quibus omnibus fuit in primo libro, cum de compositione tractavimus, expeditum. (5) Vox autem, sicut memoria, sine dubio a natura procedit et tamen, quadam scientia modificante iuvatur, quia usus conservat vocem et moderata deambulatio prodest multum sicut nimia excursio vocem extenuat et fatigat. (6) Ciborum, potus, et aliarum quarundam rerum causa vocis sepe bonitas impeditur et sepe, ut dicunt phisici, adiuvatur et ideo debet vox cautela non modica custodiri ne defectum, cum oportuna fuerit, patiatur. (7) Vocis autem bonitas in claritate, firmitate et suavitate consistit, que tria partim natura, partim artificio acquiruntur. Vox ergo materie consonet, ita quod res exprimi optime videatur.</p>
				<p><lb/>(8) Vultus quoque secundum dignitatem sententie sunt mutandi,
					<pb n="274"/>
				<lb/>servata in omnibus moderatione decenti, ut interpres animi vultus etiam reputetur. (9) Similiter gestus quidam moderati sunt aliquando adhibendi, extendendo manus, erigendo pedes, inclinando cervicem et similia faciendo que videantur ad materiam pertinere, dum modo nichil in horatore generent inhonestum.</p>
				<p><lb/>Unde ait Gaufredus:</p>
			</div>
			<div type="chapter">
				<head><lb/>59. (1) VERSUS DE TRIPLICI PRONUNTIATIONE.</head>
				<lg>
					<l>(2) "Vox vocem, vultus vultum gestusque figuret</l>
					<l>Gestum, per notulas hec est moderata venustas</l>
					<l>Auditum pascat vox castigata modeste</l>
					<l>Vultus et gestus gemino condita sapore".</l>
				</lg>
				<p><lb/>(3) Hec de inventione, dispositione, elocutione, memoria et pronuntiatione breviter dicta sufficiant, quia non de causis civilibus sed de his que magis operi nostro expediebant habuimus propositum pertractandi. Tandem ad usum exordientium quasdam generales sententias secundum ordinem alfabeti duximus subiungendum, hoc modo:</p>
			</div>
			<div type="chapter">
				<head><lb/>60. (1) TRACTATUS GENERALIUM SENTENTIARUM PER ORDINEM LITTERARUM .</head>
				<p><lb/>(1) Adquisitio que honestati non obviat est laudanda.</p>
				<p><lb/>(2) Alienum est a gratia donum diutius expectatum.</p>
				<pb n="275"/>
				<p><lb/>(3) Amica est turpitudinis pars que non convenit suo toti.</p>
				<p><lb/>(4) Abit in ruinam quodlibet edificium quod a Christo non recipit fundamentum.</p>
				<p><lb/>(5) Annexa iniquitati promissio debet nullatenus adimpleri.</p>
				<p><lb/>(6) Anxiatur mens nimium dum promissione trahitur futurorum.</p>
				<p><lb/>(7) Accedere timens ad iudicem videtur iustitiam non habere</p>
				<p><lb/>(8) Arcet nulla religio bonum die qualibet operari.</p>
				<p><lb/>(9) Acri egestate male meritos iustissimum est torqueri.</p>
				<p><lb/>(10) Alimenti subsidium trait ramus quilibet a radice.</p>
				<p><lb/>(11) Amanda est infirmitas que carnem percutit set anime dat salutem.</p>
				<p><lb/>(12) Amicitia est excellentissima que provenit a virtute.</p>
				<p><lb/>(13) Avaritia est insatiabilis quia cupiditati nil sufficit nisi Deus.</p>
				<p><lb/>(14) Aculeum detractionis virtutis puritas aspernatur.</p>
				<p><lb/>(15) Amor est labilis quem caritatis non roborat fulcimentum.</p>
				<p><lb/>(16) Beatus ante obitum nemo firmiter est dicendus.</p>
				<p><lb/>(17) Beatior est qui nil possidet quam qui multa.</p>
				<p><lb/>(18) Beatum efficit non temporalium rerum copia sed contemptus.</p>
				<p><lb/>(19) Bis dari creditur donum celeriter elargitum.</p>
				<p><lb/>(20) Bonus est qui non solum cavet offendere set prodesse nititur iniuria lacessitus.</p>
				<pb n="276"/>
				<p><lb/>(21) Bonorum est alios in sui amoris obsequium dignis meritis obligare.</p>
				<p><lb/>(22) Binos capessens lepores utriusque merito captione privatur.</p>
				<p><lb/>(23) Boves duci ab orbita ordo preposterus reputatur.</p>
				<p><lb/>(24) Balamita recte dicitur qui tantum in malitia ingenii vim consumat.</p>
				<p><lb/>(25) Bene sibi providet qui non vindicat iniuriam sed dimittit.</p>
				<p><lb/>(26) Bituminatur dilectio que per exhibitionem operum elucescit.</p>
				<p><lb/>(27) Bestialis est quilibet qui transeuntia preponit eternis.</p>
				<p><lb/>(28) Cadit in precipitium qui non considerat iter suum.</p>
				<p><lb/>(29) Contra fortune impetum sapientia stat accinta.</p>
				<p><lb/>(30) Conatus criminis crimen aggravat ut patratum.</p>
				<p><lb/>(31) Crucifigi non est sic impium ut mereri.</p>
				<p><lb/>(32) Corrodit animum peccati stimulus impunitus.</p>
				<p><lb/>(33) Conscentia pura detractionis stimulo non movetur.</p>
				<p><lb/>(34) Contrarium iuri cognoscitur ut frater fratrem negligat indigentem.</p>
				<pb n="277"/>
				<p><lb/>(35) Cito carina submergitur que a nauta ducitur imperito.</p>
				<p><lb/>(36) Cursum agit velocius equus calcaribus incitatus.</p>
				<p><lb/>(37) Cum subditi bene faciunt ad maiorum spectat gloriam et honorem.</p>
				<p><lb/>(38) Canis inpudicus est filius qui parenti audet turpiter oblatrare.</p>
				<p><lb/>(39) Caput languidum facit membra subdita egrotare.</p>
				<p><lb/>(40) Divitie raro veniunt cum virtute.</p>
				<p><lb/>(41) Dulcis est amicitia communicans res honestas.</p>
				<p><lb/>(42) Dolet meretrix cum venter gravidus intumescit.</p>
				<p><lb/>(43) Dispergit plus unus insipiens quam multi colligant sapientes.</p>
				<p><lb/>(44) Displicere solet insipiens unde credidit plus placere.</p>
				<p><lb/>(45) Dare communi utilitati operam est commoditatis proprie incrementum.</p>
				<p><lb/>(46) Dignitatis honor est vacuus nisi splendorem contrahat a virtute.</p>
				<p><lb/>(47) Distantes ignis gratiam non sentiunt ut vicini.</p>
				<pb n="278"/>
				<p><lb/>(48) De malitia lucrum consequi est in dignum.</p>
				<p><lb/>(49) Dedecet occupari singulariter quod omnium est commune.</p>
				<p><lb/>(50) Dampnari aliquem sine iuris ordine iustitia non commendat.</p>
				<p><lb/>(51) Decus clericorum precipuum est prudentia sufficiens et honestas.</p>
				<p><lb/>(52) Estus avaritie pecuniarum cumulo non tepescit.</p>
				<p><lb/>(53) Egestatem pariunt omnes divitie temporales.</p>
				<p><lb/>(54) Exulare convincitur quisquis est bonorum consortio segregatus.</p>
				<p><lb/>(55) Erroris doctor eflicitur qui non vult esse discipulus veritatis.</p>
				<p><lb/>(56) Epulantium loquacitas multe vanitatis vitium manifestat.</p>
				<p><lb/>(57) Escarum superfluitas operatur incommodum non salutem.</p>
				<p><lb/>(58) Ebet prorsus ingenium exercitationis materia destitutum.</p>
				<p><lb/>(59) Egrotat animus quem corrumpit discrasia vitiorum.</p>
				<p><lb/>(60) Ebrietatis vitium causa fuit primarie servitutis.</p>
				<p><lb/>(61) Egenis benefacere est in celo divitias cumulare.</p>
				<p><lb/>(62) Esse mortis immemorem est prorsus hominem se nescire.</p>
				<p><lb/>(63) Extra rationem rapitur qui ab ira ignea superatur.</p>
				<pb n="279"/>
				<p><lb/>(64) Fortune in stabilitas prudentis animum non conquassat. (65) Fedus amicitie conservat obsequiorum grata dulcedo.</p>
				<p><lb/>(66) Furari dicitur usurarius quidquid accipit ultra sortem.</p>
				<p><lb/>(67) Famulorum superbia dominorum tyrannidem protestatur.</p>
				<p><lb/>(68) Fucata mulieris facies mentem indicat impudicam.</p>
				<p><lb/>(69) Fatuitatis est inditium quando non convenit prorumpere in sermonem.</p>
				<p><lb/>(70) Fortis est proprie qui honestos labores aggreditur et vitiis non subcumbit.</p>
				<p><lb/>(71) Fidelis ad illicita, precipiente Domino, non tenetur.</p>
				<p><lb/>(72) Facundia sine prudentia loquacitas est dicenda.</p>
				<p><lb/>(73) Fame laudabilis excellentia debet inviolabiliter custodiri.</p>
				<p><lb/>(74) Ferre gaudet patientia quicquid maioris est angustie vel laboris.</p>
				<p><lb/>(75) Favor temporalis gratie multis preparat exitium in futurum.</p>
				<p><lb/>(76) Gestus corporeus occulte mentis enucleat qualitatem.</p>
				<p><lb/>(77) Gaudium solum inter omnes passiones vitam recreat et conservat.</p>
				<pb n="280"/>
				<p><lb/>(78) Gratulari de bonis temporalibus non pertinet ad prudentem.</p>
				<p><lb/>(79) Gemit in presenti vir sapiens ut gaudeat in futuro.</p>
				<p><lb/>(80) Gerit in maginem false beatitudinis felicitas temporalis.</p>
				<p><lb/>(81) Gratum est donum quod prevenit postulantem.</p>
				<p><lb/>(82) Gloriosum est de nullo presentis vite commodo gloriari.</p>
				<p><lb/>(83) Grave parit periculum peccatum ex consuetudine radicatum.</p>
				<p><lb/>(84) Gratanter est accipiendum munus pauperis licet parvum.</p>
				<p><lb/>(85) Homo est ultra hominem si perspicaciter se congnoscit.</p>
				<p><lb/>(86) Haurit aquam salutiferam qui prudentem doctorem sequitur et fidelem.</p>
				<p><lb/>(87) Hoc est invidie dignum supplicium quod se ipsam lacerat et consumit.</p>
				<p><lb/>(88) Habet unus quisque quod lugeat dum permanet in hac vita.</p>
				<p><lb/>(89) Hiat semper acquirendis cupiditas nil umquam reputans acquisita.</p>
				<p><lb/>(90) Hemitriteus modicus docet quam caduca hominum sit natura.</p>
				<p><lb/>(91) Inter pestes nulla est amplius quam mulier fugienda.</p>
				<p><lb/>(92) In antiquis sapientia et in multo tempore prudentia invenitur.</p>
				<p><lb/>(93) Is est contempnendus ab omnibus qui se precunctis reputat sapientem</p>
				<pb n="281"/>
				<p><lb/>(94) Ira est abolenda celeriter ne sol occidat super eam.</p>
				<p><lb/>(95) Ibi est laborandum viriliter ubi de premio nullatenus dubitatur.</p>
				<p><lb/>(96) Inmaginatio viri providi eventum future considerat actionis.</p>
				<p><lb/>(97) Kiriare ad funus pauperis unus clericus vix dignatur.</p>
				<p><lb/>(98) Kalendas colere non licet fidelibus, quia videtur sapere paganismum.</p>
				<p><lb/>(99) Karismata sancti spiritus non sunt pretio conferenda.</p>
				<p><lb/>(100) Legi facit iniuriam qui legem a sua rectitudine alienat.</p>
				<p><lb/>(101) Litterarum cognitio sicut ad bonum trahitur sic ad malum.</p>
				<p><lb/>(102) Luxuria plus quam avaritia ledit hominem et diffamat.</p>
				<p><lb/>(103) Lacrimarum simulatio fallit hominem set non Deum.</p>
				<p><lb/>(104) Latere petit malitia sed bonitas elucescere.</p>
				<p><lb/>(105) Lactat amicum verbis fallacibus amicitia simulata.</p>
				<p><lb/>(106) Munus pauperis Deus accipit sicut ditis.</p>
				<p><lb/>(107) Malitiam omnem superat iniquitas mulieris.</p>
				<p><lb/>(108) Mensure virtus est in rebus omnibus opportuna.</p>
				<pb n="282"/>
				<p><lb/>(109) Manus amici verberans est melior quam osculum inimicis.</p>
				<p><lb/>(110) Materne pietatis in memor numquam debet filius permanere.</p>
				<p><lb/>(111) Malus est qui offendit sed deterior qui non parcit.</p>
				<p><lb/>(112) Nemo est tam felix qui non aliquatenus anxietur.</p>
				<p><lb/>(113) Natum decet paternis monitis obedire.</p>
				<p><lb/>(114) Notitia rerum bonarum est dignis liberaliter impendenda.</p>
				<p><lb/>(115) Nescire que ad salutem pertinent est indignum.</p>
				<p><lb/>(116) Nil est tutius quam penitentiam agere de commissis.</p>
				<p><lb/>(117) Nulla culpa ingratior quam regredi ad peccatum.</p>
				<p><lb/>(118) Odit Deum qui hominem non diligit sicut debet.</p>
				<p><lb/>(119) Ope non indiget aliena virtus sua felicitate contenta.</p>
				<p><lb/>(120) Occulte punit hominem Deus cum sibi temporalia exibet abundanter.</p>
				<p><lb/>(121) Omne peccatum est mitius heretica pravitate.</p>
				<p><lb/>(122) Odorem bone fame consequitur qui cum bonis ambulat et moratur.</p>
				<p><lb/>(123) Opus non a principio sed a fine potius commendatur.</p>
				<p><lb/>(124) Pietatis dulcedine sunt parentes a filiis honorandi.</p>
				<p><lb/>(125) Penarum competenti moderamine sunt crimina punienda.</p>
				<pb n="283"/>
				<p><lb/>(126) Plus homini servire quam competat est offendere non prodesse.</p>
				<p><lb/>(127) Petitioni que a iustitia discrepat non est gratia facienda.</p>
				<p><lb/>(128) Plenitudo muneris ab affectu provenit non effectu.</p>
				<p><lb/>(129) Peccatum semper cumulat qui permanet in peccato.</p>
				<p><lb/>(130) Querelam non habet de opibus cui victus competit et vestitus.</p>
				<p><lb/>(131) Qui artem habet idoneam lucrum non debet facere inhonestum.</p>
				<p><lb/>(132) Questus pro mortuis est supervacuus et inanis.</p>
				<p><lb/>(133) Querentibus sapientia se obstendit, contempnentibus se occultat.</p>
				<p><lb/>(134) Quisquis mundo se implicat dampnabitur et cum mundo.</p>
				<p><lb/>(135) Quanto magis cumulatur pecunia tanto amplius exuritur.</p>
				<p><lb/>(136) Res debet homo sibi supponere, non se rebus.</p>
				<p><lb/>(137) Reatum non effugit quem propria conscientia increpat et condemnat.</p>
				<pb n="284"/>
				<p><lb/>(138) Rectus homo in prosperis idem permanet et adversis.</p>
				<p><lb/>(139) Regimen habet egregium qui se ipsum regit debita ratione.</p>
				<p><lb/>(140) Rimari que sunt dubia pertinet ad prudentem.</p>
				<p><lb/>(141) Rationis igniculus fere in ignavis et secordibus est extinctus.</p>
				<p><lb/>(142) Sequi vestigia sapientum est virtus maxima et profectus.</p>
				<p><lb/>(143) Senioribus causa temporis est in plurimis deferendum.</p>
				<p><lb/>(144) Solus sapiens recte perficit quod intendit.</p>
				<p><lb/>(145) Sociorum dilectio terrarum non debet intercapedine defervere.</p>
				<p><lb/>(146) Sapientia vera est in virtute potius quam sermone.</p>
				<p><lb/>(147) Satis iam didicit qui servire Domino non ignorat</p>
				<p><lb/>(148) Tempus postulat ut quandoque servo dominus famuletur.</p>
				<p><lb/>(149) Temperantia cibi et potus magna salus in homine conservatur.</p>
				<p><lb/>(140) Tela insultantis libidinis potest homo vincere fugiendo.</p>
				<pb n="285"/>
				<p><lb/>(151) Tenor studii fructum affert modicum interruptus.</p>
				<p><lb/>(152) Tenebrosa est anima quam lumen scientie non illustrat.</p>
				<p><lb/>(153) Temerarius est qui multa se credit in brevi tempore didicisse.</p>
				<p><lb/>(154) Ubertas rerum necessariarum est studentibus oportuna.</p>
				<p><lb/>(155) Usus doctoris erronei multos precipitat in errorem.</p>
				<p><lb/>(156) Ultra quam ferre possit ingenium discentis non est animus onerandus.</p>
				<p><lb/>(157) Ubi est strepitus studentium ibi modicus est profectus.</p>
				<p><lb/>(158) Uber honor et merces exhibita doctorem incitant ad studendum.</p>
				<p><lb/>(159) Udo labilior est scientia quam non solidat frequentia repetendi.</p>
				<p><lb/>(160) Xerophagi habent viam discendi melius castimargis.</p>
				<p><lb/>(161) Xenodochio peregrinantium potest scolasticum ginnasium similari.</p>
				<p><lb/>(162) Xerolopho est durior qui multo tempore nil addiscit.</p>
				<pb n="286"/>
				<p><lb/>(163) Ysagoge primarie sunt in qualibet facultate rudibus prelibande.</p>
				<p><lb/>(164) Ysofago mentis cibus doctrine fertur in stomacum rationis.</p>
				<p><lb/>(165) Ydeas mentis doctrine radius in discente serenat.</p>
				<p><lb/>(166) çonam regie dignitatis consequitur qui proficit in doctrina.</p>
				<p><lb/>(167) çodiaci splendorem superat qui sapientie splendore corruscat.</p>
				<p><lb/>(168) çima vitiorum et tenebras phylosophie lumen prorsus re legat.</p>
			</div>
			<div type="chapter">
				<head><lb/>61. (1) ORATIO FINITIVA OPUS DILUCIDANS QUOD PRECESSIT.</head>
				<p><lb/>(2) Opus inchoatum iam ad finem desideratum perduximus, divina gratia largiente, in quo artis dictatorie integritas continetur, quia nichil a nobis excogitatum aut a viris prudentibus bene dictum in hoc opere voluimus preterire, (3) ne vel labe invidie notaremur vel de diminutione relinqueretur sociis materia conquerendi.</p>
				<p><lb/>(4) Letetur itaque nobilissima Bononia et exultet, quia ridiculis
					<pb n="287"/>
				<lb/>Gete et ambagibus Coridonum ulterius non falletur. Gaudeat in perpetuum, quia de tenebris errantium iam meruit liberari. (5) Sit enim nomen nostrum memoriale, quia licet clara Florentia nos genuerit, fructum tamen scientie vel saltem alicuius bonitatis a Bononia contrahentes, ipsam precipue matrem nobilium studiorum debemus et volumus semper magnifice honorare, (6) ut, sicut nomen nomini, sic nostra devotio, quantum potest anhelus spiritus, ipsius respondeat bonitati. (7) Nam quicquid habemus scientie vel honoris ab ipsa post Deum credimus nos habere: quod etiam comprobat nostrum nomen ab ipsius Bononie nomine propagatum.</p>
				<p><lb/>(8) 0pus autem quodam venusto artificio in octo partes distincximus, ut certius quisque possit quod desiderat invenire. (9) Primum enim liber quedam valde necessaria de radice huius artis extrinsecus dicenda prelibat; postea de elegantia et compositione illius orationis que dictatori convenit sufficienter adiungit. (10) Secundus exhornationes verborum et sententiarum secundum ordinem tullianum exequitur et tandem notabiliter ponit catalogum vitiorum. (11) Tertius de natura epistole formaque omnium salutationum tractatum continet, ad plenum omnia declarando. (12) Quartus exordiorum, narrationis, petitionis, conclusionis virtutem et naturam explicat copiose. (13) Quintus causa rudium omnia precedentia compendiose colligit et declarat, ut brevitate gaudentes possint se citius expedire.
					<pb n="288"/>
					<lb/>(14) Sextus vero doctrinam Gallicorum elegantissimam de doctrina epistolari aperit diligenter, ut sicut doctores diversos audivimus, ita diversa diversis animis largiamur. (15) Septimus de quinque partibus rethorice quedam summens generalia documenta primo docet materiam invenire, postea tam naturaliter quam artificialiter ordinare, (16) deinde subiungit octo modos artificialiter inchoandi et omnem materiam quadrimembrem esse ostendit. Insuper docet octo modos materiam ampliandi et totidem minuendi. (17) Adiungit etiam de artificio quarundam exhornationum tam aliter quam superius, ut doceat quomodo levis materia fiat gravis et gravis similiter fiat levis et ob hoc de transsumptivis locutionibus sufficienter agit. (18) Continet quoque de illa inventione que partes orationis commutari docet, causa maioris facundie vel hornatus. (19) Octavus autem agit de artificio inveniendi pulcerrimas determinationes, ut totam doctrinam libri constructionum scias et possis ad venustum ordinem retorquere. (20) Subiungit de inventione medii, locos rectoricos et eorum differentiam ad dialeticos assignando et cur in aliis scientiis non sint loci. (21) Exequitur diligenter omnia attributa per que medium invenitur ut in omni temate sciat dittator quid sit attribuendum negotio de quo agitur vel persone. (22) De triplici correctione subiungitur, ut sciamus inventa optime iudicare. Non tacet etiam de memoria, ostendendo
					<pb n="289"/>
				<lb/>ad quid valeat et quo modo adquiratur. (23) De pronuntiationis triplici gratia non omittit, ut ostendat que pronuntiatio sit venusta. (24) Supponit tandem in calce operis sententias generales secundum ordinem litterarum, ut maior copia exordiendi rudibus prebeatur. (25) Formam quoque bene studendi et honorem et profectum inde provenientem ad plenum in ultima particula manifestat.</p>
				<p><lb/>(26) Octonarius igitur huius nostri Candelabri perfectioni quidem novi consonat testamenti, quoniam vetera transierunt et ecce nova omnia iam clarescunt. Pulsis enim procul erroribus hic possunt omnes in brevi tempore ad lumen et coronam tam nobilis scientie pervenire, dum modo in his diligenter studeant et perfecte.</p>
				<p><lb/>(27) Scio tamen lampades nostri Candelabri quibusdam emunctoriis indigere, quia nec perfectum de imperfecto nec mundum potest concipi de in mundo. Quare si que macule apparuerint, quas aut incuria fudit aut humana parum cavit natura super his veniam non erubeo postulare, paratus humiliter correctionem subire, dum modo iudex non peccet ex ignorantia vel livore.</p>
				<p><lb/>(28) Accedant igitur omnes qui hactenus in tenebris extiterint ad huius divini operis claritatem, ut ab errore quorundam nichil scientium penitus resipiscant, scientes quod, si hoc acceptaverint,
					<pb n="290"/>
				<lb/>aliud opus in proximo de cartis et privilegiis excellentissimum faciemus.</p>
				<lg>
					<l>(29) Devotos vere te queso libelle docere</l>
					<l>Invidieque fere commoda digna gere.</l>
					<l>Laus de collatis sit tibi pie fons bonitatis</l>
					<l>Nondum tuta satis iam calo vela ratis.</l>
				</lg>
			</div>
		</div>
	</body>
</text>
</TEI>
