<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Iohannes de Castrocoeli</author>
				<respStmt>
					<resp key="print_editor">Edizione critica a stampa a cura di</resp>
					<name>F. Delle Donne</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1996" unit="words">Parole: 1996</measure>
				<measure quantity="12783" unit="characters_without_spaces">Caratteri (spazi esclusi): 12783</measure>
				<measure quantity="14577" unit="characters_witht_spaces">Caratteri (spazi inclusi): 14577</measure>
			</extent>
			<publicationStmt>
				<publisher>ALIM</publisher>
				<date when="2013-08-30">30/08/2013</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: Parole: 2027&#13;
Caratteri (spazi esclusi): 12831&#13;
VA</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Una silloge epistolare della seconda meta del XIII secolo. I «Dictamina» provenienti dall'Italia meridionale del ms. Paris, Bibl. Nat. Lat. 8567</title>
						<editor>F. Delle Donne</editor>
						<imprint>
							<publisher>SISMEL. Edizioni del Galluzzo</publisher>
							<pubPlace>Firenze</pubPlace>
							<date>2007</date>
							<biblScope unit="page">90-98</biblScope>
						</imprint>
					</monogr>
					<series>
						<title level="s">Edizione nazionale dei testi mediolatini</title>
						<biblScope unit="volume">19</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="ALIM">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="90"/>
		<div>
			<head><lb/>Rescriptum collegii cappellanorum domini Hugonis cardinalis remissum
				<lb/>Stephano concappellano, per dominum Johannem de Castro Celi tunc
			<lb/>electum Beneventanum.</head>
			<p><lb/>Ad incarnationis divine misterium et ineffabile sacramentum venerandumque
				<lb/>nostre redemptionis commercium, memorandum assidue digneque
				<lb/>suscipiendum pro modulo fragilitatis humane, tua socialis dilectio e
				<lb/>camino fraterne caritatis erumpens nos sollicite invitavit. Isto non immerito
				<lb/>tempore, quo verbum eternum, de sinu Dei patris adveniens, a regalibus
				<lb/>sedibus nostrum publicum est ingressus, non mutando locum, sed
				<lb/>novum dignatione non tam mirabili quam stupenda producendo effectum.
				<lb/>In huius siquidem verbi copula stupet natura, usitata regula fallitur, subcumbit
				<lb/>ratio, vincitur intellectus, eternum nempe temporali coniungitur,
				<lb/>primum ultimo copulatur, suppremum connectitur ymo, altum infimo
				<lb/>coniugatur, fit extremum medium, creatura creator, servus dominus, et
				<lb/>factura totius conditor universi. O vis amoris immensa, inaniens et inebrians
				<lb/>quodammodo amatorem! O clementie pondus! O anchora caritatis
				<lb/>in celos inclinans et usque ad terram deponens, immo tandem ad inferos
				<lb/>omnium creatorem! O veneranda dignatio, ut ille qui celi non capitur
				<lb/>ambitu, per quem reges regnant et regna consistunt, parvo claudatur
				<pb n="91"/>
				<lb/>tegurio mulieris, cuius precipue nutu celorum excelsa subito substiterunt
				<lb/>ex nichilo profunda marium vastaque terrarum, cuius sapientia erumpunt
				<lb/>habyssi, debitis adinvicem numeris elementa ligantur, ac tota subsistit
				<lb/>machina mundialis! Quis hec non miretur et stupeat, non veneretur, adoretur,
				<lb/>cuius non vel ferreum pectus emolliat tantus cumulus gratiarum?
				<lb/>Quis tanto gelicidio premitur, tantoque frigore angustatur? Quis tam
				<lb/>arentis animi tamque lapidei, ut non totus liquescat in lacrimas et in fontes
				<lb/>lacrimarum erumpat, dum tot beneficia gratis data, immo gratanter
				<lb/>inimicis impensa, recogitat libraminis equa lance? Parum erat nempe
				<lb/>deperditum plasma redimere, nisi ipse idem fieret emptor et pretium,
				<lb/>sacerdos et ostia, sacrificium et libamen. Hec sunt, inquam, iuxta vaticinium
				<lb/>Ysaye, opera peregrina, hec sunt inaudita et nova, que ab eterno
				<lb/>disposuit Dominus omnium ex tempore facere super terram. Hec sunt illa
				<lb/>stupenda, que elonginque prospiciens pertimescit. Dum totius secretarium
				<lb/>rationis inter bruta cognoscitur, parvo presepio delitescit qui
				<lb/>omnium iura gubernat in celis rerumque metitur exitum, moderatur habenas.
				<lb/>Hoc est signum desuper regi reprobo repromissum, quod virgo conciperet.
				<lb/>Virum circumdaret mulier, virum utique virtuosum, cuius virtute
				<lb/>subsistunt omnia solo verbo. O preposterum ordinem non necessario sed
				<lb/>voluntate mutatum: concipit virgo filium, factura parit actorem, ancilla
				<lb/>dominum lactat alentem, portat in humanis qui substruet orbem, pendet
				<lb/>ad ubera qui ponderat omnia numero et mensura. O rem seculis inauditam:
				<lb/>virginitas prolem compatitur et partus editio candoris pudicitiam
				<lb/>non expellit. Multe siquidem filie virginitatis munditiam cumularunt,
				<lb/>multe celibatu castissimo filios ediderunt, hec sola sine exemplo virgo
				<lb/>puerpera supergreditur universas, cuius venter virgineus et fecundus
				<lb/>lilium convallium edidit et camporum. Quis igitur hoc sufficienter considerare
				<lb/>sufficiat, super quibus mirantur angeli et depopulationis perpetue
				<lb/>dampna deplorant? Quis ad tam digna et festiva sollempnia digno se non
				<lb/>preparet apparatu? Minus est debito omnis humana munditia, omnis conatus
				<lb/>deficit, sapientia desipit, affectus prosternitur, hebet sensus. Igitur
				<lb/>suspiriis gemebundis matrem clementie venerande, Stephane, unanimiter
				<lb/>flagitemus, ut ipsa nobis et velle impetret et posse post velle ministret, ut
				<lb/>ille Lucifer matutinus nos preveniat, ut velimus, et in finem usque costodiat,
				<pb n="92"/>
				<lb/>ne frustra curramus ad bravium, qui est vita in se credentium, premium
				<lb/>et corona, quod tanto ipse impetrare potes fidentius, tanto ab ipsa
				<lb/>efficacius obtinere, quanto te novimus ipsi regine virginum specialis servitii
				<lb/>pignore familiarius obligatum, quod utique, frater carissime, gratanter
				<lb/>debes efficere, ut sic alternis precibus, onera mutuo supportantes, pervenire
				<lb/>possimus ad pascua fontis vite, ubi sol iusticie nescit occasum, quod
			<lb/>ipse prestare dignetur, apud quem non est impossibile omne verbum.</p>
		</div>
		<lb/>
		<div>
			<head type="salutatio"><lb/>… religioso … archiepiscopus Beneventanus.</head>
			<p><lb/>Magnum atque horribile, Petre frater, nuper stuporis tonitruum auribus
				<lb/>nostris insonuit et ingens doloris aculeus nostri cordis intima penetravit,
				<lb/>dum ex insperato audivimus I. priorem Romane provincie sic subito
				<lb/>migrasse ad superos, quem videre visu corporeo una nobiscum cum tanto
				<lb/>desiderio sperabamus, quod et ipse, te teste ac G. tertio, sponte promisit.
				<lb/>Dum adhuc ageret in hac semispera mortalium, cum utroque feliciter, Deo
				<lb/>auspice, consumato capitulo ipsum contingeret, ut dicebat, remeare ad
				<lb/>propria, quod tamen complere non potuit, nature preoccupatus debito
				<lb/>conditionis humane, non animi levitate abstractus, vel cuiusvis mendacii
				<lb/>tetra caligine tectus, nec alicuius varietatis nota perfusus, sed illius necessitatis
				<lb/>astrictus nexibus, que legem non habens sepe sine culpa qualibet
				<lb/>committit in legem. Ha, siccine separat amara mors, cuius et amara
				<lb/>memoria? Ha, vitam sibi spondebat etas et prospera mundus? Ecce quam
				<lb/>subito clausit eundem sub pulvere funus! Sic, ut video, nobis alludens
				<lb/>mundus illudit, sic arridens terrena felicitas subito novercatur, subito serenum
				<lb/>mutat in nubilum, sic equora subito plana tumescunt, sic non sunt
				<pb n="93"/>
				<lb/>in homine vie sue! O effrene mortis imperium, conditioni non deferens
				<lb/>et persone. O procacitas improvisa, nullis umquam coacta limitibus. O livor
				<lb/>fraternitatis cuiuslibet edax et amicitie, quo non penetras, nec sic tres ruisse
				<lb/>profuit, quod alluvione insatiabili non tolleres tercium, funiculum
				<lb/>debilitando triplicem, et armoniam dulcissimam et perfectam, in diminutam
				<lb/>et dissonam binariam reducendo, te solus ille cohibuit, qui te tuis
				<lb/>operibus interfecit ac propriis viribus tua claustra reclusit, ruptisque tuis
				<lb/>imperii nexibus, de te tuisque complicibus triumphavit. Cur nos sic
				<lb/>aggressa crudeliter dissociasti, sevissima? Cur nobis, Petro scilicet et
				<lb/>Iohanni, ante tempus nature debitum abstulisti Iohannem? Nondum igne
				<lb/>intrinseco humido radicali consumpto, qui finis nature dicitur et vite terminus
				<lb/>exclusivus, ab extrinseco mendicando venena mortifera intulisti et
				<lb/>ascinthicum aconitum. O mostrum horribile! O cuiuslibet fortune privatio,
				<lb/>nullius habitus species, nullius ordinis equa proportio, nisi quod
				<lb/>omnes et omnia una confundis et dissipas universa, nihil allatura ut efficeres,
				<lb/>tam gravia dampna tulisti! Siquidem, si quando pectore sapis, si tua
				<lb/>tandem aliquando secreta rimaris, infelix et misera nil egisti, non tibi tuoque
				<lb/>dominio, non tuis ministris traditus est Iohannes, non mortuus est,
				<lb/>sed dormit, in ictu oculi in voce tube novissime surrecturus, in sua terra
				<lb/>duplicia possidere, duplici stola dignus. Non est nostra totaliter absorta
				<lb/>societas, sed ad tempus modicum separata, non ad infelicia regna pars
				<lb/>nostre descendit compaginis, sed, melioribus auspiciis rediviva, tendit
				<lb/>finali calculo ad felicem et omnimodam unionem. Cruciaris, o seva bestia!
				<lb/>O crudelis, dissecaris intrinsecus, tui te conatus decipiunt et spatio carperis
				<lb/>ipsa tuo! O ineffabile mostruosorum mostrum! O ens omnino per accidens,
				<lb/>preter intercessionem quodammodo principalis agentis, non ad esse,
				<lb/>sed contra furtive subintrans non per entis ostium, sed aliunde per abruta,
				<lb/>querens ascensum, sic sapiendo desipis, sic deficis operando, tuis te operibus
				<lb/>minuis, te multiplicando paucificas. Timebat te, nature sensitive
				<lb/>instinctu, aliquando, ut homo, forte, Iohannes. Quidni timuit actor vite?
				<lb/>Nunc securus effectus et divus tua contempnit imperia, vires despicit, nullis
				<lb/>umquam temporibus moriturus. Sic, insensata, suspensum ensem supra
				<lb/>viventis cervices, dum poteras, tenere debueras, non ferire procaciter illum,
				<lb/>in quo nichil iuris habebas. Poteras quidem aliquid sperare lucri, dum agebat
				<lb/>in dubiis, dum huius volubilis mundi rotatu volvebatur incerte; nunc
				<pb n="94"/>
				<lb/>autem, velut firmamenti splendor effulgens et quasi stella in eternitates
				<lb/>perpetuas situata eterno dirigitur lumine, regula immutabili regulatur,
				<lb/>factusque divinus casus cuiuslibet necesse habet ingnorare confinia. Sed
				<lb/>quia tecum omnis deficit ratio omnisque persuasio tuis anfractibus delitescit,
				<lb/>te omissa, exclamationem calcem: Iohannes de Iohanne vertit in
				<lb/>Petrum. Eclipsata sunt non solum regnum vel Romana provincia, sed
				<lb/>totus ordo, immo totius orbis ambitus in eclipsi Iohannis. Placidus erat
				<lb/>vultu, tranquillus animo, mente placidior, profundus ingenio, speculatione
				<lb/>sublimis, prudens consilio, sermone dissertus, fulgens opibus, amenis
				<lb/>fructibus precoquax plans, floribus, frondibus uber, plenus ramusculis
				<lb/>intra ramos, sincerus cespite, linea rectus, corpore plenus, procerus forma,
				<lb/>compositus moribus, medii semper spectator et custos, radicibus profundus
				<lb/>et altus, nunc philosophicis, nunc theologicis, celum capite pulsans
				<lb/>cunctorum aspicientium frustrabatur intuitum, sucus ad nutrimentum
				<lb/>exuberans, adeo ut multos nutrire posset, maxime ad virtutes, ex aereo
				<lb/>humido et igniculo caritatis. Doleant in scientia provecti fratres, observatore
				<lb/>amisso ac etiam nutritore, doleant alumpni scientie, plus defleant
				<lb/>indigentes. Hic doctos multipliciter honorabat, iuvabat pro posse proficientes
				<lb/>in scientia pietatis, promovebat inscios et ignaros ad opera virtuosa.
				<lb/>Quid plura, Petre? Prorumpamus et nos in multiplices, multiformiter
				<lb/>multisque de causis, rivulos lacrimarum. Sed ne videamur nomen exacerbare
				<lb/>dominicum, de sue felicitatis termino, tamquam simul fruentes, congratulemur
				<lb/>et ipsi, qui mortem perdidit et vitam interminabilem adinvenit.
				<lb/>Verum, quia qui serviunt ei non sunt stabiles, et in angelis suis reperit
				<lb/>pravitatem, nec astra sunt usquequaque munda, in conspectu eius
				<lb/>memores sumus gratia, dubii conditionis humane, ut pro ipsius expiatione,
				<lb/>siqua indiget misericordie, Dominum, puris ad ipsum directis affectibus,
				<lb/>deprecemur, sicque insuper nobis cura de nobis sollicita, cum casus
			<lb/>similis nos expectet. Valete utroque homine, per tempora longiora.</p>
		</div>
		<pb n="95"/>
		<div>
			<head type="salutatio"><lb/>Domino … legato conventus … monasterii, per archiepiscopum
			<lb/>Beneventanum.</head>
			<p><lb/>Inclinant sacre nature federa, civilis ratio id exposcit, ut filii pro salute
				<lb/>paterna totis viribus intercedant, et si carnalis hoc sapit prosapia, multo fortius
				<lb/>spiritualis, cum incolumitas presidentis sit stabilitas subditorum. Cum
				<lb/>igitur venerabilis pater noster …, quem nobis in pastorem iuxta cor Domini
				<lb/>concessistis, nos paraverit doctrine verbo pariter et exemplo, collapsum
				<lb/>reparaverit monasterium, exhibens se circa nos et ipsum spiritualiter et temporaliter
				<lb/>multipliciter fructuosum, nunc anxietate quadam extorte necessitatis
				<lb/>graviter stimuletur, dum minaci quadam requisitione inducitur, ut fratrem
				<lb/>…, quem dignus carcer detinet vinculis alligatum, liberet a custodia
				<lb/>carcerali, cuius iniquitas processit ex adipe, cuius malitia venenosis radicibus
				<lb/>in ramos adeo pullulavit, ut in necem ipsius abbatis multorumque nostrum
				<lb/>nequiter conspirarit et ad finalis desolationis obprobrium totius monasterii
				<lb/>malignis conatibus aspirarit. Paternitatem vestram, tensis ad sydera palmis
				<lb/>affisisque genibus pavimento, totis affectibus humiliter deprecamur, quatenus
				<lb/>omnium nostri tanto periculo ipsiusque patris et domini necessitatibus
				<lb/>viriliter ac misericorditer obstatis, ut dictus iniquus, immo demoniacus,
				<lb/>debitis carceribus maceretur in communem salutem omnium et quietem, et
				<lb/>viridarium quod plantastis et plantula dignis rigationibus foveatur et in
				<lb/>fructus uberes intumescat, et nos, vestri assidui oratores ob beneficium tanti
				<lb/>patris, sub umbra vestre protectionis quiescamus in pace, preces obsecrationesque
			<lb/>pro vobis ad Deum, multiplicatis orationibus, inculcemus.</p>
		</div>
		<pb n="96"/>
		<div>
			<head type="salutatio"><lb/>Eidem iidem, super eodem, per dictum archiepiscopum Beneventanum.</head>
			<p><lb/>Vestra divina sanctitas non ignorat quod sic est uni facienda remissio,
				<lb/>quod pluribus ex hoc tribulatio non incumbat. Bonum namque commune,
				<lb/>tamquam divinius singularibus profectibus antefertur, et tunc precipue
				<lb/>quando in generali utilitate clauditur, singularis hinc percutitur
				<lb/>pestilens, hinc perversi turbantur, puniuntur iniqui, ut iusti foveantur in
				<lb/>pace et in malorum turbatione quiescant. Hinc mundi principes noctes
				<lb/>ducunt insompnes, ut iura promant et leges, quibus retundatur iniquitas
				<lb/>et innocentia mitium inter improbos tuta fiat, ut, dum totius pervicacitas
				<lb/>iuris opprimitur malleo pene, acerbitas transeat presumptoribus in
				<lb/>exemplum, ne, si licenter vagari liceat in campo certaminis, vitiorum
				<lb/>iustitia patiatur aborsum et accepto libello repudii cogatur extra mundi
				<lb/>terminos exulare. Cum igitur frater … monachus monasterii supradicti,
				<lb/>pro cuius liberatione scripsistis, sic cum morte ac mortis principe coniurarit,
				<lb/>sic se collegerit totum ad vitia, sic a se pietatis conceptus et opera
				<lb/>funditus relegarit, quod, sub ala protectionis vestre iussus secure accedere
				<lb/>ad monasterium prelibatum, in necem abbatis et quam plurium
				<lb/>nostrum totalemque destructionem nostri monasterii operosis conatibus
				<lb/>aspirarit, miramur quod pro liberatione ipsius dicto domino abbati
				<lb/>nostro litteras destinastis. Eius namque liberatio turbaret celum, moveret
				<lb/>terram, aera nubilaret, latrones excitaret ad furta, mortes et excidia
				<lb/>procuraret et totius monasterii ac regionis turbaret statum pacificum et
				<lb/>quietum. Sed, ut firmiter credimus et pro certo tenemus, facti qualitas
				<lb/>vos excusat, cuius ignorantia peritissimos fallit et nonnumquam importunitate
				<lb/>sui non concedenda impetrat sub spem pietatis et simplices
				<lb/>aures principum eo magis inclinat, quo subdola sub semplicitatis spem
				<lb/>callidius se submittit. Placeat igitur pie paternitati vestre, qui quodammodo
				<lb/>vocati estis in partem sollicitudinis et plenitudinem potestatis, in
				<lb/>quantum estis pars corporis Summi principis, ad regimen universi in
				<pb n="97"/>
				<lb/>unius solutione latronis, quietem tot Deo servientium non turbare, qui
				<lb/>pro vobis vestrorumque salute nocte ac die, continuis precibus Regem
			<lb/>regum Dominum interpellant.</p>
		</div>
		<pb n="98"/>
		<div>
			<head type="salutatio"><lb/>Domino Hugoni cardinali archiepiscopus Beneventanus.</head>
			<p><lb/>Si de amplitudine voluntatis devote et subiectionis debite famulatu,
				<lb/>quibus in vestri, pater sanctissime, ac sancte Romane ecclesie sempiternum
				<lb/>mancipium peculiari questu gratie gratis date, redigor et ascribor de
				<lb/>mearum tamen penuria facultatum, quibus habunde destituor, scatere
				<lb/>minutus trahitor in vestre gazofilatium caritatis. Satis, ut extimo, evangelica
				<lb/>vidua me sufficienter excusat, que, duo minuta in templi erarium
				<lb/>ingerens, sententiam pro se digne laudis excepit, cum eam plus omnibus
				<lb/>affectus pensator non operis misisse testatur; ut de illa taceatur ad presens,
				<lb/>que olei lechito et farine modico pavit Helyam. Suscipiat igitur
				<lb/>vestra dignatio aquam rosaceam, latore presentium destinatam, que odore
				<lb/>reficiat, limpiditate delectet et estivi caloris minuat incendium ac apud
			<lb/>vos patrem et dominum mee devotionis preludia representet.</p>
		</div>
	</body>
</text>
</TEI>
