<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Aesopi Fabulae</title>
<author>Hermolaus Barbarus Senior</author>
<respStmt> 
<resp>esportazione in formato TEI XML livello 0 effettuata da</resp> 
<name>Massimiliano Lanzillo</name> 
</respStmt>
</titleStmt>
<publicationStmt>
<publisher>ALIM</publisher>
<date when-iso="2017-07-26">26/07/2017</date>
</publicationStmt>
<notesStmt>
<note>Genere: Favolistica</note>
<note>Tipo: Traduzione dal greco in latino in età umanistica e rinascimentale</note>
<note>Tipo: </note>
<note>Note: Parole: 4.395&#13;&#10;Caratteri (spazi inclusi): 29.933&#13;&#10;</note>
<note>Livello di codifica: 0</note>
</notesStmt>
<sourceDesc>
<bibl>
<title>Aesopi Fabulae</title>
<author>Hermolaus Barbarus Senior</author>
<date when-iso="1401/1500">XV</date>
Aesopi Fabulae Hermolao Barbaro Seniore Interprete, a cura di Cristina Cocco, Firenze, SISMEL – Edizioni del Galluzzo, 2007, Edizione nazionale delle Traduzioni dei testi greci in età umanistica e rinascimentale (Il Ritorno dei Classici nell’Umanesimo, III. Traduzioni, 4), pp. VI-155.
</bibl>
</sourceDesc>
</fileDesc>
</teiHeader>
<text>
<body>
<ab>
<pb n="101"/>
<lb/>Hermolai Barbari Veneti patricii ad doctissimum Ambrosium monachum prooemium in aliquas 
<lb/>Aesopi fabulas. [1] Cum singularem tuum in me amorem et pietatem animadverto, pater 
<lb/>carissime, grati hominis mihi res visa est et amicitiae nostrae convenientissima, si 
<lb/>apud te ingenioli mei, quod maxima ex parte excoluisti, primitias tanquam mutui amoris 
<lb/>monumentum ac pignus collocarem, potissimum cum ad huius Graecae litteraturae 
<lb/>disciplinam non mediocri cura, fide, caritate, cum istic essem, me ipsum adiuveris, ad 
<lb/>quam quidem capessendam nonnullorum exhortatione ac imitatione commotus, excitatus, 
<lb/>compulsus extiterim. [2] Affuit enim in primis Nicolaus noster, vir prudentissimus, 
<lb/>gravissimus, optimus, quem verae virtutis et τῶν φιλομαθῶν portum et rifugium 
<lb/>appellarim: hic ubi quenquam virtuti et bonis artibus deditum nactus est hominem, eum 
<lb/>consilio, opera, ope animat, erigit, protegit. [3] Qua in re M. Varronem imitatur qui 
<lb/>quemadmodum et ipse sui studiosos, quos ad vitae constantiam et doctrinae dignitatem 
<lb/>accomodatos intelligit ac cernit, in Graeciam mittit, hoc est Graecos visere codices 
<lb/>hortatur. Cuius exhortatio adeo me incendit et impulit, ut, velim nolim, gentilem 
<lb/>linguae meae barbariem Graecam reddam oporteat.
<lb/>[4] Accedit praeterea Karoli nostri, praestantissimi ac studiosissimi viri mei-
<pb n="102"/>
<lb/>que amicissimi, singularis in Latinis Graecisque litteris doctrina, quam summa 
<lb/>admiratione prosequor et contemplor, eumque mihi ante oculos posui ut, si id modo 
<lb/>consequi potuero, ipsum imitari eiusque vestigia sequi contendam. [5] Quod cum pro 
<lb/>virili parte assequi constituerim, Guarino patri et praeceptori meo me totum tradidi ut, 
<lb/>quemadmodum eius industria, diligentia et caritate effectum est ut a teneris, ut aiunt, 
<lb/>unguiculis Latinarum litterarum, quicquid sunt, prudentiam et suavitatem degustarim, sic 
<lb/>Graecam humanitatem ac disciplinam ab eo cognoscere queam cognitamque pro viribus 
<lb/>percipere, perceptam ad bene vivendum iucundeque convertere.
<lb/>[6] Quare, cum superioribus his diebus nonnullas a Guarino Aesopi fabulas Graecas 
<lb/>percepissem et in Latinum sermonemexercitationis gratia traduxissem, eas tuo nomini 
<lb/>dedicavi, non quia Graecas litteras Latina oratione legere indigeas (nam et 
<lb/>eruditissimus et aetatis nostrae utriusque linguae peritissimus per docta virorum ora 
<lb/>volitas), sed quoniam eas ad te missas non parvis sane laudibus me ornatum iri certo 
<lb/>scio. [7] Nam veluti nonnulla quidem poma pretiosis pateris et auratis vasis imposita 
<lb/>maximum ab illis ornamentum assequuntur, ita et haec scripta si in te vase sane 
<lb/>praestantissimo multis variisque gemmis fulgentissimo reposita et collocata extiterint, 
<lb/>tuo iudicio ac testimonio haud mediocri dignitatis et ornamenti cumulo decorata erunt. 
<lb/>[8] Quibus tantum laudis et gloriae vendicat ipse gravissimus auctor Aesopus ut 
<lb/>antiquitatis dignitas et Graciae maiestas ea praedicet, decantet et summis in caelum 
<lb/>laudibus efferat. 
<lb/>[9] Non erubit profecto praestantissimus et optimus vitae magister Plato ac 
<lb/>sapientissimus disertissimusque vivendi dux Plutarchus sui scriptis Aesopi sa-
<pb n="103"/>
<lb/>les, urbanitates et exempla tanquam flosculos et instituta intersere&lt;re&gt;. Quin 
<lb/>immo et pulchritudini rerum suarum et decori futurum esse intellexerunt, si eius dicta 
<lb/>gravitate comitateque referta interessent. 
<lb/>[10] Quae cum ita sint, Ambrosi carissime, hoc munus ab Hermolao tibi 
<lb/>de&lt;di&gt;tissimo proficiscens hilari fronte suscipies, quod legentes non mediocrem 
<lb/>certe eruditionem et optima bene vivendi praecepta sumere poterunt, quom non tam pictam 
<lb/>eius faciem quam solidam mentem fuerint contemplati.
<lb/>[11] At ipsi iam Aes&lt;o&gt;po προσέχωμεν. Vale.
<lb/>
<pb n="104"/>
<lb/>I – <hi rend="italic">De vulpe et hirco</hi>
<lb/>[1] Vulpes et hircus sitis ardore anhelantes in puteum se demiserunt. [2] Postea vero 
<lb/>quam sitim extinxissent, cum hircus reversionem animo volveret, vulpes hunc in modum 
<lb/>locuta est: «Spem habe: nonnihil quod utriusque saluti et incolumitati usui futurum est 
<lb/>excogitavi. [3] Si enim erectus anteriores pedes parieti imposueris et cornua simili 
<lb/>modo ad anteriorem partem demiseris, per tua tergora et cornua cursum captans, extra 
<lb/>puteum saltum capessam et te deinde illinc evellam». [4] Dehinc hircus cum ad hoc opus 
<lb/>paratus se administraret, illa extra puteum hoc modo se recepit et circa os laetitia et 
<lb/>hilaritate plena lasciviebat. [5] Hircus autem eam arguebat et accusabat tanquam 
<lb/>conventiones et foedera non servasset. [6] Vulpes autem talia est ore locuta: «Si tantum 
<lb/>mentis
<pb n="105"/>
<lb/>haberes quantum pilorum in mento retines, non prius in quenquam locum descenderes aut 
<lb/>proficiscereris quam reditum animo volvisses».
<lb/>[7] Haec fabula demonstrat quod prudentis viri officium est primo fines rerum 
<lb/>animadvertere, postea eas aggredi.
<lb/>
<lb/>II – <hi rend="italic">De vulpe et leone</hi>
<lb/>[1] Vulpes, cum nondum leonem conspicata esset, deinde forte et fortuna ita volente cum 
<lb/>ipsi se obviam fecisset, primo quidem visu adeo timore et pavore confecta est, quod 
<lb/>ferme eius vita cum gemitu fugit indignata sub umbras. [2] Postea vero, cum secundo ad 
<lb/>eius aspectum pervenisset, paululum quidem tremor occupat artus, non tamen uti primo 
<lb/>perterretur aspect. [3] Tertio autem vulpes leonem inspiciens tanta audacia contra ipsum 
<lb/>usa est, ut procul accedens et suos erga ipsum gressus propius dirigens alloqueretur.
<lb/>[4] Haec fabula docet quod consuetudo res quidem terribiles et horridas accessibiles et 
<lb/>placidas reddit. 
<lb/>
<pb n="106"/>
<lb/>III – <hi rend="italic">De gallis et perdice</hi>
<lb/>[1] Quidam gallos domi apud se retinens mercatus est et perdicem, quam cum illis una ut 
<lb/>vitam degeret passus est. [2] Illi autem eam acribus verberibus flagellabant et 
<lb/>expellebant. [3] Perdix tristitia et maerore valde afficiebatur; etenim existimabat se 
<lb/>tanquam externam et alienigenam haec a gallis sufferre et perpeti. [4] Paulatim deinde 
<lb/>post cum cerneret illos crudelem inter se pugnam exercentes et adinvicem pulsantes, 
<lb/>dolore et aegritudine liberata, talibus infit dictus: «Ego utique ex hoc tempore non 
<lb/>amplius molestia tristor, cum inspicio eos inter se bellum facientes».
<lb/>[5] Haec fabula admonet quod viri prudentes contumelias, opprobria, maledicta ab alienis 
<lb/>et externis aequo ferunt animo, quando eos cognoscunt videntque non a familiaribus, non 
<lb/>a domesticis, non denique a necessariis abstinentes esse. 
 
<lb/>
<pb n="107"/>
<lb/>IV – <hi rend="italic">De vulpe et citharoedi capite</hi>
<lb/>[1] Vulpes, cum domum cuiusdam cithaoedi profecta esset, quodlibet eius vas et 
<lb/>instrumentum indagabat et manibus pertractabat, cumque ita indagaret, capitis imaginem 
<lb/>fictam et adumbratam magna arte et subtili ingenio instructam et ornatam invenit eamque 
<lb/>in manibus captans haec inqui: «O quam pulchrum et formosum caput quod cerebro quidem 
<lb/>vacuum existit!».
<lb/>[2] Haec fabula pertinet ad homines corpore quidem formosos et magnificos, animo autem 
<lb/>ignavos et inertes.
<lb/>
<lb/>V – <hi rend="italic">De carbonario et fullone</hi>
<lb/>[1] Carbonarius quidam, cum in dono quadam moraretur, fullonem sibi in vicinia 
<lb/>propinquum orabat et obtestabatur ut in eadem casula et domicilio una habitaret. 
<lb/>[2] Fullo autem, cum haec verba animo percepisset et aure, hunc in 
<pb n="108"/>
<lb/>modum illum est alloquutus: «Hoc quidem, quod a me petis, minime mihi facere liceret. 
<lb/>[3] Vereor enim ne quae ego dealbo et purgo tu ipse caligine et fuligine inficias».
<lb/>[4] Haec fabula dicit quod cuncta imparia cum imparibus nullam habere possunt communionem.
<lb/>
<lb/>VI – <hi rend="italic">De homine inanis gloriae cupido</hi>
<lb/>[1] Vir quidam, cum longaevum peregrinando confecisset iter, postea vero rursus in eius 
<lb/>patriam reversus, quam plurima in diversis locis pulcherrima facinora virilieter egisse 
<lb/>iactatione quadam narrabat et iam Rhodi se saltum saltasse dicebat, qualem nemo, qui 
<lb/>tunc eius rei causa aderant, tantas in corpore vires praeferebat ut assequi valeret. 
<lb/>[2] Ad hoc autem se illic testes praesentes habere aiebat. [3] Cum vero ex praesentibus 
<lb/>quispiam ista intellexisset, haec inquit: «O tu, si haec quae narras vera sunt, haud 
<lb/>tibi hic testibus opus est: ecce Rhodus et ecce saltus».
<lb/>[4] Haec fabula indicat quod, si demonstratio et rerum significatio promptae et 
<lb/>expeditae non sunt apud audientes, omnis sermo vacuus est et superfluus.
<lb/>
<pb n="109"/>
<lb/>VII – <hi rend="italic">De homine et Apolline</hi>
<lb/>[1] Vir quispiam, malignis actibus imbutus, ad Apollinem, qui Delphis erat, gressus suos 
<lb/>extendit, volens de eo periculum facere. [2] Passerculumque in manibus captans, quem 
<lb/>veste tegebat, ad tripodem propinquissimus accessit et deum interrogabat his verbis: 
<lb/>«Quod intra manus gero animane fruitur an caret?». [3] Quoniam, si eum non spirare 
<lb/>dixisset, vivum demonstrasset, sin autem vitam vivere, quam primum manibus suffocans eum 
<lb/>mortuum ante illius oculos obtulisset. [4] Deus autem, cum sententiam et cogitationem 
<lb/>huius viri malis constantem artibus intellexisset, haec rettulit: «O tu, quomodocunque 
<lb/>perficere in animo est exige: hoc enim in manu tua iacet, videlicet quod contines 
<lb/>vivumne an exanime indicare velis».
<lb/>[5] Haec fabula demonstrat quod numini et divinitati qiusquam mortalis fraudem facere 
<lb/>non potest et quod ei nihil est tam obscurum et secretum quod celari queat.

<lb/>
<pb n="110"/>
<lb/>VIII – <hi rend="italic">De piscatore e pisciculo</hi>
<lb/>[1] Piscator, cum rete in altum demisisset, pisciculum eduxit. [2] Ipse autem, parvus 
<lb/>existens, piscatorem rogabat eique supplicabat ut, propterea quod minimus erat corpore, 
<lb/>eum impraesentiarum excipere negligeret: «Sed quando auctus ero et robustum corpus 
<lb/>assecutus fuero, tunc me ipsum in potestatem tuam redige, cum tibi et maiori usui et 
<lb/>commoditati existam». [3] Piscator autem hoc pacto infit: «Ego utique parum salis 
<lb/>haberem, si id quod manus meae continent lucrum, quanquam minimi pretii sit, omitterem 
<lb/>et in maiori expectato meam spem collocarem».
<lb/>[4] Haec fabula docet quod ille utique inconsideratus et imprudens est qui propetr 
<lb/>maioris spem praemii parvum quod in manibus retinet deserit.
<lb/>
<lb/>IX – <hi rend="italic">De asino et equo</hi>
<lb/>[1] Dum vir quidam, equum et asinum habens, iter cum illis faceret, asinus 
<pb n="111"/>
<lb/>in via equum his verbis est allocutus: «Si salutem et incolumitatem cupis et caram 
<lb/>habes, huius mei oneris partem humeris tuis tolle». [2] Equus autem nequaquam persuasus 
<lb/>est. Asinus autem, propter immensum ponderis laborem in terram prostratus, mortem cum 
<lb/>vita commutavit. [4] Herus deinde cuncta onera equo et ipsam etiam aselli pellem 
<lb/>imposuit. [5] Equus graviter lacrimas effundens vocem emittebat: «heu mihi misero, quid 
<lb/>mihi contigit infelici et aerumnoso! [6] Cum enim parvo ponderi me subicere noluerim, 
<lb/>unumquodque et insuper etiam pellem baiulo».
<lb/>[7] Haec fabula documento est quot, si cum minimis et infimis magni communes res 
<lb/>haberunt, utrique in vita conservabuntur incolumes. 
<lb/>
<lb/>X – <hi rend="italic">De homine et Satyro</hi>
<lb/>[1] Homo quispiam cum in Satyrum amicitiam conflasset, ambo ut cibum sumerent sedebant. 
<lb/>[2] Hieme autem facta et frigore, homo manus suas ori afferens insufflabat. [3] Cum vero 
<lb/>Satyrus quam ob causam hoc faceret eum
<pb n="112"/>
<lb/>interrogasset, haec rettulit responsa: «Ex frigoris acerbitate manus meas calidas 
<lb/>reddo». [4] Paulo post, cum cibus calefactus allatus esset, rursus homo ad eius os 
<lb/>proferens super illum animam immittebat. [5] Satyrus autem cume iterum quapropter istuc 
<lb/>ipsum ageret rogasset, «Hanc ego – inquit – escam refrigero». [6] Satyrus, hoc excipiens 
<lb/>et intelligens, hunc in modum illum allocutus est: «Ego utique ex hoc tempore ab tua 
<lb/>amicitia discedo et ei omnino abrenuntio, propterea quod eodem ex ore et calorem et 
<lb/>frigus evomis ac educis».
<lb/>[7] Haec fabula demonstrat quod eorum amicitias vitare et fugere debemus quorum ambigua 
<lb/>est oppositio.
<lb/>
<lb/>XI – <hi rend="italic">De vulpe et leopardo</hi>
<lb/>[1] Vulpes et leopardus de pulchritudine inter se contentionem faciebant. [2] Leopardus 
<lb/>autem cum in primis eius corporis varietatem proponet et ad 
<pb n="113"/>
<lb/>cuncta praeferret, vulpes, illi succumbens, dixit: «Quanto ego pulchrior et formosior 
<lb/>sum, quae non in corpore sed in animo varietates gero!».
<lb/>[3] Haec fabula indicat quod mentis animique ornatus corporis pulchritudinem praestat.
<lb/>
<lb/>XII – <hi rend="italic">De cata et Venere</hi>
<lb/>[1] Cata, decori cuiusdam adolescentuli cum amore capta esset, Veneri precibus et votis 
<lb/>supplicabat ut ipsam in aliam mulieris formam traduceret deaque iam illius misericordia 
<lb/>commota eam in speciosam adolescentulam transformavit. [2] Adolescentulus igitur, cum 
<lb/>illius pulchritudinem deperiret, ipsam in eius aedes deduxit. [3] Dum autem in quodam 
<lb/>thalamo sederent, Venus, cognoscere volens si illa corpore transformato mores et vitam 
<lb/>pristinam abiecisset, mu-
<pb n="114"/>
<lb/>rem per medium illorum demisit. [4] At illa, cum et praesentes et thalamum oblivioni 
<lb/>tradidisset, cubile egressa, murem commanducandi gratia persecuta est. [5] Dea vero non 
<lb/>mediocri affecta indignatione eam denuo in propriam formam restituit. 
<lb/>[6] Haec fabula indicio est quod, etsi homines improbi et maligni in alteram se formam 
<lb/>transmutant, saltem mores et consuetudinem non dimittunt. 
<lb/>
<lb/>XIII – <hi rend="italic">De agricola et canibus</hi>
<lb/>[1] Agricola quidam, dum in ipsius suburbano hiemis tempore frigidissimo destitutus 
<lb/>esset et cibus haud sibi suppeteret, primas quidem pecudes abliguriit, deinde caprarum 
<lb/>gregem. [2] Hieme autem suas vires effundente, boves etiam, quorum labore vitam 
<lb/>habuerat, gladio confodiens convitatus est. [3] Canes vero, cum haec talia oculis suis 
<lb/>cernerent, sermonem inter se habuerunt: «Sed nos hinc alio in pedes quantum possumus 
<lb/>fugam capessamus; si enim herus noster in operarios boves nullam exercuit misericordiam, 
<lb/>quonam pacto nobis parcet?».
<lb/>[4] Haec fabula id prae se fert quod eos fugere et vitare debemus qui ne ullam quidem in 
<lb/>suos domesticos et familiares ab iniuriis continentiam servant.
<lb/>
<pb n="115"/>
<lb/>XIV – <hi rend="italic">De agricola et eius filiis</hi>
<lb/>[1] Agricolae filii cum seditionem invicem agitarent, eorum pater praecepta et 
<lb/>admonitiones illis tradens persuadere potis non erat. [2] Et iam illis sedentibus 
<lb/>virgarum fasciculum sibi ut afferrent imperavit. [3] Cum autem allatae essent, eas 
<lb/>manibus excipiens, omnes quibusdam nodis in unum fascem connexuit. [4] Dehinc unicuique 
<lb/>iussit ut illas exciperent et fascem frangerent. [5] Illi autem periculum facientes 
<lb/>nihil perficere omnino poterant. [6] Postremo vero illas dissolutas dedit ut unanquanque 
<lb/>singulatim frangerent. [7] At illi quam primum facilitate quadam illud agebant. [8] Tunc 
<lb/>pater hunc in modum «Sic et vos, filioli mei, – inquit – si consentientes et 
<lb/>concordantes inter vos manebitis, inexpugnabiles et incaptabiles inimicis vestris futuri 
<lb/>estis, sin autem seditiosi et contentiosi, facile hostibus captabiles et expugnabiles 
<lb/>eritis».
<lb/>[9] Haec fabula tanto concordiam seditione valentiorem esse fortitudine significat, 
<lb/>quanto contemptibilis seditio est. 
<lb/>
<lb/>XV – <hi rend="italic">De muliere et gallina</hi>
<lb/>[1] Mulier quaedam viro orbata gallinam habebat, quae quot diebus ovum enitebatur. [2] 
<lb/>Illa autem, existimans quod, si plus ordei in cibum sibi deiceret, singulo die ovum in 
<lb/>partu geminaret, hoc pacto eam curavit. [3] Gallina vero, 
<pb n="116"/>
<lb/>multa pinguedine et succo plena, ne semel quidem in die partum reddere poterat.
<lb/>[4] Haec fabula instruit quod illi, qui propter immensam cupiditatem et avaritiam plura 
<lb/>cupiunt, etiam quae ipsis bona adsunt amittunt.
<lb/>
<lb/>XVI – <hi rend="italic">De quodam vulnerato</hi>
<lb/>[1] Cum quispiam a cane dentium vulnera passus esset, ut medicum sibi comperiret omnia 
<lb/>loca praereptabat et circuibat. [2] Quidam autem sibi obviam factus, quidnam tanta cura 
<lb/>et studio inquireret animo percipiens, «O tu, – inquit – si rectam habere valitudinem 
<lb/>volueris, panem sumens et in illum vulneris cruorem exprimens, cani, qui tuo acres 
<lb/>corpori dentes inflixit, commanducandum praebebis». [3] Ille vero, risu ora perfusus, 
<lb/>«Verum, si hoc exequar, – ait – ut omnibus huiusce urbis canibus membra mea commordenda 
<lb/>praebeam opus est».
<lb/>[4] Haec fabula documento est quod maligni et improbi homines, beneficiis affecti, ad 
<lb/>inferendas iniurias magis ac magis incitantur.
<lb/>
<pb n="117"/>
<lb/>XVII – <hi rend="italic">De duobus amicis et urso</hi>
<lb/>[1] Duo amicitia coniuncti per eandem viam vadebant. [2] Quibus cum iam ursus 
<lb/>occurreret, unus quidem eorum, eius aspectu perterritus, arborem ascendens inter folia 
<lb/>et ramos latitabat. [3] Alter autem, solus suis viribus ipsum vincere non valens, cum se 
<lb/>ab urso quasi praedam captum iri cerneret, super humum deiectus simulatione quadam se 
<lb/>exanimem esse fingebat. [4] Ursus vero, ad eius caput accedens, auditus et sensus illius 
<lb/>olfaciebat, at ille animam respirationesque intente continebat. [5] Ursus, cum eum vita 
<lb/>carere coniectura assequeretur, secessit (etenim perhibent ursum corporis mortui cibum 
<lb/>non attingere). [6] Verum alter, ex arbore descendens, eum interrogabat quidnam ursus 
<lb/>eius auri adhaerens sibi narrabat. [7] Ille vero inquit: «Ursus quidem me admonuit ne ex 
<lb/>hoc tempore talibus cum comitibus deambulem et eorum consuetudine minime fruar».
<lb/>[8] Haec fabula commonefacit quod eos nos amicos fugere oportet, qui in adversitatis et 
<lb/>calamitatis nostrae tempore nos destituunt et opem nobis afferre non perdurant.
<lb/>
<pb n="118"/>
<lb/>XVIII – <hi rend="italic">De duobus adolescentibus et coquo</hi>
<lb/>[1] Duo adolescentuli simul carnes emerunt cumque iam coquus circa opera quaedam 
<lb/>domestica occupatus esset eorum alter quandam carnium portionem coquo clam surripuit 
<lb/>inque alterius sinu collocavit. [2] Cum vero coquus reditum faceret et eius carnes 
<lb/>quaereret, ille quidem qui eas furatus erat se non habere, alter vero qui eas apud se 
<lb/>continebat se non surripuisse iure iurando affirmabat. [3] Coquus autem, eorum 
<lb/>malignitatem cognoscens, «Sed etsi – inquit – me lateatis, deum tamen, quem peieratis, 
<lb/>non latebitis».
<lb/>[4] Haec fabula indicat quod, quanquam homines mendacia proferentes lateamus, deo tamen 
<lb/>nihil occultum faciemus. 
<lb/>
<lb/>XIX – <hi rend="italic">De cannae et olivae contentione</hi>
<lb/>[1] Arundo et oliva de tolerantia, robore et quiete una contentionem faciebant. [2] 
<lb/>Arundo autem, cum ab oliva vituperio affecta esset tanquam imbecillis et omnibus ventis 
<lb/>cedens et inclinans, tacebat et nullum ex eius ore verbum emittebat. [3] Paululumque 
<lb/>subsistens, postquam ventus omnibus eius vi-
<pb n="119"/>
<lb/>ribus inspiravit, arundo quidem conquassata et subinclinata ventis facilitate quadam 
<lb/>assurgens incolumis servata est; oliva autem, cum deinde se ventis contra tenderet et 
<lb/>eorum potentiae se opponeret, violentia in terram prostrata radicabus eversa iacuit.
<lb/>[4] Haec fabula admonitionem praebet quod qui temporibus et potentioribus cesserint 
<lb/>eosque oppugnare noluerint illos fortitudine et robore praestabunt, qui contra maiores 
<lb/>suos contentiosi sunt.
<lb/>
<lb/>XX – <hi rend="italic">De tubicine et hostibus</hi>
<lb/>[1] Tubicen quidam exercitum et bellum congregabat in unum. [2] Qui cum ab hostibus 
<lb/>captus detentusque esset, vocem erga praesentes emittebat, «Non me, o viri, – inquiens – 
<lb/>sine causa et in cassum morti tradatis postquam neminem occidi; praeter enim hoc aeris 
<lb/>modicum nihil mihi est, nihil aliud possideo». [3] Illi autem in ipsum hunc in modum 
<lb/>clamitabant: «Propter hoc potius profecto nece statim afficiere, quoniam tu cum hostibus 
<lb/>manus conferre cum non possis ununquenque ad pugnam convocans et excitans animum 
<lb/>audaciamque imponis».
<pb n="120"/>
<lb/>[4] Haec fabula instruit quod maius hi peccatum committunt, qui malos graves et potentes 
<lb/>ad mala facinora perpetranda excitant.
<lb/>
<lb/>XXI – <hi rend="italic">De thunno et delphine</hi>
<lb/>[1] Thunnus cum a delphine fugaretur et multo stridore ac strepitu delatus esset, 
<lb/>postquam se a delphine captum iri cognosceret, a vehementi impetu priusquam intelligeret 
<lb/>in insulam cadens evectus est. [2] Delphin autem una propter similem impetus velocitatem 
<lb/>imprudens in aridum se deiecit. [3] Thunnus vero conversus, cum deficiret anima, 
<lb/>delphinem conspicatus, «Mihi – inquit – amplius mors neque gravis neque misera est, cum 
<lb/>eum, cuius causa hoc effectum est, mecum vitam cum morte commutare cernam».
<lb/>[4] Haec fabula indicat quod homines suas miserias et adversitates aequo animo ferunt 
<lb/>quotienscunque eos, qui illarum causas dederunt, infelices esse inspiciunt. 
<lb/>
<pb n="121"/>
<lb/>XXII – <hi rend="italic">De aucupe et serpente</hi>
<lb/>[1] Auceps quispiam, viscatis utens virgis, viscum et calamos sumens in aucupium 
<lb/>profectus est. [2] Turdum autem cum in altissimae aroboris cacumine sedentem 
<lb/>conspexisset, calamos ad unum coniungens in longum protendebat et supra se paululum 
<lb/>exponebat fraudeque illum capere cupiens suspiciebat. [3] Et iam nescius serpentem sub 
<lb/>eius pedibus cubantem vestigiis calcavit, qui indignatione et ira affectus eum atro 
<lb/>morsu laesit. [4] Auceps iam animo destitutus et quasi exanimatus dicebat: «Infelix ego! 
<lb/>Alium enim venationum astutiis deprehendere volens, ipse ego ab altero usque ad mortem 
<lb/>aucupio deceptus sum!».
<lb/>[5] Haec fabula demonstrat quod, qui propinquis insidias parant, ignorant saepenumero se 
<lb/>ab aliis haec ipsa pati oportere.
<lb/>
<lb/>XXIII – <hi rend="italic">De castore animali</hi>
<lb/>[1] Castor animal est quadrupes in stagnis natus educatusque, cuius testiculi, ut 
<lb/>fertur, medicinae arti maximum commodum et non mediocrem usum afferunt. [2] Hic igitur 
<lb/>postquam ab hominibus fugatur ut deprehendatur, cum cognoscat 
<pb n="122"/>
<lb/>cuius gratia se persequantur, dentibus sibi testiculos evellens et abscindens ante 
<lb/>insequentium oculos abicit salutemque et incolumitatem assequitur.
<lb/>[3] Haec fabula significat quod viri prudentia praediti pro eorum vita et salute 
<lb/>consequenda nullam utilium rerum existimationem faciunt.
<lb/>
<lb/>XXIV – <hi rend="italic">De cane et coquo</hi>
<lb/>[1] Canis, dum in coquinam furtim saltu se recepisset et coquus circa alia occupatus 
<lb/>esset, cor surripiens in pedes quantum poterat sese dabat. [2] Coquus autem conversus, 
<lb/>cum illum fugam capessentem cerneret, hunc in modum inquit: «O tu, ubicunque futurus 
<lb/>sis, me tuam fugiturum consuetudinem et et ipsum vitaturum certo scias. [3] Cor enim 
<lb/>mihi minime furatus es, verum mihi cor attulisti».
<lb/>[4] Haec fabula documento est quod res adversae mortalibus saepenumero in disciplinas et 
<lb/>admonitiones convertuntur.
<lb/>
<pb n="123"/>
<lb/>XXV – <hi rend="italic">De vate pro se nihil, pro aliis vero multa vaticinante</hi>
<lb/>[1] Vates in foro magna mortalium stipante corona sedens disputabat. [2] Cum autem 
<lb/>quispiam instaret repenteque ei cunctas eius domus fenestras patentes esse renuntiaret 
<lb/>et omnem supellectilem a furibus surreptam esse significaret, suspiria imis emittens 
<lb/>pectoribus cursum capiebat. [3] Quidam vero, dum illum currentem conspicatus esset, «O 
<lb/>tu, – inquit – qui alienas quidem res praescire profiteris, tuas minime impraesentiarum 
<lb/>istoc tuo vaticinio cognovisti».
<lb/>[4] Haec fabula ad eos viros sermonem facit, qui eorum quidem vitam turpiter gubernant, 
<lb/>nihil autem ad se pertinentia praenoscere conantur.
<lb/>
<lb/>XXVI – <hi rend="italic">De aegrotante et medico</hi>
<lb/>[1] Dum quispiam adversam pateretur valitudinem, qualem salutem haberet a medico 
<lb/>interrogatus, «Plus – inquit – quam necesse fuit sudoris emisi». [2] Medicus autem hoc 
<lb/>sanitatis signum esse respondit. [3] Secundo vero quonam modo sese haberet ab ipso 
<lb/>rogatus, dicebat: «Horrore quidem frigoris detentus 
<pb n="124"/>
<lb/>et vehementer conquassatus sum». [4] At medicus «Non, hercle, – inquit – peioris salutis 
<lb/>mihi testimonia profers». [5] Tertio cum medicus ad eum profectus esset et ab ipso 
<lb/>quonam in statu esset peteret, hunc in modum illum allocutus est: «Dolor profecto me 
<lb/>nunquam cruciare et torquere distitit». [6] Medicus autem iterum hoc non solum bonum, 
<lb/>sed optimum perfectae iam valitudinis indicium esse testabatur. [7] Subinde, cum quidam 
<lb/>sibi familiaritate et consuetudine coniunctus incolumisne esset eum interrogaret, «O tu, -
<lb/>inquit – ob bonam nimirum valitudinem funditus pereo».
<lb/>[8] Haec fabula nimiam assentationem profundentes summopere redarguit et increpat.
<lb/>
<lb/>XXVII – <hi rend="italic">De asino et lupo</hi>
<lb/>[1] Asinus, acutum fustem dum pede calcasset, claudus per viam incedebat. [2] Lupum 
<lb/>autem videns, erga illum conversus, «O lupe, – inquit – ecce iam acerrimo vulneris 
<lb/>dolore affectus mortem oppeto et me tibi aut vulturibus aut corvis in cenam parari 
<lb/>necesse est. [3] Verum unicam a te gratiam et officium peto, ut primo fustem hunc ex meo 
<lb/>pede evellas, ne tanto corporis cruciatu inferorum sedes visam». [4] Lupus autem summis 
<lb/>dentibus mordens fustem excepit. [5] Asinus vero, cum doloris poena liberatus esset, 
<lb/>lupi intuentis nares, 
<pb n="125"/>
<lb/>frontem, dentes, tota denique calcibus ora infringens et cruentans fuga salutem adeptus 
<lb/>est. [6] At lupus, vocem emittens, «Vae mihi! – dicebat – Iusta profecto patior, 
<lb/>quandoquidem, cum primo coquus esse didicerim, impraesentiarum equorum medicus fieri 
<lb/>volui».
<lb/>[7] Haec fabula illis documento est qui, dum sua familiaria nogetia permittunt et aliena 
<lb/>nihilque ad se attinentia studiose pertractant, non solum derisionem de se praebent, 
<lb/>verum etiam non mediocre sibi ipsis periculum comparant. 
<lb/>
<lb/>XXVIII – <hi rend="italic">De aucupe et ave galerico</hi>
<lb/>[1] Auceps quispiam fallaces avibus laqueos instruxerat. [2] Galericus autem, cum hoc a 
<lb/>longe conspicatus esset, illum, quodnam opus pertractaret, interrogabat. [3] Ille vero 
<lb/>urbis moenia condere respondit. [4] Deinde, dum auceps longius ab opere secessisset et 
<lb/>ne videretur occultatus esset, galericus illius viri sermoni fidem praestans, illuc 
<lb/>exiliens, in laqueum decidit pedeque detentus est. [5] At aucupi occurrenti galericus 
<lb/>talia verba rettulit: «O tu, si huiuiscemodi oppidum edificaveris, quam plurimos 
<lb/>profecto compieres, qui eius habitaculo frui delectabuntur!».
<pb n="126"/>
<lb/>[6] Haec fabula indicat quod tunc potissimum et domus et urbes ab hominibus destituuntur 
<lb/>et desolantur, cum earum praesides in subditos asperi sunt et inhumani.
<lb/>
<lb/>XXIX – <hi rend="italic">De viatore cavillante</hi>
<lb/>[1] Viator, magno itinere confecto, Iovi votum fecerat quod, si quicquam inveniret, 
<lb/>mediam eius arae partem offeret. [2] Cum autem sacculum nactus esset, dactilorum 
<lb/>amigdalarumque plenum comperit, quem manibus captans et dactilos et amigdalas 
<lb/>commanducavit. [3] Illorum autem ossa atque earum putamina super quadam ara dum 
<lb/>imposuisset, erga Mercurium conversus, sacrificia agebat inquiens: «O Mercuri, votum 
<lb/>meum habes: inventi enim et ea quae intus extiterant et quae extra apparebant tibi 
<lb/>libenti animo distribuo».
<lb/>[4] Huius fabulae documentum est quod vir pecuniae studiosus et amator non solum propter 
<lb/>avaritiam in mortales, verum in deos etiam ipsos cavillari non dubitat.
<lb/>
<pb n="127"/>
<lb/>XXX – <hi rend="italic">De matre et filio</hi>
<lb/>[1] Puer quidam ex litterario ludo libellum condiscipuli furatus est. [2] Quem domum ad 
<lb/>matrem cum detulisset, nullis quidem conviciis aut minima increpatione ab illa affectus, 
<lb/>quin immo laeto animo, hilari fronte receptus est. [3] Procedente autem tempore, maioris 
<lb/>pretii latrocinia pertractare inceptans, in furto deprehensus est. [4] Cum vero per 
<lb/>viam, quae ad supplicium ducit, ageretur et matrem insequentem et eiulatus emittentem 
<lb/>cerneret, lictores magis atque magis orabat ut pauca quaedam matris auri verbula eum 
<lb/>dicere non indignarentur. [5] Illa confestim accedens pueri ori aurem applicabat; puer 
<lb/>illius aurem mordicus evulsit. [6] Ceterum cum mater et nonnulli eum non solum furti, 
<lb/>verum etiam in matrem impietatis et crudelitatis crimine vociferantes accusarent, ille 
<lb/>matri hunc in modum inquit: «Mihi vero, o mater, hoc caedis genus minime contigisset si, 
<lb/>cum libellum furto surripuissem, me et conviciis et flagellis correxisses; ad haec usque 
<lb/>perveniens, ad supremum supplicium haud sane deducerer».
<lb/>[7] Haec fabula mortalibus documentum adhibet quod, quorum in principio mala non 
<lb/>corriguntur et castigantur, in deteriora prolabuntur, prolapsa augentur, aucta perdurant.
<lb/>
<pb n="128"/>
<lb/>XXXI – <hi rend="italic">De pastore mercatore</hi>
<lb/>[1] Pastor in maritima ora capellas et gregem depascentem agitans cum ventis mare 
<lb/>placidum vidisset, incredibilis quaedam eum et voluntas et voluptas incessit ad 
<lb/>mercaturam pertractandam navim conscendere. [2] Primo igitur pecudes vendens et dactilos 
<lb/>mercatus, per altum vehebatur. [3] Vehementi autem hieme facta, cum stridens procella 
<lb/>velum adversa feriret fluctumque ad sidera tolleret, et navis iam tempestate et 
<lb/>fluctibus superata summergeretur, omne onus in aequora deiecit vixque cum navi in portum 
<lb/>delatus, salutem et incolumitatem adeptus est. [4] Post autem non paucos dies, dum 
<lb/>quidam accessisset et maris (erat autem tranquillitate placidissimum) quietem 
<lb/>admiratione quadam contemplaretur, ille, hoc cognoscens, «O tu, – inquit – dactilorum 
<lb/>iterum, ut videtur, cupidum est; propterea haec tanta undarum pax apparet».
<lb/>[5] Haec fabula indicium praebet quemadmodum propter adversam fortunam homines 
<lb/>callidiores et prudentiores in dies fiunt.
<lb/>
<lb/>XXXII – <hi rend="italic">De sene et filiolo</hi>
<lb/>[1] Cum quidam, miserrima senectute affectus, unicum natum et generosi 
<pb n="129"/>
<lb/>quidem animi haberet, qui miro quodam studio venationis voluptatibus detentus erat et 
<lb/>omnem in illis curam, diligentiam, ingenium magna aviditate adhibebat, eum in nocte per 
<lb/>quietem videre visus est a ferocissimo leone crudeliter lacerari et multas in partes 
<lb/>dissolvi. [2] Quare senex, perterritus et timore non mediocri captus ne aliquo modo 
<lb/>somnium illud in veram historiam converteretur, cubile pulcherrimum et sublime apparavit 
<lb/>et in illud filiolum, unicas delicias, ducens, diligenter observabat. [3] Ad voluptatem 
<lb/>autem filii, ut animum inani pictura pasceret, varii generis animantia in eo pingere 
<lb/>curavit, in quibus et ipse leo, torva fronte, diffusis per colla iubis, steterat. [4] 
<lb/>Verum puer, cum haec ipsa magis atque magis conspiceret, maiorem animi dolorem et 
<lb/>indignationem captabat ac iam aliquando leoni propius adhaerens «O malignissima – inquit – 
<lb/>fera, et propter te et mendax patris mei somnium in hac domo, tanquam in custodia, et 
<lb/>detentus et clausus sum. [5] Quid enim in te exercere debeo?». [6] Atque haec ita 
<lb/>inquiens, ira percitus, manum parieti iniecit, ut leoni lumina evellens obcaecaret. 
<lb/>[7] Fustis autem, qui in manu erat ipsius, digito immissus dolore tumorem et sanguinem 
<lb/>usque ad tuber redegit, cumque febris puerum invasisset, non multis post horis vitam cum 
<lb/>morte commutavit. [8] Leo vero hunc in modum filium morti tradidit, quem patris astutiae 
<lb/>haud salvum facere valuerunt.
<lb/>[9] Haec fabula indicat et admonet quod nullis calliditatibus fatorum series aut diminui 
<lb/>aut evitari potest. 
<lb/>
<pb n="130"/>
<lb/>XXXIII – <hi rend="italic">De calvo</hi>
<lb/>[1] Calvus quidam alienis comis caput suum circumvolvens adornabat et deambulandi gratia 
<lb/>equitabat. [2] Ventus autem spirans cum illas auferens caput eius deforme reddidisset, 
<lb/>magno applausu praesentes omnes qui aderant risum effundebant. [3] Hic vero, a cursu 
<lb/>equum habenis reprimens, hunc in modum locutus est: «Quid alienum aut externum vobis 
<lb/>videri debet, si hae comae, quae meae non sunt, me fugiunt, cum et habentem e quocum 
<lb/>genitae sunt deserant ac derelinquant?».
<lb/>[4] Haec fabula neminem maerore affici debere commonefacit, siqua ingruat calamitas; nam 
<lb/>quod a natura quispiam assecutus non est, id instabile ac minime permanens est. 
</ab>
</body>
</text>
</TEI>
