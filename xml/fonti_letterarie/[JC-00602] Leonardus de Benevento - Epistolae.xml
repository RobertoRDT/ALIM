<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Leonardus de Benevento</author>
				<respStmt>
					<resp key="print_editor">Edizione critica a stampa a cura di</resp>
					<name>F. Delle Donne</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="7997" unit="words">Parole: 7997</measure>
				<measure quantity="50828" unit="characters_without_spaces">Caratteri (spazi esclusi): 50828</measure>
				<measure quantity="58042" unit="characters_witht_spaces">Caratteri (spazi inclusi): 58042</measure>
			</extent>
			<publicationStmt>
				<publisher>ALIM</publisher>
				<date when="2013-08-30">30/08/2013</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: Parole: 8171&#13;
Caratteri (spazi esclusi): 51151&#13;
&lt;...&gt; indica integrazione&#13;
VA&#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Una silloge epistolare della seconda meta del XIII secolo. I «Dictamina» provenienti dall'Italia meridionale del ms. Paris, Bibl. Nat. Lat. 8567</title>
						<editor>F. Delle Donne</editor>
						<imprint>
							<publisher>SISMEL. Edizioni del Galluzzo</publisher>
							<pubPlace>Firenze</pubPlace>
							<date>2007</date>
							<biblScope unit="page">113-151</biblScope>
						</imprint>
					</monogr>
					<series>
						<title level="s">Edizione nazionale dei testi mediolatini</title>
						<biblScope unit="volume">19</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="ALIM">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">- ok</item></list></change>
		</revisionDesc>
	</teiHeader>

<text>
	<body>
		<pb n="113"/>
		<div>
			<head type="salutatio"><lb/>… archiepiscopo Beneventano Leonardus de Benevento.</head>
			<p><lb/>Ad cibum nobilium, sicut scitis, fetus minor sicce matris eligitur, et
				<lb/>reprobatur antiquus. Hoc propter capre transmittitur minulus et non lanifer
				<lb/>vel corniger yrcus. Nec cetus astantium in animalis tam modici presentatione
				<lb/>surrideat, quia, licet parvum, patriarchalis est cibus, quod nisi foret
				<lb/>inter cibos qualibet consideratione, sollempnius id edere patri filius ad querendam
			<lb/>gratiam hereditatis indebite de Rebecce consilio non donasset.</p>
		</div>
		<pb n="114"/>
		<div>
			<head type="salutatio"><lb/>… episcopo Leonardus de Benevento.</head>
			<p><lb/>Fidelis servus et prudens sui domini quesita custodiens nec minus laboriosum
				<lb/>se exhibet in querendis, ut, talentis sibi creditis, et servatis, in tempore
				<lb/>totidem superofferens, ad gaudium domini mereatur admitti. Sic
				<lb/>fecit hic providus baiulus litterarum et nuntius, quem misistis, quia, cause
				<lb/>vestre primordiis, prout ordo iudiciorum patitur, ordinatis, quesivit ignotum
				<lb/>vobis fidelem, etsi non utilem, tamen continuum servitorem, qui, si
				<lb/>velut iuris ingnarus in prosecutione cause vestre non sufficeret, velut
			<lb/>gestor industrius venabitur consilia doctiorum.</p>
		</div>
		<lb/>
		<div>
			<head type="salutatio"><lb/>… archidiacono Beneventano Leonardus de Benevento.</head>
			<p><lb/>Satis indebite gustavistis in Sampnio de calice Babylonis, propter
				<lb/>quod Ille qui ventis imperat et fluctibus ut mitescant, de medio procelle
				<lb/>mortifere vos redemit et de profundo leti, probrosum inviantis exitium,
				<lb/>mestorum consolatio, liberavit adduxitque vos in pratum dulcedinis, pratum
				<lb/>quietis et gaudii, cui Dominus benedixit et preest sanctus pater Sabinensis
				<lb/>episcopus, parans illud lapsis ad placitum et pauperibus ad mandatum.
				<lb/>In quo, si recepti estis, ut dicitur, retro faciem non vertatis, sed ferventer
				<lb/>insistere rogat scribens ne, cum uxore Loht, noxius appetitus ad
			<lb/>reditum salis in statuam vos convertat.</p>
		</div>
		<pb n="115"/>
		<div>
			<head type="salutatio"><lb/>… abbati Montisvirginis Leonardus de Benevento.</head>
			<p><lb/>Exiit edictum ab augusto Bacho, quod singule Beneventane vinee scriberentur,
				<lb/>ut extemplo nequiret decipi vel fraudari, quando ad torcular,
				<lb/>quod in partibus Terre Laboris exposuit, racemi singuli portarentur. Et si
				<lb/>alicuius est vinea non descripta, vel fuit sagaciter cum describente collusium,
				<lb/>vel quod visa non extitit, quia ipsam vallis umbrosa tenuit vel condensa,
				<lb/>factum est autem quod ad partes alias uva Beneventane province
				<lb/>totaliter est transmissa, roratura fertilius arida labia Gallicorum. Et ut
				<lb/>curie Romane particula, que virescit ibidem solito largius, iocundetur,
				<lb/>unde tanta nobis est indicta penuria, vini novi, quod quorum promptuaria
				<lb/>preteritus september impleverat et repleverat october, extuant ut geminas
				<lb/>musto farcire valeant latice sociato botricas, et dum stans in mensa
				<lb/>famelicus illius possessione me video destitutum, quod natura creavit ad
				<lb/>gaudium corporisque salutem, si haustus illius, qualis quantusve fuerit, ut
				<lb/>oportet, ignea tepescit exuries, assa reicio, salita repello, non habens unde
				<lb/>quo valeam ipsorum cum delectatione reprimere siccitatem. Et sic, premisso
				<lb/>suspirio, vinum repeto, vinum clamo, dicens, levato capite: «Rorate
				<lb/>celi desuper et nubes pluant mustum, absumptum terra restituat Helyseum,
				<lb/>qui preces fundat ad Dominum, ut vino reficiat ora nostra, prophete
				<lb/>cuius instantia terram rigavit ymbribus aquarum, beneficio tribus annis
				<lb/>et medio destitutam». Porro, dum vinum repeto, vinum quero, socia sic
				<lb/>fatur impatiens: «Vir improvide, non advertis yemis glacies properare
				<lb/>futuras. Vir in cogitationibus futura non volvens, non attendis immitem
				<pb n="116"/>
				<lb/>iam boream ab antris septentrionalibus asperius proflaturam. Vir, ingnoras
				<lb/>reprobare malum et eligere quod est bonum; parvulorum tuorum non consideras
				<lb/>nuditatem, qui velut olivarum novelle in tue mense circuitu saltem
				<lb/>amitti lineis astare deberent, et tu ne ledantur a frigore pateris ipsos in
				<lb/>cinere sociare catellos. Unde das cunctis intelligi quod butirum non comedis,
				<lb/>nec absorbebunt aliquando liquores melleos fauces tue, iactastis totaliter
				<lb/>cogitatus in vino, quod te si forsan enutriet, et parvulorum tuorum
				<lb/>verumtamen verenda non teget, quo, etsi iubilationis constituerit in cymbalis,
				<lb/>ululabit ex frigore nudata humeros proles tua. Desistas igitur vinum
				<lb/>petere, totisque mihi conatibus quere linum, et quod habemus aquate
				<lb/>doleum sit precipuum mihi vinum. Non enim concordo cum muliere,
				<lb/>que petierit a marito vinum sibi propinari non linum». Verum, quia, sicut
				<lb/>fumus et stillicidium sic domestica rixosa contentio de domo dummodo
				<lb/>procul pellit, vestra queso paternitas in aliquo lini pondere placare dignetur
				<lb/>sociam de lini carentia murmurantem, alioquin cum quodam mercis
				<lb/>exilio lares laxare proprios sic compellar, quod ad anni non erit orbitam
				<lb/>recursus ad ipsos, aquate mucide barrili relicto saumario, quod lambrusca
				<lb/>stiptitica parum trita replevit loco suavis nettaris. Reservare promptuaria
				<lb/>vestra petam, ubi Laurina vina suavia et amica oris et stomachi superfluunt
				<lb/>Lorritana, Summaria, Greca subtilia et musta vallis Argentii dulcorosa,
				<lb/>que anni quattuor singula, singulis capta temporibus, numquam summitatem
				<lb/>fastidiunt, numquam ledunt, quorum dum adverto dulcedinem et
				<lb/>vultum potionis angelicum ymaginando contemplor, in lini petitione,
				<lb/>quam facio, repelli plus appeto, quam audiri, ut veniendi mihi tribuatur
				<lb/>occasio tante beatitudinis inibi solatio potituro, ad quod me perducat et
			<lb/>citius qui regnat in Monte Virginis et in Merculiani meniis dominatur.</p>
		</div>
		<pb n="117"/>
		<div>
			<head type="salutatio"><lb/>Religioso … priori, Leonardus de Benevento.</head>
			<p><lb/>Ieiunavit Dominus quatraginta diebus et noctibus, ut exemplum ieiunii
				<lb/>derivaret in posteros ipsius vestigia sectaturos et vitiorum carnalium
				<lb/>depressis aculeis mentes fidelium ad virtutum fastigia levarentur. Ad hec
				<lb/>vos, qui estis imitatores Dei, velut Filii carissimi verbo predicatis et opere
				<lb/>ieiunandum, non in facie demissa vel lugubri, sed exilarata magis in oleo,
				<lb/>ut non videamur ab hominibus ieiunasse. Si igitur ieiunandum est, hos
				<lb/>quos oleo predicationis iniungitis dignum est ut oleo virentis olee, quod
				<lb/>vobis Dominus concessit ad copiam, perungatis, quo gustum letificemus
				<lb/>et faciem. Et si manus vestras ab huius olei transitorii ministratione subtrahitis,
				<lb/>ieiunii vestri lampades extinguentur, et sic in anime vestre periculum
				<lb/>olei perempnis gratiam non queremus. Placeat ergo vobis opem
				<lb/>mihi prestare ieiunio, ut in retributione celesti sitis mihi participes et de
			<lb/>ipsius premio equa contributione consortes.</p>
		</div>
		<lb/>
		<div>
			<head type="salutatio"><lb/>Nicolao de Celano Leonardus de Benevento.</head>
			<p><lb/>Si carum me habes ut asseris et diligis sicut dicis, ad requisitionem …
				<lb/>presentium delatoris, pro suo negotio, immo meo potius, laborabis. Fac
				<lb/>ergo, si placet, ut quod ore de me recitas, operum ostendas effectu. Vale:
			<lb/>ad modicum videbo te in Capua, auctore Domino cum salute.</p>
		</div>
		<pb n="118"/>
		<div>
			<head type="salutatio"><lb/>Abbati Nicolao de Celano Leonardus de Benevento.</head>
			<p><lb/>Postquam, carissime, de curie Romane delitiis gustavisti, sic te viscus
				<lb/>delectationis annexuit et hamus voluptatis attraxit, quod natale solum de
				<lb/>tue libro memorie novacula oblivionis arrasit et tuorum factus es immemor
				<lb/>sociorum. Unde hoc, frater, forsan syrenarum canctus sensus arripuit
				<lb/>et aciem intellectus abstraxit, quod non habitas ipse tecum, tamquam de
				<lb/>letheis aquis infeliciter potavisses. Dolemus equidem, quia, cum taliter
				<lb/>peritus apostatat, non nisi profecto sompnio dissolutionis huiusmodi
				<lb/>deliramenta refrenat. Si vero manus obstupuit, que consuevit esse tam agilis
				<lb/>ad scribendum, ad balnea Puteolana recurre, ut nos scripture non facias
				<lb/>frequentis exortes; vel si concionatrix lingua tua, velut politus gladius,
				<lb/>olim vadens et rediens per scientie sermocinalis anfractus, obmutuit, sume
				<lb/>castorii restaurantis antidotum, ut restitutus ad solita tui rore dictaminis
			<lb/>animam compluas expectantis.</p>
		</div>
		<lb/>
		<div>
			<head type="salutatio"><lb/>Leonardus scribit scolaribus, quod ad studium redeant.</head>
			<p><lb/>Punctura doloris affligimur, cum pensamus quam dire, quam aspere
				<lb/>noster in doctrina pater et dominus ab iniquorum manu sacrilega cesus
				<pb n="119"/>
				<lb/>extitit et contusus; nec minus mentis intrinseca turbatione torquemur,
				<lb/>quod, cum humanis ac divinis constitutionibus sit sanctitum ut puniatur
				<lb/>in eo quilibet in quo noscitur deliquisse. Quid os illius illi filii Belial, a
				<lb/>quo tanta bona doctrina iam prodiit, que per universum mundum cuiuslibet
				<lb/>conditionis homines infinitos istruxit, ledere sunt immaniter et deturpare
				<lb/>conati, cum in eo numquam, quod tantam penam exigeret, ipsum
				<lb/>deliquisse sciamus? Sed ille qui adolescenti mortuo dixit: «surge», mandavit
				<lb/>et claudo quod pergeret, ut, quem alter portabat in humero, ipse grabacti
				<lb/>pondera baiularet in collo eius, velut Moysi lesa loquendi tetigit
				<lb/>instrumenta et sicut Ysaye compalpavit os manibus ornate locutionis
				<lb/>ingnarum ut eius doctrina radicaret in posteros et hereditaria curreret
				<lb/>perpetuo in nepotes: ita, quod est ultra communem opinionem omnium,
				<lb/>miraculose curatus. Eapropter viri fratres accedite vestrumque solitum
				<lb/>repetatis ovile, ubi doctrine pabula solito largius invenietis adaucta. Duo
				<lb/>siquidem persona vestra feret: primum quod doctoris vestri refocillabitis
				<lb/>animam multis perplexitatibus et angustiis extuantem, cum nulle alie sint
				<lb/>ipsi delitie nisi cum scolaribus vivere ac studentibus conversari; reliquum
				<lb/>quod vestrum quilibet reportabit in corde, divina favente clementia, quod
			<lb/>adducetis in pera.</p>
		</div>
		<lb/>
		<div>
			<head type="salutatio"><lb/>Amico … Leonardus de Benevento.</head>
			<p><lb/>Locorum distantia, que non sinit, ut volumus, mutua visione gaudere,
				<lb/>saltem corda letificet multiplicata transmissio litterarum, et, quos brachiorum
				<lb/>solitus non coniungit amplexus, animos novellet reciproca directio
			<lb/>cedularum, ne forte, quod absit, tepeat nix amoris.</p>
		</div>
		<pb n="120"/>
		<div>
			<head type="salutatio"><lb/>… amico Leonardus de Benevento.</head>
			<p><lb/>Cum timore quem facies ingnoravit, partes attigimus Principatus, quos
				<lb/>Aragonum manus occupavit immitis, et carrialis effrenis embola profligavit.
				<lb/>Sed quia, noviter habundanti pomatico maribus et feminis depomato,
				<lb/>versus partes quas colimus gens cuiuslibet pietatis ingnara direxit victricia
				<lb/>signa sua, quo gravamur, genus imbelle perterritum, vallem visitare Sampniticam
				<lb/>nos infestat, ubi gallinarum stragem, cum comitiva dampnifera,
				<lb/>gule serviens faciet. Curtuspassus, velut istic hominum perfidus Natalias,
				<lb/>Martianus vero, quem frequens urit ambitio querendorum, nobiscum non
				<lb/>venisse non doleat. Nam et Guillelmus de Avelleno, qui velut superstes ex
				<lb/>bellatoribus triumphavit, credens colligare sarcinas spoliorum, velut pullus
				<lb/>yrundinis ore patulo prostitit in plateis, credens quod de transeuntibus aliquis
				<lb/>assem iaceret in os eius; sed nec fuit, qui tinctum saltem ex auro digitum
				<lb/>apponeret lingue sue, ut cupiditatis extuantis incendium mitigaret.
				<lb/>Unde cum partes glandiferas Avelleni, sub spe suorum quod repletus
			<lb/>redeat, visitabit, bursa sua non pariet que, ut verum fatear, non concepit.</p>
		</div>
		<lb/>
		<div>
			<head><lb/>Per Leonardum de Benevento.</head>
			<pb n="121"/>
			<p><lb/>Surrexit erodius ut columba humilis, vel ut mitis avicula, surrexit coluber
				<lb/>ut anguilla suavis, ut venena diffunderet. Surrexit lupus ut mitis agniculus,
				<lb/>ut sub agnino vellere oves alluderet, et ipsas immaniter trucidaret.
			<lb/>Non est hic. Ecce locus.</p>
		</div>
		<lb/>
		<div>
			<head><lb/>Respondet magister Iohannes de Morcono magistro Leonardo de Benevento
			<lb/>ad superiorem epistulam suam, que incipit «Lingua mea etc.».</head>
			<p><lb/>Dum medium silentium in agro scientie positus retinerem, dum et
				<lb/>eiusdem agri fontem accolerem cultura sollicita, more meo quo turbulentiis
				<lb/>emissis exinde funditus, consociis mecum in cultura manentibus,
				<lb/>labore continuo fatigatis, desiderata pocula demonstrativis claris et lucidis
				<lb/>clara pro posse prorsus et lucida ministrarem, ecce vox lacrimosi clamoris
				<lb/>meas aures conterruit et abhorrendus auditui strepitus in clamore. Qua sic
				<lb/>improvise, sic subito territus meum cognovi iam senescentem sermunculum
				<lb/>conquerentem quod scilicet Neapolitanus origine et a Beneventanis
				<lb/>partibus alienus, tamquam peregrinus et advena, ab illo, quem numquam
				<lb/>offenderat, numquam tetigerat, sola quidem elatione superbie ledebatur.
				<lb/>Post hec autem mihi sciscitanti quis in hac parte sic ipsum insontem
				<lb/>offenderat, sic iniuste, procincte, responsum prebuit ita dicens: «Leo»,
				<lb/>bestiarum fortissimus, ledentis vocabulum inchoat, et «nardus», sed utinam
				<pb n="122"/>
				<lb/>praticus, terminat inchoatum. Quibus paulisper licet commotus,
				<lb/>tamen intumui, pensansque cuius vocabulum talia principia conderent,
				<lb/>quisve tali titulo cognitus meum huiusmodi verborum compendium hoc
				<lb/>morsu vipereo, morsu tam avido momordisset, discurrendo mente per
				<lb/>singula non poteram invenire ledentem. Nam si vere nocenti volebam
				<lb/>ascribere prefate mee litterule lesionem, ex hoc ascribendi materia tollebatur,
				<lb/>quod ipsi predisseram intentionem eiusdem, et ipsum non tangere
				<lb/>vel quempiam in hac parte. Sed ecce mihi sic in extasi posito nuntius
				<lb/>astitit, cuius nomen officio consonabat, collega discretione non
				<lb/>modica sociatus, qui prolatis hinc inde sermonibus in diversitate materie,
				<lb/>more scolarium, delectabiliter et iocose manu gestabat epistulam, quam
				<lb/>mihi dextera nutante porrexit et ait: «Secundus Tullius mittit hanc; familiariter
				<lb/>accipe, tecum lege, hec ad tui sermunculi vulnera concedantur».
				<lb/>Videns autem hec nova prodigia sic emergentia monstruose, tanta novitate
				<lb/>perterritus tremula manu recepto cyrographo, pudore detentus
				<lb/>obstupui, timens ne forte, quod absit, more pacem horrentium, rissas
				<lb/>amantium, inconveniens aliquid eruptassem in quempiam, quo notam
				<lb/>reprehensionis in aliquo vel arrogantie sapientibus evitande, meis exigentibus
				<lb/>meritis incurrissem. Statim igitur oculo diffuso per clausulas,
				<lb/>dum textum detexui meo sermunculo dictionum pauperculo, pre ceteris
				<lb/>amaricantibus exhorrendum, ad mee mentis ergastulum stilo recursum
				<lb/>habui volutivo. Qua revoluta funditus et iterum undique revoluta saltem
				<lb/>scintillulam invenire non potui, que sic in me flagmam torreret immeritum
				<lb/>extualem. Propter quod, resumptis audacter ex innocentia viribus,
				<lb/>convenientia tela paravi satirica, meam brevem epistulam, superbis telis,
				<lb/>infructuosis spinis, flatibus inconsultis et aridis, causa non habita ferienti.
				<lb/>Quibus forte nec clippeus aliquis, lorica, nec torax, aut armamenta
				<pb n="123"/>
				<lb/>quecumque durissima restitissent, quin cor oestri mordentis incendio,
				<lb/>prepollentis doloris aculeo contigissent. Sed quoniam in tantis rerum
				<lb/>obstantium inopinatis eventibus mihi non tollit oblivio, quod voce divina
				<lb/>doceor, «vince in bono malum», tacere malle disposui, que convenienti
				<lb/>responso potui lingue falsiloquo respondere. Ne tamen in preiudicium
				<lb/>mihi compositis culpabilis videar, in tacendo et me et meum dictamen
				<lb/>excuso, quod numquam in bachi munere me recolo redargutum, nisi
				<lb/>nunc ab amico vegetis in eucharistia, cuius altaria bachica sepe fumant.
				<lb/>Nec meum dictum acephalum vel indisciplinatum consentio, nisi prave
				<lb/>intelligentibus, indisciplinatis et acephalis equidem in doctrina. Claris
				<lb/>arrogantie titulis, ventositate iactantie et in hoc gestantibus cornua
				<lb/>superborum, echo similibus, qui non intellectui, sed eloquentie preposterate
				<lb/>caligini servientes, respondent imprudenter ut improbi non vocati
				<lb/>turpique contaminati volutabro contaminant innocentem. Non
				<lb/>unquam, nisi sophisticis tullianis, qui venusta verborum congerie, quin
				<lb/>immo perusta potius et sapore nectareo quolibet desiccata, proch, calumpniose
			<lb/>susurrant et in articulatis vocibus phylomenant.</p>
		</div>
		<pb n="124"/>
		<div>
			<head><lb/>Sententia lata per regem … contra … comitem proditorem, per Leonardum
			<lb/>de Benevento.</head>
			<p><lb/>In deitatis mirifice sublime fastigium celestem fecit Altissimus ierarchiam,
				<lb/>et in signum preminentie dignitatis in ipsa quosdam ex angelis
				<lb/>antetulit, inter quos in excellentia pulchritudinis angelum claritatis effecit,
				<lb/>qui, sue considerans formositatis excessum elationis in spiritu, cogitavit
				<lb/>in aquilone ponere sedem suam, ut similis videretur Altissimo, qui
				<lb/>fecerat ipsum ceteris in speciositate dissimilem et claritate prelatum. Sed
				<lb/>ex nefandi cogitatus huiusmodi intoleranda nequitia, lese crimine maiestatis
				<lb/>infectus, de celorum summis eicitur et in inferni foveis sepelitur,
				<lb/>et qui creatus est lucifer, ut inter alios preluceret, factus est princeps in
				<lb/>tenebris, ut in obscuritatibus tenebrizet. Satis enim is meruit obscuritatis
				<lb/>obumbrari caligine, quia concessam sibi luminositatis gratiam non
				<lb/>agnovit et fontem luminis superbiendo contempsit. Prothoplaustus equidem
				<lb/>laboravit hoc vicio maiestatis lese, qui, ut fieret sicut Deus, de ligno
				<lb/>scientie nitens in vetitum degustavit, propter quod, verendis suis foliorum
				<lb/>perizomate velatis et manu, de paradyso nudus expellitur, erumpnis
				<lb/>exponitur, pressuris atteritur, vexationibus conquassatur, redivivis laborum
				<lb/>angustiis lacessitur et cui fructus bonos omniparens terra produxerat,
				<lb/>ante transgressionis excessum, spinas germinavit et tribulos post commissum.
				<lb/>Profecto, ne longe tanti sceleris venemur exempla, Iudas, qui sub
				<lb/>osculo ficte pacis sanguinem tradidit innocentem, ab inquinatorum manibus
				<lb/>effundendum, totalis malleo desperationis obtusus, annexis ad collum
				<lb/>funibus se suspendit, quem etiam legimus crepuisse per medium, criminis
				<lb/>atrocioris in signum. Hoc igitur immane scelus, hoc execrabile facinus,
				<lb/>hic infandus excessus, hoc crimen detestandum in secula, hoc peccatum,
				<pb n="125"/>
				<lb/>cui nec superlativus gradus cuiuslibet iniquitatis approximat, hoc segregatum
				<lb/>a qualibet humanitate delictum sic apud Deum et homines est exosum,
				<lb/>quod numquam transisse vidimus nec legimus impunitum, quin
				<lb/>actores ipsius miserum popularetur exilium vel trucidaret ferri severitas
				<lb/>in exemplum. Nam in offenso principe Christus offenditur, per quem
				<lb/>regnat. Amplius quid facit aliud, qui machinatur in principem, columpnam
				<lb/>nisi quod concutit, cui regni moles appenditur, ut corruat et festinet
				<lb/>ad casum et ipsius cardinem perniciose subvertat, ut, rupto pacis federe,
				<lb/>guerrarum discrimina superstagnent? Pereat, ergo, pereat, qui bella bellis
				<lb/>inseri voluit cedesque cedibus inculcare presumpsit! Sit manus
				<lb/>omnium contra eum, cuius manus esse non metuit contra omnes! Cum igitur
				<lb/>hic homo, filius Belial noviter adductus in medium, qui Deum non
				<lb/>posuit adiutorem sibi, ex quo vero non homo dici potest exhominatus,
				<lb/>ex privatione nobilis intellectus recalcitravit in Dominum sicut mulus,
				<lb/>et Sathanas, princeps aquilonarius, ipsum traduxit ad devium, ut, sicut
				<lb/>ipse in Regem Regum, sic et hic in Regni principem facinorose pensaret,
				<lb/>crimine sacrilego perduellionis infectus. Fecit hoc et hoc etc., prout ex
				<lb/>sua spontanea confexione recepimus, probabili coniectura comperimus et
				<lb/>luculenta testium probatione tenemus. O ingratitudinis vitium abhominabile,
				<lb/>superis et terrenis infestum! Hic regni claviger, cui ligandi potestas
				<lb/>et solvendi licentia lassabatur, commisse sibi plenitudine potestatis
				<lb/>abutens, nedum sperabat ad Regni dissidium, sed prosecutionis hostice
				<lb/>procurabat incursum ac, fraudulosis usus astutiis, qui sibi alios ligare
				<lb/>concesserat, ut ligaretur ab hostibus procurabat. Militabat hic etiam
				<lb/>iuxta latus nostrum, princeps lateralis effectus, et in conspectu nostro,
				<lb/>sicut Aman super ceteros gloriabatur, acceptus. Qui, dum in honore esset,
				<lb/>nostre gratie plenitudinem non agnovit, sed, sensum datus in reprobum,
				<pb n="126"/>
				<lb/>contra maiestatem nostram sue calcaneum malignitatis erexit. Propter
				<lb/>quod Ille, qui crimen hoc ingratitudinis punivit in angelo et homine
				<lb/>severius dampnavit in primo, ingratum hunc nostris conclusit in manibus,
				<lb/>velut piscem in gurgustio piscatoris, illius crucis exponendum equa
				<lb/>sorte patibulo, quam nequiter paraverat Mardocheo. En clades, en calamitas
				<lb/>et calamitatis adversitas, que profluxit in miserum, en casus gravior
				<lb/>suis deplorandus a posteris, qui attrivit ingratum! Nam olim non poterat
				<lb/>absque crimine maiestatis offendi. Nunc autem ad crimen incurreret,
				<lb/>qui dum eum posset ledere, non curaret, et cui penarum inflictio committebatur
				<lb/>ut domino, nunc ipsarum passio mandatur ut servo. Igitur contra
				<lb/>ipsum eiusque consimiles insurgant leges, armentur iura et zelus iudicis
				<lb/>exardescat, ut pene pungat exacta necessitas, quem plenitudo voluptaria
				<lb/>nefandis ab actibus non abduxit et, pestilente multato, parvulus
				<lb/>virum induat sapientem. Ac ne pandamus delinquentibus sinum, si penis
				<lb/>decentibus non occurramus erratis, exerentes de vagina potestatis regie
				<lb/>gladium bis acutum, te … ad truncationem capitis, ita quod moriaris, in
				<lb/>hiis scriptis singulariter condempnamus. Satis denique iustum et ecum
				<lb/>est, ut is capitis animadversione plectatur, qui rei publice peccavit in
				<lb/>caput. Donationes, relicta, debitorum liberationes, emancipationes et
				<lb/>quoscumque legitimos actus per te factos post conceptum in principem
				<lb/>proditionis virus cassamus, irritamus; cassa et irrita nuntiamus ac viribus
				<lb/>carere decernimus. Non enim legis gaudere debet auxiliis, qui animatam
				<lb/>commerere temptavit in legem. Et quia crimen hoc, quod tu
				<lb/>ingratus filius in tui perniciem commisisti, contagiosus est morbus, quo,
				<lb/>dum stipes inficitur, tota descendens linea maculatur, filios tuos, quibus
				<lb/>vitam tamen benigniter indulgemus, tibi succedere nolumus, sed fiscum
				<pb n="127"/>
				<lb/>nostrum in omnibus bonis tuis, tam mobilibus, quam stabilibus, ubicumque
				<lb/>locorum sint vel fuerint constituta, fieri volumus successorem.
				<lb/>Necnon eosdem filios tuos paterna respergat infamia, ut sibi porte non
				<lb/>pateant dignitatis, successionum emolumenta non sentiant, sed semper
				<lb/>in abiecta paupertate collangueant, ut sit ipsis mortis asperitas moriendo
				<lb/>solatium, quibus tua culpa viventibus penalitatis adduxit obprobrium et
				<lb/>doloris augmentum. Pro ipsis autem intervenientes concomitetur
				<lb/>infamia, quia dignum est, ut, qui pro facinoroso temerarius interpellat,
				<lb/>quem venia delicti qualitas effecit indignum, tamquam non carens scrupulo
				<lb/>societatis occulte, nedum audiri debeat sed puniri. Filiabus vero tuis,
				<lb/>de bonis matris earum, quam proditioni tue nec consensisse scire potuimus,
				<lb/>nec scivisse, fragilitati deferentes ipsarum falcidiam habere permittimus,
				<lb/>de benignitatis regie liberalitate concessam, dignum reputantes
				<lb/>et ecum, ut, quas natura debilitat, in ipsas nostre indignationis aculeus
				<lb/>non scandescat. Timeant igitur et timendo contabeant infideles, dubitent
				<lb/>versipelles et ex huius ultimi severitate supplicii mente duplices, quibus
				<lb/>est fides ypocrita, terreantur. Sit ipsis, ut dicit antiquitas, huius miseri
				<lb/>casus acerbitas ad tutelam et in domibus suis aque sit copia, quia iam
				<lb/>ignis accenditur in vicinis. Pedes a lapsu retrahant et per callem debite
				<lb/>fidelitatis incedant, considerantes attentius quod regalia iam tensa sunt
			<lb/>retia, evaginatus est gladius recenti fumans ex sanguine proditorum.</p>
		</div>
		<pb n="128"/>
		<div>
			<head><lb/>Respondet regius iustitiarius … vicario … archiepiscopi, per Leonardum
			<lb/>de Benevento.</head>
			<p><lb/>Ex litterarum vestrarum inculcatione convicimus quod recte sapitis, sed
				<lb/>proprie voluntatis arbitrium vicit iudicium rationis. Scripsistis equidem in
				<lb/>secundis litteris nobis missis, quod Ecclesiarum iura subvertimus ipsarumque
				<lb/>bona per nos et alios excutimus per rapinam, in ipsas manus violentas
				<lb/>inicimus et ad profligationem earum ausu sacrilego sub cuiusdam
				<lb/>typo tyrampnidis aspiramus: quod, si sic rei veritas se haberet, institutis
				<lb/>nos scribitis obviare canonicis, et quod ad obprobrium reverendi patris
				<lb/>domini Beneventani archiepiscopi laboramus. Clare fatemur quod hucusque
				<lb/>tamquam rectus iudex, qui altera partium inaudita nil iudicat, stateram
				<lb/>in manibus gestavistis, illo vos in eis equitatis moderantes articulo,
				<lb/>qui principum rescripta modificat, ut ex ipsis iurisdictio convalescat. Ceterum
				<lb/>in ipsarum litterarum processu, ubi nos nominatos expressim et, ut
				<lb/>iura exigunt, non vocatos causa non cognita monuistis ad restitutionem
				<lb/>bonorum ecclesie abbatis Roberti, que numquam cepimus nec consensimus
				<lb/>in captura, tamquam ex assumpta rubrica de testibus, per excommunicationis
				<lb/>sententiam compellentes, salva reverentia vestra, velut quem
				<lb/>voluntatis erronee captivat arbitrium, contra iuris exigentiam pregravastis
				<lb/>et, iuris lance deposita, lanceam in iure protinus assumentes dormientem
				<lb/>in sinu vestro crudeliter vulnerastis amicum. Ex quo miramur et in admiratione
				<lb/>turbamur, cur, cum fama publica vos faciat virum iustum, quem
				<lb/>non corrumpit ambitio et amor extraneus non seducit, quem non absque
				<lb/>ratione probabili tante maturitatis et providentie dominus Beneventanus
				<lb/>antistes, qui nemini cito manu imposuit, assumpsit in iudicem et vicarium
				<lb/>advocavit, cur contra nos, qui ecclesiam Beneventanam, a tempore quo primum
				<lb/>regni partes attigimus, integra mentis devotione coluimus, habentes
				<lb/>vos in ipsa specialem post eius presulem protectionem, sic processistis ex
				<pb n="129"/>
				<lb/>animo, sic excommunicationis moleste catholicis diro malleo nostram
				<lb/>innocentiam contrivistis? Sed absit et iterum absit quod providentia
				<lb/>vestra non revocet hunc errorem, quod ut placeatis … vestrum Symonem
				<lb/>de … indebite stimuletis, quia tunc vere dici contra nos poterit quod
				<lb/>mala electio est in culpa. Nos sane, licet aliquid possimus in patria et cum
				<lb/>regni principe valeamus, quia tamen posse nostrum ab ecclesie factore
				<lb/>cognoscimus, contra Beneventanam ecclesiam, matrem nostram, nec cornu
				<lb/>superbie, nec protervitatis calcaneum erigemus, quando, ad nutum ipsius,
				<lb/>ad querelam cuiuslibet humiliter iustitie pareamus. Valete, sic nos in
				<lb/>obiecta nobis controversia gerere petimus et precamur, quod et dicti …
			<lb/>iura non pereant et nos ad inconvenientiam non ducatis.</p>
		</div>
		<lb/>
		<div>
			<head type="salutatio"><lb/>… iustitiarius … archiepiscopo Beneventano, per Leonardum de
			<lb/>Benevento.</head>
			<p><lb/>Sic vos, bone pater, prudentem consilio, sic habent vos singuli sermone
				<lb/>modestum, sic equa lance ponderatis illa que dicitis, sic in fornace cordis
				<lb/>vestra circumspecta provisio concepta mentis examinat, ut que prolativa
				<lb/>virtus oris adfixit ad aream et lingue ventilabrum aera simul dedit retrorsum
				<lb/>redire nesciunt, ut missile Ionathe, quod quidem prodisse legitis, non
				<lb/>redisse. Hoc ideo miramur intensius et quodammodo mirando turbamur,
			<lb/>quod etc.</p>
		</div>
		<pb n="130"/>
		<div>
			<head type="salutatio"><lb/>… magnatibus Ursinorum … universitas Beneventane civitatis per
			<lb/>Leonardum de Benevento.</head>
			<p><lb/>Dum tribularemur, ad dominos alta voce clamavimus et hanelitu reciprocato
				<lb/>confugimus, dum immaniter vexaremur, ad patres. Sed ipsorum
				<lb/>dedignans rigiditas nos contempsit et mortalis severitas non admisit,
				<lb/>propter quod vigens doloris aculeus lacessita pungit et pupugit viscera
				<lb/>contemptorum et ipsorum transivit animas gladius bis acutus. Nec ab re.
				<lb/>Nam cari nostri multe benignitatis domini ac providi defensores, dominorum
				<lb/>cardinalium sacer cetus, nos hostili, proch dolor, persecutione collidunt,
			<lb/>et unde sperabamus auxilium inde obpugnatio rediviva devenit.</p>
			<p><lb/>Quis crederet, quis coniecturis aliquibus autumaret, quod mundi principes,
				<lb/>quibus se humana subiciunt et celestia committuntur, a quibus benignitatis
				<lb/>principium exigitur et extremum, quod paterentur et vellent ut
				<lb/>belua quedam missa nobis ad regimen, immo verius desolamen, nos laceraret
				<lb/>unguibus et excederet laceratos? Dolemus igitur revera nimirum si
				<lb/>tristitie malleo nostra precordia conteruntur; benefactores etenim a quibus
				<lb/>interventa resumpsimus honoris et status, dehonorare nos satagunt et tenere
				<lb/>obscena putredinis, capita nostra deponere contemptu vilissimo conculcanda
				<lb/>et quorum large cotidie nobis extendebantur ad munera sancte
				<lb/>manus, venenosis hostis alloquiis, ultra quam dici valeat, sunt contracte.
				<lb/>Maior iterum dolendi materia et doloris surculus ex huius angustie radice
				<lb/>succrescit. Nam eiusdem susurronis assertio, immo potius suggestio fraudulosa,
				<lb/>patres convertit in victricos, perversisque nature ritibus, pietatem
				<pb n="131"/>
				<lb/>patriam severitati subiecit, et amoris ipsorum, quem nullus exuperat, deliciosa
				<lb/>planities, ex ipsius lingua pestifera in montes erroris et odii nequiter
				<lb/>est redacta. Que quidem indigne patimur et immerito substinemus. Unde
				<lb/>venit pene severitas merito plus dolenda et sentimus in corde fervidas ex
				<lb/>dolore puncturas. Hec profecto doloris nostri materia, superis abhominabilis
				<lb/>et terrenis infesta, sumpsit a cive vestro principium, cui fomitem
				<lb/>&lt;dat&gt; eius lingua serpentina letiferum, patrum appensa sensibus; virus
				<lb/>evomere non desistens qui sic in falsis exauditur alloquiis, ac si verbum
				<lb/>veritatis effunderet famam vel comodum alterius non suggillans. O doloris
				<lb/>anxietas, o viscerum multiplicata vexatio, ignis devorans vitalia nostra
				<lb/>cremans, quod mundi dominorum et patrum aures effecte sunt bibule
				<lb/>sugentes detractionis obloquia, velut liquores spongia desiccata. Plus uni
				<lb/>detractori, quam pluribus vera dicentibus aures prestant et minus difficulter
				<lb/>creditur apud eos susurronis affatui, quam notationi publice civitatis
				<lb/>et Regni. Ipse denique susurro bilinguis, qui terga repercutit faciesque
				<lb/>refugit velut equus impatiens, qui palliat recalcitrare, querelis clamat in
				<lb/>curia, se offensum murmurat apud patres, et oppressiones innumeras quas
				<lb/>inflixit in miseros, pro quibus offendi meruit, taciturnitate pertransit. Sed
				<lb/>certe, quantumcumque iustum se fecerit apud eos, vulgaris fame preconium
				<lb/>de sue nequitie nefandis excessibus certos effecit Tuscos, Apulos et
				<lb/>Campanos, propter quod utile non videmus, licet stilum multe narrationis
				<lb/>exigerent, seriose disserere nefarios actus eius. Cum Tuscus sitis, etiam
				<lb/>propter vestre maioritatis apicem, et Campanus, et specialiter vos ista non
				<lb/>lateant, que universitas non ignorat. Porro unum est necessarium vestris
				<lb/>auribus instillare benignis: cordi nobis extat et extitit Ursinorum domum,
				<lb/>quam Dominus augeat semper, habere dominam et magistram, protectionis
				<lb/>refugium, salutare consilium, tranquillitatis portum et remum nostri
				<lb/>lembiculi sepissime fluctuantis, ad quam visus noster alteruter occultus et
				<lb/>patens semper directus extitit et existit affixus, tamquam ad manus domine
				<lb/>oculus devotus et timidus ancillantis. Quare dum Nicolai Iacobini
				<lb/>pestis invaderet et eius horrenda seditio quietitudinis nostre lectulum perturbaret,
				<lb/>ad sanctissimos patres nostros et dominos … et … cardinales
				<pb n="132"/>
				<lb/>tamdem specialiter duximus recurrendum, montes securitatis nostre,
				<lb/>castra munitissima impugnatione qualibet non vincenda, hospitia gratiosa,
				<lb/>in quibus numquam audivimus «quid hic statis?», sed intrantes «edite
				<lb/>pinguia», velut si nostrum quilibet foret clericus commensalis. Ceterum
				<lb/>pacis emulo ac seminatore procurante zizanie, quantumcumque diu pulsaverimus
				<lb/>importune, scripturas nuntiis et nuntios inculcando scripturis,
				<lb/>velut ceteri ad squalentes ex tedio faciem non verterunt, tamquam essemus
				<lb/>ex barbara natione resumpti, orthodoxe fidei contemptores, de quibus dicitur
				<lb/>«nil ad vos de aliis qui sunt foris», ecce iam proditur diutius spes
				<lb/>obtenta, cordis solatium, quies mentis, dolor invalet ossa siccans, timor
				<lb/>exagitans cor et corpus, et huiusmodi angustiis fluctuantes in fluctibus de
				<lb/>puncto in punctum credimus iunctis manibus habyssari. Quis foret tanta
				<lb/>virtute corporis, animi firmitate munitus, ut non efficeretur exanimis,
				<lb/>ultimum terribilium non speraret, si tantorum faciem contemplaretur iratam?
				<lb/>Que civitas, que regna forent, tanta proceritate murorum, aquarum
				<lb/>ambitu profundarum marium et montium asperitate vallata, que depopulationes
				<lb/>et exterminia non timerent si dictorum manu cesarea pulsarentur?
				<lb/>Non est ergo mirabile si timemus, cum et testetur hoc civitas satis nobilis
				<lb/>Tuscie, quam tacemus ad presens. Duo sane nos animant et resumpta quodammodo
				<lb/>virtute vigorant: conscientia non remordens et, quod licet quandoque
				<lb/>faciem pater mutet ad filium, equa tamen industria non mutantur.
				<lb/>Que quidem nisi nos regerent et spirituali quodam nutrimento nutrirent,
				<lb/>in nobis natura deficeret, diversis incursibus involutis et intempestive subito
				<lb/>carnis debitum solveremus. Verum quantumcumque predicta nos animent,
				<lb/>velut humiles dubitamus, cum dubitare de singulis non sit inutile
				<lb/>neque stultum. Eapropter ad excellentiam vestram, quam ditavit industria
				<lb/>et benignitas gratiosa beavit, cum anxietate recurrimus, quodam rationabili
				<lb/>nec minus necessario, prout allegabimus, motu ducti. Consideramus
				<lb/>equidem et attente pensamus, quod si ageret ignis asperitas in aquam naturaliter
				<lb/>repugnantem, medio, quod utriusque regiones intersecet, non extante,
				<lb/>fieret permixta confusio: in fortem fortis impingeretur, neutri victoria
				<lb/>cederet et utrumque periret; sed existente lebethe medio, salus remanet in
				<lb/>utrisque. O quam bonum et quam iocundum est medium, quod extremorum
				<lb/>adversantium posse frenat, et illi nec minus sed potius inheremus
				<pb n="133"/>
				<lb/>exemplo, quod nisi mediator inter Deum et homines extitisset, primordialis
				<lb/>masse contagiis involutos, qui motus divine potentie mitigasset, hodie
				<lb/>tartaricus voraret immaniter quos ante mediatoris officium glutiebat hyatus!
				<lb/>O pium mediatoris officium, actor pacis, pacis videlicet que exuperat
				<lb/>omnem sensum! O vere mediatoris officium, misterium sanctitatis, quod
				<lb/>furialia corda domas et ab ore furentis gladii liberas aptos neci! O necessarium
				<lb/>mediatoris officium, ut ne potens ius sibi dicat vel faciat in plebeyum,
				<lb/>id unicuique tribuis et absque reclamatione qualibet facis esse contentos!
				<lb/>Hoc divinum potius quam humanum, cum plurimi iudices sint pravi de
				<lb/>propriis non iustitie tramitem, sed appetitus erronei sequentes ardorem!
				<lb/>Igitur humiliter petimus et flexis genibus supplicamus ut, resumpto
				<lb/>mediatoris officio, dominos nostros et patres … et … cardinales ad benivolentiam
				<lb/>reducatis. Tunc enim procurabitis nos evehi de profundis, cum
				<lb/>venti nostri temperies, malivolentie nebula procul pulsa, dominorum
				<lb/>faciem serenabit et, eminus sevitia victricali proscripta, paterna succedet
			<lb/>affectio, quasi collapsis filiis solite benignitatis auspicia collatura.</p>
		</div>
		<lb/>
		<div>
			<head type="salutatio"><lb/>Sacro cetui Cardinalium Universitas Beneventi, per Leonardum de
			<lb/>Benevento.</head>
			<p><lb/>Convertite, quesumus, oculos pietatis ad subditos et aures inclinate
				<lb/>benigniter ad oppressos, ut videatis importuna que patimur et audiatis
				<lb/>importabilia que sentimus, quod facie serena recepti auram placidam speremus
				<lb/>in fluctibus que nos ad portum optate diutius tranquillitatis acclamet.
				<lb/>Scire namque vos cupimus, quod, nisi ventis nostre vexationis imperetis
				<lb/>et fluctibus ut stent, spiritus procellarum habyssus atra nos glutiet et
				<lb/>ad profunda pelagi officialium ecclesie Romane tyrampnides nos submerget.
				<lb/>Quid de visceribus defosse telluris in erumpna et sudoribus ad victum
				<pb n="134"/>
				<lb/>nostrum extorquemus stipem, quam statim luxus sibi vendicat perversorum?
				<lb/>Quid enim tota die mortificamur ad questum, nisi quod bursas officialium
				<lb/>farciamus et sub penurie mole collisi usque laceremur ad intima,
				<lb/>nullis nobis temporibus quietis indultis? Et utinam cederent orreis vestris
				<lb/>fragmenta nostra que colligunt, sed spicas, pro pudor, colligitis post messores.
				<lb/>Credunt namque sacrificium immolare Deo, cum facultates nostras
				<lb/>exhauriunt, et ecclesie Romane debitum cum furantur, libertatibus nostris
				<lb/>detrahunt servitutes et onera superaddunt ac honores nostros in contumeliosa
				<lb/>convertunt, quos antiqua matris nostre benignitas in sui nominis
				<lb/>exaltatione concessit, et quod sceleratius est partialis odii sementa conseminant,
				<lb/>ut civitatem vestram intestini belli severitas ad exterminium
				<lb/>desolationis adducat. Ecce nephas, apud quos nulla perfieri debet acceptio
				<lb/>nostris favent magnatibus ut iugulent populares, quos autumant, proclamationis
				<lb/>saltem obice, suis malignis actibus obstaturos. Etsi rei veritas sic
				<lb/>se habet, dicite, domini, quid excusat vos conscriptos patres, quod non
				<lb/>habetis erga nos compassionis affectum? Cur adeo incalluit cordis vestri
				<lb/>adamantina durities, quod in tam summe necessitatis articulis in relevandis
				<lb/>nostris afflictionibus molliri non novit? Quid pietatis ostia clauditis et
				<lb/>importune pulsantibus aperire negatis? Iam clamor noster ad remota defertur
				<lb/>et apud vos, proch dolor, non auditur, ac miserabilem statum nostrum
				<lb/>oppressorum voces insinuant et preter quam ad vos ubique diffunditur
				<lb/>ululatus intensus. Ceterum cum de vena superioris gratie per sacri pneumatis
				<lb/>fistulas, licet non omnibus horis, exauditionis munus in potestatum
				<lb/>cordibus illabatur, cum et fons Ierosilimitanus tunc exundet, cum movet
				<lb/>angelus, non ab egrotantibus cum sititur, consulto providimus apud vos
				<lb/>iterum preces inculcare clamoribus, tensis ad celum manibus, divinam clementiam
				<lb/>implorantes, quatenus gratiam suam vestris effundat in cordibus,
				<lb/>ut non tam civitatis vestre pressuris, quam toti mundi periculis, benignis
			<lb/>affectibus, consulatis vel occurratis.</p>
		</div>
		<pb n="135"/>
		<div>
			<head type="salutatio"><lb/>Sacro cetui cardinalium universitas Beneventi, per Leonardum de
			<lb/>Benevento.</head>
			<p><lb/>Sancti patres, nec vires nobis nec merita suffragantur ad referendas vobis
				<lb/>gratias de benivolentia, quam ambassatoribus nostris vestre benignitas
				<lb/>sanctitatis ostendit. Et cum tanta sit benedictionis huius affluentia et
				<lb/>muneris amplitudo, non habet paupertas nostra quid offerat et subiectionis
				<lb/>humilitas quod ostendat, quo ad eius recompensatione se erigat nostre
				<lb/>debilitas servitutis. Ad Dominum igitur elevantes nostre devotionis intuitus,
				<lb/>humilitate supplici postulamus, quod Ille vobis exinde condigne retribuat,
				<lb/>a quo cuncta bona circumfluunt et non improperat cum compensat,
				<lb/>convertatque oculos vestros ut videant quibus undique vexamur angustiis,
				<lb/>et importabiles fasces miseranter advertant, quibus humeri nostri usque ad
				<lb/>terre pulverem sunt depressi. Onerum importuna fastidia, ut discretionis
				<lb/>vestre plenitudo discutiat, seriatim curamus explicare per litteras, ut consideretis
				<lb/>ex ipsis si est dolor similis sicut noster et tunc pietatis vestre plenitudo
				<lb/>compatiens manum porrigat indigne labentibus, ne in fauces lubricent
				<lb/>ulterius tyrampnorum, et os nostri presentis emuli, qui de nobis ad
				<lb/>curiam detracturus accedit, repagulis obiectionis argute sic obstruat, ut
				<lb/>perpetuis silentiis obmutescat. Nec illud omittimus, quando dicamus dolore
				<lb/>stimulati medulliter, quod ecclesie Romane spolia nostra nil conferunt,
			<lb/>licet raptores, quos sub umbra rectorum inconsulte destinat, locupletent.</p>
		</div>
		<pb n="136"/>
		<div>
			<head type="salutatio"><lb/>Domino pape universitas Beneventi, per Leonardum.</head>
			<p><lb/>Processus detestandos in secula et execratum a qualibet humanitate
				<lb/>delictum … vestre beatitudini nuntiamus. Ipse quidem in aurora … diei,
				<lb/>civitatem …, in voce tube, clangore classicorum et tympanorum strepitu,
			<lb/>vexillis explicitis, cum copioso exercitu hostiliter est aggressus, etc.</p>
		</div>
		<lb/>
		<div>
			<head type="salutatio"><lb/>Sacre regie maiestati populus Beneventi, per Leonardum de Benevento.</head>
			<p><lb/>Vestre Serenitatis apices cum honore curvati capitis nostre devotionis
				<lb/>integritas reverenter assumpsit, quibus nos inter cetera requirebat ut in
				<lb/>assecurandum etc., qui ut obiectas eis penas eluderent et relicti spe reproba,
				<lb/>qua inaniter pascebantur etc., post quam non erit locus ubi possit
			<lb/>requiescere pes eorum.</p>
		</div>
		<pb n="137"/>
		<div>
			<head type="salutatio"><lb/>Domino pape … capitulum ecclesie Beneventane, per Leonardum de
			<lb/>Benevento.</head>
			<p><lb/>Venti procelle conquatiunt et maris commovent vastitatem, aeris zaphirica
				<lb/>facies nube frequentius tenebrosa contegitur ac diem noctis obscuritas
				<lb/>comprehendit. Sed mare fluctuans, turbine cessante, quiescit, nebulosus aer,
				<lb/>aquilone flante, fit lucidus et noctis opacitas, sole saliente, fugatur. Beneventana
				<lb/>siquidem non quiescit ecclesia, nec habet ut cetere in suis vexationibus
				<lb/>intervallum etc. Habet unde doleat dicta Ecclesia, habet unde lacrimas
				<lb/>et clamores emittat, quia non est qui compatiatur ei super suorum receptione
			<lb/>gravaminum, nec qui advertat onera sue inextimabilis paupertatis.</p>
		</div>
		<lb/>
		<div>
			<head type="salutatio"><lb/>… archiepiscopus Beneventanus clero et populo Beneventano, per Leonardum
			<lb/>de Benevento.</head>
			<p><lb/>Refert se memorie nostre virtus ad tempora quibus odii veterani fomitibus
				<lb/>Beneventana civitas urebatur, quod adeo petrificatum erat in civibus,
				<pb n="138"/>
				<lb/>ut nec crebra sermocinantis inductio, non nuptialis federis unio, nec terror
				<lb/>exasperans tollere poterat dominorum. Conspicientes itaque civitatem ipsam
				<lb/>sic positam in maligno, quod in eam funebris exterminii acceleraret eventus,
				<lb/>et expositam vastitati ac quod tota quasi provincia ex ipsius seditione multimoda
				<lb/>guerre discrimine vexaretur, illius exemplo, qui, de populo suo
				<lb/>fomentis odiorum exclusis, pacis in eo voluit seminare consilia mente vigili
				<lb/>curaque sollicita, pacis operam prosequentes seditionibus obviare quesivimus
				<lb/>et ad concordiam summopere revocare discordes. Cumque ad hec diebus
				<lb/>istis animum dedissemus et operam, ultimari nostra nequivere principia,
				<lb/>tanta diaboli prepedimenta profluxerant et ex ipsius manu pestifera dissensionis
				<lb/>zizania emanarant. Eapropter, considerantes in profectum nostrum,
				<lb/>quod nequaquam apud Deum merebamur ad gratiam exauditionis admitti,
				<lb/>ad confexorem Christi Dominicum, a quo virtus uniendi discordes, velut in
				<lb/>pacis angelo, specialiter comprobatur, nostre convertimus considerationis
				<lb/>intuitum, preces sub humilitatis spiritu devote fundentes ut, ad impetrandam
				<lb/>pacis gratiam apud Deum, noster fieret intercessor, et dum in die
				<lb/>assumptionis ipsius, de sua potius benignitate confisi, inter dumosas Sampnitarum
				<lb/>mentes pacis semina sparsissemus, iuxta credulitatem quorumlibet
				<lb/>peritura, Ille cultor egregius hunc salsillaginis agrum superni roris benedictione
				<lb/>perfundens, sentibus discensionis evulsis, tribulis contentionis abiectis
				<lb/>et spinis discordie veteris resecatis, semen protinus produxit in messem et,
				<lb/>multiplicatis ex ipsa manipulis, vestra replevit orrea grano pacis et sic in ipsa
				<lb/>solite gratiam benedictionis infudit, sicut prophete precibus, supereffluente
				<lb/>farine modico, divina refersit largitas egentis vidue vas exhaustum. Quis
				<lb/>igitur ex civibus nisi beneficiorum oblitus huius non coleret diem festum,
				<lb/>qui honoris status et vite nobis contulit fulcimentum? Quis nisi degener tantum
				<lb/>patrem, cuius presidio quietis umbra perfruimur, hoc anniversario totis
				<lb/>non honoraret affectibus, de cuius commemoratione turba gaudet angelica et
				<lb/>Altissimo benedicit? Quis nisi mentis inops hunc patrem non honoraret in
				<lb/>sobole quam produxit, que velut columpna, nubis et ignis virtute vigens,
				<lb/>officium bipartitum, in huius deserti tenebris agentes illuminat et fidei
				<lb/>orthodosse rem publicam tutissima protectione defensat? Hec cecorum oculos
				<lb/>sputo predicationis illiniit, quod videant veritatem ut, currentibus ipsis
				<lb/>ad bravium, eorum pedes ad lapidem non offendant. Hic est ordo divinitus
				<pb n="139"/>
				<lb/>institutus, quem velut tabernaculum suum consecravit Altissimus et in eo
				<lb/>sibi habitaculum preelegit, constituens ipsum populo suo ducem, viam salutis
				<lb/>et gratie fidelibus ostensurum. Hic est ordo absque qualibet dubitatione
				<lb/>fidelis, qui exemplo magistrorum magistros facit et instruit et sic nullos
				<lb/>apostatas a se mittit. Hic ordo sydereus in Ecclesie firmamento prerutilans,
				<lb/>quasi cipressus in altitudine se extollit, lumen prebens in tenebris et quietis
				<lb/>prestans umbraculum sub sarcina mundane miserie fatigatis. Hii sunt cultores
				<lb/>agri dominici argumentose probitatis industrii, a quibus semina conspersa
				<lb/>non pereunt et flores editi non arescunt. Hii sunt vinee Domini
				<lb/>Sabaoth sollertes agricole, qui vitiorum surculos a palmitibus prudenter
				<lb/>abscidunt, ipsos passillo fidei tenaci ligatura connectunt, ad virtutum exercitia
				<lb/>dirigunt et extendunt correctiones, extirpare fossorio plantaria maligna
				<lb/>nituntur et spiritualibus predicationis aquis ipsorum siccitates imbibunt.
				<lb/>Hii sunt athlete strenui lorica fidei loricati, quos adeo sacri pneumatis
				<lb/>ignis illuminat et ferventer accendit, ut se contra inimicos fidei ultroneis
				<lb/>opponentes affectibus dissolvi cupiant, ut triumphent. Nec est sub silentio
				<lb/>transeundum, quod fratrem Ioachim exponentem enigmata prophetiarum
				<lb/>dixisse legitur hunc ordinem, in columbe specie decoratum, antichristo tam
				<lb/>fideliter et viriliter obstaturum, cuius Ioachim libellus, licet sacro approbante
				<lb/>concilio sit dampnatus, hoc tamen circa dictum ipsius non legimus
				<lb/>improbatum. O beatum virum, cui talis erat nobilis successura posteritas,
				<lb/>que in galea fidei et lorica resistet intrepida cruente bestie vastature, ac in
				<lb/>eius fremitu tempestatis Enoc et Helyas, mittendi milites bellatores, ipsius
				<lb/>in decertando non respuent famulatum. Ut ergo devotis laudibus extollatur
				<lb/>in terris, quem honorari voluit Dominus et mandavit in celis, mandamus
				<lb/>quatenus festum confexoris huius die …, quem ad communem salutem
				<lb/>omnium civem celibem Christus Domino evocavit, cum debita reverentia
				<lb/>celebretis, a servili quolibet opere abstinentes, et faciatis sollempniter celebrari,
				<lb/>ut idem sedens ad dexteram summi Regis pro nobis et toto Christi
				<lb/>populo misericorditer intercedat, et ut ad reverentiam sancti huius vestra
				<lb/>universitas libentius invitetur, ipsius consideratione vos huberiori gratia
			<lb/>fecundantes XL dies de iniunctis vobis previis etc.</p>
		</div>
		<pb n="140"/>
		<div>
			<head type="salutatio"><lb/>… religiosus universitati terre originis sue, per Leonardum de Benevento.</head>
			<p><lb/>Moralis hortatur phylosophus fideliter esse pro patria decertandum,
				<lb/>cuius exhortationis alloquio, nec minus ad cumulum summe dilectionis
				<lb/>inducimur, cum non parce diligatur, qui, ut aliquem preservet a noxiis
				<lb/>belli conflictibus, se exponit. Hoc nostri tenuere maiores. Hoc pro lege
				<lb/>tenaciter observavit antiquitas, quod nedum exemplo derivavit in posteros.
				<lb/>Sed naturalis ipsa discretio nos inducit, ut natale solum totis amplectamur
				<lb/>affectibus, ut, cum sit illud conditionis nostre principium, in illo
				<lb/>nature debitum exolvamus. Hoc homines pro munere postulant apud
				<lb/>Deum. Hoc interius affectibus coaffectant, licet viro forti omnis tellus sit
				<lb/>patria, sicut existit piscibus ecoris amplitudo. Sane, cum a primis cunabulis
				<lb/>me nutriverit Lymosanum, usque quo vocavit me Dominus, ut relictis
				<lb/>mundi retibus eius fierem pedagogus, licet ad presens in remotis agam
				<lb/>et claustrale me vinculum concatenet, terram ipsam sic diligo, sic me
				<lb/>recreat amor eius, sicut odor agri floridi, cui Dominus benedixit, quam
				<lb/>vellem sic continua pace constitui, sic libertatibus perfrui, sic a nocentibus
				<lb/>pretutari, non guerre dissidium, non dire sarcinam servitutis, nec alicuius
				<lb/>vexationis incomodum sibi mundus indiceret, et princeps ipsius in vobis
				<lb/>aliquid non haberet, sed cunctis absoluta nocivis cantaret in iubilo gloria
				<lb/>in excelsis. Sed quia necesse est, ut, dum in mundo estis, ea que mundus
				<lb/>dat attritis cervicibus supportetis, circa statum vestrum, quem, prout esse
				<lb/>potest, desidero tranquillari. Studiose invigilans persuasi …, quem dotavit
				<pb n="141"/>
				<lb/>turba virtutum, ut ad vestrum se regimen animaret, cui nedum terra
				<lb/>vestra posset securiter gubernanda committi, sed, ob bonitatis sue cumulum,
				<lb/>provincia circumiacens. Eapropter, cum ad regimen vestrum veniat,
				<lb/>de vestra multimoda bonitate confisus et meis interpellationibus animatus,
				<lb/>licet supervacuis laboret impendiis qui bonos ut bona faciant exhortatur,
				<lb/>tamen ex habundantia cordis ipsum vobis, in quibus elegit bonitas sibi
				<lb/>locum, profusis precibus recomendo, ut, sicut arthemo navem, sic navis
				<lb/>protegat arthemonem. Spero equidem quod idem consuetis insistens,
				<lb/>secum Domino cooperante, virtutibus, sic in pace constituet locum
				<lb/>vestrum, quod sub ipsius gubernatione gaudebitis et meis desideriis satisfiet.
				<lb/>Qualem autem apud vos effectum sortiri debeant preces mee, certificari
			<lb/>desidero per vestras litteras speciales.</p>
		</div>
		<lb/>
		<div>
			<head type="salutatio"><lb/>… camerario domini pape … abbas, per Leonardum de Benevento.</head>
			<p><lb/>Velut equus doctus et utilis, ut sessoris obsecundet imperio stans attentus,
				<lb/>cum honore curvati capitis quasdam recepi litteras, quas vestri firmaverat
				<lb/>impressura sigilli, quarum nexum dum se manus avida verteret ad
				<lb/>rumpendum, ut executionem ipsarum mee devotionis integritas non differret,
				<lb/>protinus in faciem offerentis aspexi, de vestri status et curie continentia
				<lb/>sciscitatus: qui cum ad petita congrue respondere nescisset, nec
				<pb n="142"/>
				<lb/>esset itinerantis baculo succinctus et pera, fictum nuntium fictasque litteras
				<lb/>recepisse conieci. Demum apertis litteris, quam cito per clausulas diffusus
				<lb/>est oculus id occurrit, quod … rectorem nequiter opprimebam et
				<lb/>vexatione multiplici fatigabam. Tunc doloris aculeo confossus obstupui,
				<lb/>dicens infra me, si verbum hoc ex lubrico non prodiit et inconsulte notarius
				<lb/>ad cedulam non reduxit, olim ad dominum camerarium litteras obtinuisse
				<lb/>nil profuit, cum hec cithara illi psalterio non concordet. Supervenit
				<lb/>iam inimicus homo, qui superseminavit zizaniam, et serpentina lingua,
				<lb/>que coram domino meo contra me virus oblocutionis evomuit, in sinceritate
				<lb/>mea visa pro viribus mostrare scissuram. Ecce dolor. Unde mihi vexatio,
				<lb/>nisi quod Beneventanorum rectoribus indissolubiliter me coniunxi? Unde
				<lb/>mihi detractio, nisi quod eos in ipsorum necessitatibus non reliqui? Unde
				<lb/>mihi parantur insidie, nisi quod eos concivibus in amore proposui, precipue
				<lb/>nobilem virum …, ob cuius odium inintermisse concutior, et a vestris
				<lb/>emulis furiose conturbor? Necnon ceteri qui, vestre dominationis intuitu,
				<lb/>pro eodem mortis pericula et comminatas vastationes bonorum stabilium
				<lb/>contempserunt, quibus hodie frequenter obicitur, quod de bene gestis
				<lb/>eorum commendatitiam saltem a vobis litteram non sumpserunt. Nec dicatis,
				<lb/>pater: ubi quis fidelitatis tenetur ad debitum, non est, si fideliter egit,
				<lb/>gratiarum actionibus a dominis attollendus; quia, etsi non est regratiandus
				<lb/>ob debitum quod exolvit, est tamen videndus serena facie, quod cum aliis
				<lb/>non peccavit. Id enim, pater, fidelium corda commacerat et subvertit funditus
				<lb/>voluntates, cum infedelis in perfidia gloriatur impunis et fidelis ex
				<lb/>fide contempnitur et conniventibus oculis a maioribus preteritur, quia cum
				<lb/>fidelis non sit condicio melior, tepet ardor fidelitatis in eo, ut in infidelitatis
				<lb/>ulterius non laboret obiecto, quod si pena debita maceraret infidum,
				<lb/>licet aliquid fidelis exinde comodi non haberet, gauderet utique non peccasse,
				<lb/>ac nedum a parvis actibus atteretur exemplo, sed excitaretur intensius
				<lb/>a fidelitatis uberis incentivo. Ego vero pro certo tenens quod, thesaurum
				<lb/>gratie vestre si perderem, quid ultra perdere non haberem, specialem
				<lb/>ad pedes vestros curavi mittere logothetam, qui, rupto claustro silentii,
				<lb/>quod lingua pestifera sub nube falsitatis exposuit sub luce veritatis, coram
				<pb n="143"/>
				<lb/>qua balbuctit lingua mendacii, subtiliter arguat et violenter enervet, cui,
				<lb/>si placet, benivolum prestetis auditum. Monstrabit enim vobis eius fidelis
				<lb/>affectio … rectorem vel eius familiam si oppressi, vel aliquid molestum
				<lb/>sine culpa substinui. Tunc enim, sicut rectus iudex qui parte non audita
				<lb/>nil iudicat, fortasse dicetis. Rugit equus dum calcitrat ut recalcitrando
			<lb/>potius videatur offensus.</p>
		</div>
		<pb n="144"/>
		<div>
			<head type="salutatio"><lb/>… rector Beneventanus … domino pape, per Leonardum de Benevento.</head>
			<p><lb/>Excitor cura sollicita, pie pater, ad promovendum terre vestre Beneventi
				<lb/>negotium, cuius ad regimen me, licet prorsus inhabilem, vestra sanctitas
				<lb/>ordinavit, et ad id igne purissime fidelitatis accensus, quam erga
				<lb/>Romanam gero Ecclesiam, dominam et piissimam matrem meam, cuius in
				<lb/>eodem negotio singulare vertitur interesse, quatenus scire mihi et posse
				<lb/>conceditur, ferventer inducor. Hinc est quod, cum olim per ambassatores
				<lb/>civitatis eiusdem datum mihi fuisset intelligi, quod sanctitas vestra decreverat
				<lb/>super terminandis finibus civitatis ipsius, in domini Regis adventu,
				<lb/>sollempnem et debitum adhibere tractatum. Ad memoriam sanctitatis
				<lb/>vestre mee humilitas subctionis adducit, licet non multum expediat, cum
				<lb/>in officii vestri pastoralis agendis noctes diebus et dies noctibus inculcetis
				<lb/>insompnes, ut civitati vestre taliter providere dignemini in predictis,
				<pb n="145"/>
				<lb/>quod ex distinctione finium predictorum sub pedibus vestris civitas ipsa
			<lb/>congaudeat, a vicinorum suorum antiquatis vexationibus liberata.</p>
		</div>
		<lb/>
		<div>
			<head type="salutatio"><lb/>… domino pape rector Beneventi, per Leonardum de Benevento.</head>
			<p><lb/>Ab olim predecessoribus nostris Beneventanos sentio scripsisse prelatos,
				<lb/>quos ad honorem ecclesie zelus intime fidelitatis accendit, conversationis
				<lb/>inhoneste materiam, que in monasterio Sancti Deodati Beneventani longis
				<lb/>a retro temporibus inolevit, ut oportuno remedio celeriter occurrere dignarentur.
				<lb/>Nunc autem inibi morantium superexcrescente lascivia, que propter
				<lb/>loci vicinitatem meis aperte subiacet oculis, vestre sanctitati scribere
				<lb/>compellor invitus, non quod in hoc meum singulariter interesse versetur,
				<lb/>sed civitatis Beneventane totius, cuius ad regimen meis non exigentibus
				<lb/>meritis ordinastis indignum. Nam cum ibi sint pauce moniales et iuvenes
				<lb/>et ad substentandas easdem monasterii non suppetant facultates, nec propter
				<lb/>utilitatem loci morature inibi mulieres accedant, que alicuius conditionis
				<lb/>honeste vel autoritatis existant, quarum predicte iuvenes ab illicitis
				<lb/>arceantur exemplo, adeo in conviventie vitio collaborant, quod nedum
				<lb/>videntibus, sed audientibus est orrori, sicut, ut autumo, ex inquisitione
				<lb/>facta per … cappellanum vestrum, vobis innotuit. Quarum mulierum
				<lb/>lascivitatis lubrico efficientem causam tribuunt ista tria: prima, palatii
				<lb/>curie tumultuosa vicinitas, quod ab ipso monasterio unius canne dimensione
				<lb/>non distat; secunda, quod habitationem secularium clericorum ab
				<pb n="146"/>
				<lb/>ipso simplex tamen murus intersecat et subtilis tela parietis modicum
				<lb/>erecta seiungit; tertia, quod ipsum inhonestarum quamplurium incolatus
				<lb/>dampnabilis circumgirat, quibus ex hoc queritur tanta debachandi materia,
				<lb/>lascivandi quampluribus prestatur et causa, quod Deus frequenter
				<lb/>offenditur et scandalizantur intrinseca plurimorum. Eapropter sanctitas pii
				<lb/>patris oportuno remedio cetui dignetur occurrere collabenti, ipsumque
				<lb/>locare provideat in aliqua particula civitatis honesta et a conversatione continua
				<lb/>secularium segregata. Tunc etenim erit spes et firma fiducia, quod
				<lb/>non inquinabuntur a pice, quam manus earum tangere non continget.
				<lb/>Cumque locus ipse minorum loco nullo sit medio existente coniunctus,
				<lb/>eorumque sanctissime conversationi molestus, tam ex ipsarum inhonesta
				<lb/>conversatione multiplici, quam ex artatione loci, sicut vestris sacris oculis
				<lb/>hactenus conspexistis, ipsum concedere fratribus si placet vestra sanctitas
				<lb/>non moretur, ut tam infelicium personarum tempore precedente vicinitas
				<lb/>famam ordinis tam sancti non maculet, et apud facile credentes iniqua
			<lb/>prorsus veritati contraria non suggillet.</p>
		</div>
		<lb/>
		<div>
			<head type="salutatio"><lb/>Domino … pape … rector Beneventanus, per Leonardum predictum.</head>
			<p><lb/>Quem mores virtuosi dignificant et litteralis eminentia dignitatis exaltat
				<lb/>offerendum fere principibus sagax decrevit antiquitas, in regnis et
				<lb/>nationibus attollendum, per quem sarcina sollicitudinis principalibus
				<lb/>humeris pretaxata divinitus supportetur. Non enim per alium publica
				<pb n="147"/>
				<lb/>melius procuratur utilitas, quam per eum quem morum beat integritas et
				<lb/>fulgor scientie litteralis illustrat. Cum igitur … hiis donis gratie celestis
				<lb/>exhuberet, vobis quem evexit Altissimus ad solium monarchie, cui honor
				<lb/>curvati capitis a regibus et mundi princibus exhibetur, in cuius mense circuitu
				<lb/>virtuosi viri persistunt, dignum fore dinoscitur, ut, velut novelle
				<lb/>vireant olivarum, ipsum mea duxit humilitas presentandum, pro certo
				<lb/>tenens quod, cum mores discusseritis et actus ipsius, meam in hac parte
				<lb/>laudabitis clientelam. In affectu coram vobis intime devotionis accumbens,
			<lb/>vestris eumdem pedibus humiliter recomendo.</p>
		</div>
		<lb/>
		<div>
			<head type="salutatio"><lb/>… camerario domini pape … Rector Beneventanus, per Leonardum
			<lb/>de Benevento.</head>
			<p><lb/>In tempore quo Beneventana civitas, a faucibus erepta tyrampnicis, ad
				<lb/>possessionem rediit Ecclesie generalis, pauper quidam … nomine dictus
				<lb/>… prediorum fiscalium in civitate ipsa gestor fuit, ut audio, ac ipsorum
				<lb/>fructuum fidelis exactor, et ipsi laboranti non extitit de tam diutini laboris
				<lb/>angustiis per Romanam ecclesiam in asse provisum. Eapropter ipsi
				<lb/>compatiens in labore quo premitur, et gaudens in servitio perutili quo
				<lb/>potitur, supplex expostulo, ut sudores ipsius in aliquo beneficio ecclesiastico
				<lb/>vestra si placet benignitas compenset in filio presentium portitore,
				<lb/>qui, ut asserit, inane canonici nomen gerit: ut exinde vobis retribuatur a
				<lb/>Domino, et servitor idem, in servitio quo senuit immorasse congaudens,
				<lb/>residuos dies suos consumare non dubitet in eodem in quo ipsum adhuc
			<lb/>invenio satis aptum.</p>
		</div>
		<pb n="148"/>
		<div>
			<head type="salutatio"><lb/>Per eundem Leonardum, … amico … amicus prelatus.</head>
			<p><lb/>Satis letificavit me littera quam misistis, ex cuius tenore percepimus
				<lb/>magnum, quem erga nos geritis, dilectionis affectum, favoris et beneplacitum
				<lb/>quod offertis, quod non renuimus, sed devotissime imploramus, exponentes
			<lb/>nos vobis promptos ad placida et obsequiosos multipliciter ad mandata.</p>
		</div>
		<lb/>
		<div>
			<head type="salutatio"><lb/>… prelato … amicus, per eundem Leonardum.</head>
			<p><lb/>Non verba lepida, sed era tinnantia replent misere cupiditatis abyssum,
				<lb/>nec ad pollicita, quorum eventus est dubius, cupidi versatur intentio,
				<lb/>cuius animam dilata distrahunt et affligunt, sed ad oblatum manuale
				<lb/>spontaneum, quod antequam manus excipiat et avida bursa, celer expectantis
				<lb/>eructat cor et corpus. Is enim, quem fervens auri pallidi urit ambitio,
				<lb/>numquam erigit oculos ad crastinantis aspectum, sed ad manus potius
				<lb/>imprimit offerentis effectum. Cum igitur … sit is, quem assequor, habens
				<lb/>discutere causam vestram, qui semper in verbo contrahit de presenti, horrens
				<lb/>ad mortem, sponsalia, de futuro suam promissoriis verbis exuriem
				<lb/>pascere non elegi, ne causam vestram, cui periculum imminet, suspenderet
			<lb/>in promissis.</p>
		</div>
		<pb n="149"/>
		<div>
			<head type="salutatio"><lb/>… amicus …, Leonardus de Benevento.</head>
			<p><lb/>Fortune novercantis impietas, que prelatum deduxit in subditum, fecit
				<lb/>ut cuius mercennarii in domo sua panibus habundabant, is mendicare
				<lb/>cogatur infeliciter aliena. Et utinam mendicantis huius exuries attenderetur
				<lb/>ab illis, quos multis temporibus potavit et pavit. Sed parvipendentes
				<lb/>ipsum dicunt: «O quam male novit regere rathem suam in fluctibus constitutam»;
				<lb/>nec considerant quod est fortune proprium altum deprimere et
				<lb/>depressum erigere in sublimi, depressi et elati meritis non attentis. Sane
				<lb/>cum ad nos veniat, quem fortuna premit indebite, sicut scitis, non sitis, si
				<lb/>placet, de illorum consortio, qui eum laborantes ingratitudinis vitio parvipendunt,
				<lb/>sed ipsum letanter excipite et benigniter pertractate, quia, ut
				<lb/>scitis, certavit diu, fidem servavit et cursum in vobis consumare proponit;
				<lb/>et ego pronosticor, si non fallor, quod cursus huiusmodi quietem sibi, laudem
				<lb/>vobis, amicis pariet gaudium, confusionem malivolis et perpetuum
				<lb/>detrimentum. Potestis enim dominorum cardinalium litteras affectuosas
				<lb/>habere, si laborem vitare non cupitis in hac parte, ut per ipsas dominus
				<lb/>legatus ad relevationem huius pauperis mihi necessarii et vobis utilis
				<lb/>accingatur, et ipse dominus, sicut scio, dominorum cardinalium precibus
				<lb/>gratiose ac celeriter condescendet. Sic igitur, si placet, agite, sic studete
				<lb/>quod relevatio pauperis desidia non perdatur, et considerate quod status
				<lb/>monachorum extra monasterium est temporalis vite dedecus et perpetue
			<lb/>irrecuperabile detrimentum.</p>
		</div>
		<pb n="150"/>
		<div>
			<head type="salutatio"><lb/>… dilecte … dilectus, per Leonardum de Benevento.</head>
			<p><lb/>Si candor pudicitie te argentat et picea rubigo lascivie non denigrat,
				<lb/>redeas dilecta cum gaudio; quod si secus senseris, siste gradus. Hostis venires
				<lb/>siquidem non amica; nec sumas ipsa fiduciam, quod in remotis agens
				<lb/>cum ignotis forsitan lascivasti, ut ex hoc sensus nostros de te semper et
				<lb/>ubique sollicitos commissum per te facinus attigisse non credas, quia cum
				<lb/>de vite tue meritis in conclavi frequens fuerit ac exacta discussio. Crede
				<lb/>nobis vera dicturis, quod facies tua testabitur, que cordis puteo commisisti
				<lb/>et ad importunitatem nostram, qui donec de tuis actibus habemus
				<lb/>indaginem ferventius extuamus. Rupto claustro silentii, lingua producet
				<lb/>in publicum quod reservas archanum, ut ex tuo sumas ore inditium, quod
			<lb/>appellationis remedium non suspendet.</p>
		</div>
		<lb/>
		<div>
			<head type="salutatio"><lb/>… domino … devoti, per Leonardum de Benevento.</head>
			<p><lb/>Post discessum nostrum de curia, conduxit nos incolumes Dominus
				<lb/>usque Barum, ubi manus Domini, cum quadam rigoris asperitate, nos tetigit.
				<lb/>Cumque de pestilentibus aquis Apulie aliquandiu gustassemus, et
				<lb/>post dies aliquos gressus nostros dirigeremus ad montes, nobis acerbius
				<pb n="151"/>
				<lb/>solito stimulatis, patrem nostrum et cunctos socios sic morbus tercianarius
				<lb/>furialis invasit, quod apud Beneventum quasi semineces recubant. Et licet
				<lb/>acerbi morbi moles non omnes attriverit et gravarit, tamen patrem
				<lb/>nostrum, quem iam diuturnitas temporis frigidum deduxit in senium, sic
				<lb/>depressit, quod medici non possunt hucusque de ipsius convalescentia
				<lb/>iudicare. Unde sentimus fervidas in corde puncturas, dum ipsi compatimur
				<lb/>in remotis partibus sic vexato et sui presentia in tante necessitatis
				<lb/>articulo constituto. Nos vero sicut de nobis ipsis habebimus curam eius,
				<lb/>nec deerit fragilitatis nostre sollicitudo vel studium, si divina miseratio
			<lb/>prestiterit iuvamentum.</p>
		</div>
	</body>
</text>
</TEI>
