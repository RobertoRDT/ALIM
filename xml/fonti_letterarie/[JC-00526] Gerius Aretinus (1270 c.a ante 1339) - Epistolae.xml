<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Gerius Aretinus (1270 c.a - ante 1339)</author>
				<respStmt>
					<resp key="print_editor">Edizione critica a stampa a cura di</resp>
					<name>C. Cenni</name>
                                        <name>P. Stoppacci</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2544" unit="words">Parole: 2544</measure>
				<measure quantity="15656" unit="characters_without_spaces">Caratteri (spazi esclusi): 15656</measure>
				<measure quantity="17865" unit="characters_witht_spaces">Caratteri (spazi inclusi): 17865</measure>
			</extent>
			<publicationStmt>
				<publisher>ALIM</publisher>
				<date when="2013-02-28">28/02/2013</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti letterarie</note>
				<note>Note:  Parole: 2583&#13;
Caratteri: 15755&#13;
Note: Il volume fa parte della collana «Scrittori latini dell’Europa medievale», a cura di F. Stella. Si riproducono dal volume indicato le epistole familiari, l’epistola metrica indirizzata a Geri con responsiva, l’epistola a Gherardo da Castelfiorentino e il modello di lettera.   &#13;
EB&#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Geri d'Arezzo</author>
						<title level="m">Lettere e Dialogo d'Amore,</title>
						<editor>C. Cenni</editor>
						<editor>P. Stoppacci</editor>
						<imprint>
							<publisher>Pacini</publisher>
							<pubPlace>Pisa</pubPlace>
							<date>2009</date>
							<biblScope unit="page">68-82</biblScope>
							<biblScope unit="page">100-104</biblScope>
							<biblScope unit="page">124-128</biblScope>
						</imprint>
					</monogr>
					<series>
						<title level="s">Scrittori latini dell'Europa medioevale</title>
						<biblScope unit="volume">5</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1301/1400">XIV</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="68"/>
		<div>
			<head type="salutatio"><lb/> <hi rend="bold">1.</hi>Religioso viro fratri Bernardo de Arectio ordinis Minorum bacellario
			<lb/>Florentino.</head>
			<p><lb/>Egre fero, dilectissime mi frater Bernarde, quod vos egro similem hodierna
				<lb/>luce cognovi, tantaque vestri caritate teneor ut particulam illius
				<lb/>febrilis igniculi qui vos valetudinare facit pro vestri libenter alleviatione
				<lb/>susciperem, vobisque persuadere habeo ne quid ultra vires lucubrate
				<lb/>noctes apportent illudque vultuosus petita venia dixerim hominem a
				<lb/>pietate peregrinum qui sibi non parcit. <hi rend="bold">2.</hi>Paterer etsi moleste si vestra
				<lb/>dumtaxat esset offensa sed multos languor vester offendit. Artus ipse,
				<lb/>licet nervorum soliditate firmissimus, «si numquam cesses tendere lentus
				<lb/>erit». Vult pausam fatigatus studiis animus qua virium ac alimenti
				<lb/>loco sustentatur. Intermissa plus sapiunt, continuata vero insaporescunt.
				<lb/>Non est quod abstemio repostas epulas insultet, quem religiosissima
				<lb/>vita vestra tenuem sentit. Restat ut vos oneri, quod viribus vestris impar
				<lb/>perpenditis, salubri consilio at properiter subducatis. <hi rend="bold">3.</hi>Nobis quidem
				<lb/>quorum cibi consumpti relinquunt penuriam quique corruptorum morum
				<lb/>peste laboramus, tantulo temporis sepe decubuisse non nocuit, dum
				<lb/>talibus abstinere ipsa valitudine monemur, purgatissimis ista non competunt.
				<lb/><hi rend="bold">4.</hi>Apud Plinium legi optimos esse nos dum infirmi sumus, tunc
				<lb/>nos nec avaritia aut libido solicitat, non amor inflammat, non appetimus
				<lb/>per id tempus honores, opes negligimus et quantulumcumque et relicturi
				<lb/>satis habemus. Optabatque vir tantus talem perseverare sanatum
			<lb/>qualem futurum profitebatur infirmum.</p>
		</div>
		<pb n="70"/>
		<div>
			<head type="salutatio"><lb/><hi rend="bold">1.</hi>Donato Guadagni.</head>
			<p><lb/>Fili Donate, sic enim possum et teneor et licet dicere, cum patris affectione
				<lb/>te diligam, quia pater tuus me dilexit ut filium. In hoc refert, quia
				<lb/>ille mihi manus porrexit adiutrices, ego non tibi, nisi animo, quia non
				<lb/>potens, dabit deus sicut spero et quod utinam sit quam maturissime.
				<lb/>Cognosces enim me patrem alterum non ingratum. <hi rend="bold">2.</hi>Ego summe letor
				<lb/>quod, clare indolis puer, exacte matureque, ut ferunt, etatis mirum
				<lb/>portendis puerilia quoque suppeditans, studiorum cupidus, preceptoris
				<lb/>reverens, morum amantissimus, conviventium coetanorum, quos virtuosos
				<lb/>sentis, domesticus discretusque conversator, infracti animi et
				<lb/>ad magna tendentis, turpium inimicus. <hi rend="bold">3.</hi>Fac igitur, fili, ut bene cepta
				<lb/>prosequaris, nullis etatis lubrice illecebris captus, ut laborum tuorum
				<lb/>expectatissimos fructus parentes tui sic percipiant, ut metentes impleant
				<lb/>manus et manipulos colligant fructuosos. Ipsi enim egoque operam dabimus
				<lb/>quo facilius habiliusque studiis assumptis immoreris. Interim
				<lb/>quantum etas tenera patitur enitaris ut virtuosa principia coequali fide
				<lb/>concludas, quod perfacile futurum speramus, ubi volueris. Nihil enim
				<lb/>volenti difficile. Audi, quod forte legisti aut lecturus es:
				<lg>
					<l><hi rend="italic">Nihil mortalibus ardui est:</hi></l>
					<l>celum ipsum stultitia petimus neque</l>
					<l>per nostrum patimur scelus</l>
					<l><hi rend="italic">iracunda Iovem ponere fulmina.</hi></l>
				</lg>
			</p>
			<p><lb/><hi rend="bold">4.</hi>Quantumque moribus studiisque processeris, age ut tuis edoctus literis avidissimus
			<lb/>ediscam. Magno mihi gaudio futurum, ubi te didicisse monstrabis.</p>
		</div>
		<pb n="72"/>
		<div>
			<head type="salutatio"><lb/><hi rend="bold">1.</hi>Domino Berardo de Aquino.</head>
			<p><lb/>Quanta mihi verborum paupertas, imo egestas, sit in maximis lacrimarum
				<lb/>divitiis ubertim imbuentium, quia mihi non blandior, nunc ipse perpendo.
				<lb/>Effusius plangerem, nisi vereri viderer dubium esse an amaverim
				<lb/>dominum et benefactorem meum, unam regis nostri progeniem dudum,
				<lb/>Karolum serenissimum Calabrie ducem, vita nunc lacrimabiliter multis
				<lb/>functum, vobis potissime, domine mi, precordialius tanto, quanto vos
				<lb/>singularius diligebat. Desunt mihi verba, non lacrime, quas meritissimus
				<lb/>dolor expressit. Sed ne, dum meas prosequor, vestras irritem, meas prius
				<lb/>opus est siccem. Mihi tamen difficillimum est moderari luctibus meis et
				<lb/>vestris, quibus animo crucior, mederi. Sed quia inveteratus dolor irrideri
				<lb/>solet, cum dicatur stultus aut fictus, ausim persuadere fidentius ut illum
			<lb/>deseratis, potius quam ipse vos deserat.</p>
			<p><lb/>Turpissimum subiectum dicunt in homine docto doloris remedium lassitudinem
				<lb/>merendi. <hi rend="bold">2.</hi>Scitis illud
				<lg>
					<l><hi rend="italic">Mors equo pulsat pede pauperum tabernas</hi></l>
					<l><hi rend="italic">regumque turres.</hi></l>
				</lg>
				<lb/>Cogitemus, ut Annei verbis utar, nos cito perventuros quo dominus nec putemus
				<lb/>illum periisse, sed premissum. Habere debemus homines tamquam
				<lb/>amissuri et amittere tamquam habeamus. Dura fateor lex imponi vestre
				<lb/>magnificientie videtur, ne dominum sic clementem, magnanimum, liberalem,
				<lb/>pium, vestri amantissimum iustissimumque defleatis extinctum.
				<lb/>De quo quia delectissimum Virgilianum illud dicere possumus
				<pb n="74"/>
				<lg>
					<l><hi rend="italic">Daphni, tuum penos etiam ingemuisse leones</hi></l>
					<l><hi rend="italic">Interitum montesque fere silveque loquuntur,</hi></l>
				</lg>
				<lb/>et illud eiusdem
				<lg>
					<l><hi rend="italic">Vitis ut arboribus decori est, ut vitibus uve</hi></l>
					<l>ut gregibus tauri, segetes ut pinguibus arvis,</l>
					<l><hi rend="italic">tu decus omne tuis. Postquam te fata tulerunt</hi></l>
					<l><hi rend="italic">Ipsa Pales agros atque ipse reliquit Apollo.</hi></l>
					<l><hi rend="italic">Illum etiam laurus etiam flevere mirice.</hi></l>
				</lg>
			</p>
			<p><lb/><hi rend="bold">3.</hi>Maximus tamen Grecorum poeta in unum dumtaxat diem ius flendi
				<lb/>esse monstravit cum dixit Niobem de cibo cogitasse. Emoderandus
				<lb/>itaque dolor est, qui parum immo nihil profuturus est. Sit ergo satius,
				<lb/>domine maior, damnum reparare quam flere. Agatisque sic ut iocunda
				<lb/>sit amissi domini recordatio, que et si mentis habeat morsum
				<lb/>voluptate non caret. Unde est illud Actali: «Sic enim defunctorum
				<lb/>memoria nobis iocunda est, sicut quedam poma sunt, suaviter aspera,
				<lb/>et vino veteri ipsa nos amaritudo delectat». <hi rend="bold">4.</hi>Solutus est lege nature
				<lb/>ab hoc tristi luteoque domicilio et exutus ista vita qua quis falso vivere
				<lb/>creditur, cum sit mori. Terrenusque dux cum celesti, temporalis cum
				<lb/>eterno, passibilis cum impassibili. Omni pulso mortalitatis defectu
				<lb/>eterno bono inseparabiliter inheret, ridetque nostri ludibria mundi.
				<lb/>Ostendit nobis tamen Deus illum, non dedit, vivet tamen memoria. Nam
				<lb/><hi rend="italic">in freta dum fluvii current, dum montibus umbre</hi>
				<pb n="76"/>
				<lb/>lustrabunt convexa, polus dum sidera pascet,
				<lg>
					<l><hi rend="italic">semper honos nomenque suum laudesque manebunt.</hi></l>
				</lg>
			</p>
			<p><lb/><hi rend="bold">5.</hi>Sed quia horrent admotas vulnera cruda manus, a recenti ulceris contractione
				<lb/>discedo, illud ex affectu vultuoso subiciens supplicansque, ut
				<lb/>talem vos adversa nunc experiantur et videant, quod immersabili constantique
				<lb/>animo sicut generis vestri claritas et virtutum vestrarum spectata
				<lb/>in multis probitas exigit. Aliis potius detis quam recipiatis dignum consolationis
			<lb/>exemplum.</p>
		</div>
		<pb n="78"/>
		<div>
			<head type="salutatio"><lb/><hi rend="bold">1.</hi>Domino Cambio de Podiobonici.</head>
			<p><lb/>Sepenumero de fortune malignitate conquereris, domine Cambi, quod
				<lb/>coniugem puerperam non habes, que et tui suique voti in suscipienda sobole
				<lb/>non compos anxiatur. Essent enim sibi castissimi amoris pignora
				<lb/>certissima; pignora, que ut habeat, suscipiat, ablactet, nominet, basiet,
				<lb/>neniet, tota cum mente suspirat. Indulgendum est enim, si mater esse
				<lb/>desiderat: feminarum namque precipuum munus est concipere tuerique
				<lb/>conceptum: quod ubi non datur, apud viros, quamvis uxorios, contemptui
				<lb/>se esse arbitrantur. Tibi quidem non ita nec sic ex facili parcendum,
				<lb/>si liberorum cura supra modum afficereris, sollicitareris, inquietareris.
				<lb/><hi rend="bold">2.</hi>Neque enim illos tulerim steriles viros qui ob id balnea frequentant,
				<lb/>peregrinarum succos herbarum epotant, potiones sorbillant et, quod ridiculosius
				<lb/>est, anicularum imprecationibus credunt usque ad phylateria
				<lb/>curiosi et cartularum virginalium appendia, quo nihil profecto insulsius.
				<lb/>Nec tamen improbo filiorum vota modestie freno cohibita, ad quorum
				<lb/>susceptionem ipsa suis stimulis natura et invitat et cogit.
				<lb/><hi rend="bold">3.</hi>Tu mihi obicies longe facilius esse superfluos liberorum procreandorum
				<lb/>affectus culpare, quam vitare: recta enim consilia facilius dantur
				<lb/>quam peraguntur. Nec ego diffiteri habeo; tamen ut vir sis virium et
				<lb/>virtutum exercitatus cupio mihique credas volo, qui utramvis partem
				<lb/>expertus de his rectius indicaverim. <hi rend="bold">4.</hi>Precessit uxor alia istam quam
				<lb/>habeo dilectissimam mihi. Illa me patrem non fecit, infecunda; ista
				<lb/>plurium parentem effecit, quorum alii non ista, sed perpetua et vera
				<lb/>luce perfruuntur, in ipso pene vite lumine revocati; tres satis belli pueri
				<lb/>etherea mecum aura vescuntur; dulces equidem mihi, sed ubi singula
				<lb/>rationis libramine appendas velisque sentire utrum cum filiis amaris
				<pb n="80"/>
				<lb/>preponderent dulcia vel dulcibus amara superentur, iureiurando firmarem
				<lb/>plus aleos illos habere quam mellis. <hi rend="bold">5.</hi>Fateor etatula illa infantili
				<lb/>iocosissimos esse; que tamen plena lacrimulis est, sic ut unus risus
				<lb/>decem lacrimas comites habeat vociferosas, parentibus amarissimas.
				<lb/>Omitto cunales vagitus eiulatusque, ut raro eo loci quo alumnantur
				<lb/>coctiles oculi somni placida quietem admittant. Transeo Ethna graviores
				<lb/>altricum fastus, contumelias, verba superciliosa, simulatam lactis
				<lb/>egeni pauperiem, quoad vel imperiose vincant, vel dum infantuli
			<lb/>saluti consulimus, mercedis assequantur auctionem.</p>
			<p><lb/><hi rend="bold">6.</hi>Quid referam, dum eo usque deventum est ut mulieres nostre negligant
				<lb/>lactare quos gignunt, alumnantium crebras mutationes, ex quibus
				<lb/>infantuli non minus sepe de moribus quam de lacte sugere videntur,
				<lb/>natura quasi complexione superata. Nec prosequor acerbissimos in ipsis
				<lb/>flosculis frequentesque obitus, quos, cum adhuc dum ordirentur,
				<lb/>succisos, inconsolabiliter deflemus: et ubi grandiusculi iam verbula
				<lb/>ligatis sonis moliuntur, frequentes egritudines, ut illos sepe collectis
				<lb/>protuberatos humoribus dum videmus, exanimemur: et cum ex levissimis
				<lb/>causis insperatis febriculis ardere videmus, decoquimur quibus
				<lb/>annorum teneritudo necessarias morbi medelas non recepit. Taceo ad
				<lb/>omnem strepitum domus, ad omnes equinos discursus, cordis incussa
				<lb/>ex filiorum suspicata pernitie gelidi. <hi rend="bold">7.</hi>Non prosequor adolescentie
				<lb/>lubricissimum tempus, in qua leviorsum plures quam destrorsum vite
				<lb/>peragendo iter ingressi, patrum dicuntur esse tortores et parentum canentis
				<lb/>etatis ruinam erigere [sustinere] fulturis quoque pietatis officio
				<lb/>debitis obviam ire illos suis vitiorum molibus obruunt, ante diem paternos
				<lb/>cineres expectantes; unde Naso:
				<pb n="82"/>
				<lg>
					<l><hi rend="italic">filius ante diem, patrios desiderat annos.</hi></l>
					<l><hi rend="italic">Victa iacet pietas.</hi></l>
				</lg>
			</p>
			<p><lb/><hi rend="bold">8.</hi>Velim itaque ut data tibi sorte contentus vivas permittasque ut de Iuvenalis
				<lb/>carminibus mutuer:
				<lg>
					<l><hi rend="italic">expendere numinibus quid</hi></l>
					<l>conveniat nobis rebusque sit utile nostris.</l>
					<l><hi rend="italic">Carior est illis homo quam sibi.</hi></l>
				</lg>
			</p>
			<p><lb/>Si tibi qui dare potest filios negavit, exalta sue divine providentie
				<lb/>specula: previdit tales te habiturum quibus prestat carere quam frui.
				<lb/>Meministi, si non decipior, illius, quod per multorum ora tritum non
				<lb/>ineleganter evolvitur Greci preceptoris, qui carentem liberis infortunio,
				<lb/>dixit se esse felicem. Sunt et qui fortunatum putent inuxoratum:
				<lb/>sic ille Terentius, et quem fortunatum isti putant uxorem numquam
				<lb/>habuit, a quibus longe dissentio. <hi rend="bold">9.</hi>Sed ne tibi persuadere videar negligendam
				<lb/>sobolem, currentem epistolam strictioribus habenis abducam,
				<lb/>summa ope adortans, ut genitalis thori modestam sollecitudinem
				<lb/>gerens, superflua tamen superstitiosaque prolis amore studia succidas;
				<lb/>illisque iugalem tuam prosequaris affectibus honestissimam, ac si votivis
				<lb/>infantulis multas tibi cunas implesset. Dabit forsitan deus sollicitis
				<lb/>precatibus tuis et votis auditum, ut pulcra faciat te prole parentem.
				<lb/>Tu interim gaude sorte tua. Tibi denique mihi perorandum est:
			<lb/><hi rend="italic">ut sit mens sana in corpore sano.</hi></p>
			<p><lb/><hi rend="italic">Forte posce animum mortis terrore carentem.</hi>
				<lb/>Raro enim, ut cum Enonis loquar, ad Deum iusta fusa deprecatio votivo
			<lb/>nudatur effectu.</p>
		</div>
		<pb n="100"/>
		<div>
			<head><lb/>Missiva ad dominum Gerium de Arectio.</head> <lg><l>Dum secum reputat Venerem pervertere leges</l>
				<l>mens mea, consilium Citheream pellere sumit</l>
				<l>polo Venus celeri natusque Cupido volatu</l>
				<l>prorepit furtim: proprias flammaque medullas</l>
				<l n="5">urit et his verbis mulcens mea pectora mater</l>
				<l>(addidit atque minas si non obtempero dictis)</l>
				<l>alloquitur: «Memini quondam te lactea nostra</l>
				<l>ubera lactare nostraque recludere postes</l>
				<l>arte sinu domine te collectumque benigne.</l>
				<l n="10">At nunc prompta tibi facere quodcumque rogares.</l>
				<l>Sed quid castra fugis Veneris, quondam tibi grata,</l>
				<l>nunc ingrata, rato nos deseruisse pharetram</l>
				<l>telave que bivio potuerunt addere letum?</l>
				<l>Quo te cunque sequar, fugies, nec Delya vita</l>
				<l n="15">pristina restituet». - Prestoque Diana furensque</l>
				<l>tediferas tales archano pectore voces</l>
				<l>mittit: «Nonne satis cunctos te ledere nostros?</l>
				<l>Mene petis? Quid ni? Numquam mens sacra prophanis</l>
				<l>consonat indictis. - Sic orsa siletque movendo.</l>
				<l n="20">Instillat quedam, Veneris quo fugere possim</l>
				<l>mores, des curis animum, studi quoque: solus</l>
				<l>nunquam permaneas: huc pergas». Dum sequor illam</l>
				<l>per scopulos tetrumque nemus, de pluribus unus</l>
				<l>prosiluit latebrisque lepus quem Delya ferro</l>
				<l n="25">fundit humi donansque rogat quod partiar illum</l>
				<l>cum sotiis: sic ergo velis huc pergere pransum,</l>
				<l>Cambius esto comes, rubet et quo tempore Titan.</l>
			</lg>
		</div>
		<pb n="102"/>
		<div>
			<head><lb/>Responsiva domini Gerii Frederici de Arectio.</head><lg><l>Carmina Lernee generoso in gramine ripe</l>
				<l>decantata tenens, veteres cecinisse poetas</l>
				<l>non sic dulce miror, grandes licet inclita tollat</l>
				<l>fama viros celoque locet flumenque bicorni</l>
				<l n="5">exhausisse iugo referens et Apolline complet.</l>
				<l>Vixque ego iam Trivie monitus Dioneaque currens</l>
				<l>verba, tamen teneris semper nocitura medullis</l>
				<l>ridebam silvis leporem non nare molossi</l>
				<l>occubuisse, tua volucri sed terga sagitta</l>
				<l n="10">fixa gerens, animam nemorum posuisse sub umbris,</l>
				<l>cum Venus: - O si quem nostri reverentia tangit,</l>
				<l>huc adverte precor, saltus si cura ferarum</l>
				<l>solicitat celeresque sequi vel figere cervos</l>
				<l>linaque dumosis distinguere montibus altis</l>
				<l n="15">saxa per et valles sonitu pulsare canoro.</l>
				<l>Proh, iuvenis nimiumque puer, cui talia cure!</l>
				<l>Crudi hominum mores, lapidosaque gentis origo,</l>
				<l>hanc vitam traxere quidem. Genitalia postquam</l>
				<l>falciferi truncata senis collisaque in undis</l>
				<l n="20">spumavere novis, ego tunc nosterque Cupido</l>
				<l>orta, prius molles sua iungere rostra columbas</l>
				<l>edocui, mutumque pecus sua volvere verba</l>
				<l>et Venerem liquidis pisces sensere sub undis.</l>
				<l>Cur humiles terris iuvat enarrare triumphos?</l>
				<l n="25">Ipsa ego celicolas blando expugnare tumultu</l>
				<l>aggressa et summi contemnere iura Tonantis,</l>
				<l>infernumque Deum Siculi tenuistis amores.</l>
				<l>At quem montivage studium mollisque pharetra</l>
				<l>exercet nostris quondam cui cura sub armis</l>
				<pb n="104"/>
				<l n="30"> liscius, experiar quidnam imperiosa volantis</l>
				<l>tela queant: non arma sibi monitusve Diane</l>
				<l>profuerit, clipeata licet sua pectora gestet.</l>
				<l>Tu pueri meus ipse, meus non ille ferarum</l>
				<l>invasor, mandata tenes tu molle canentum.</l>
				<l n="35">In medio Galathea tuis hinc pressa renodat</l>
				<l>oscula, cornigero dudum rapienda Tonanti,</l>
				<l>hinc cinera amplexu stringens tua colla recurva</l>
				<l>inter serta furit. Carpit flamma alta caminos.</l>
				<l>I nunc et virides cantent Amarilida silve;</l>
				<l n="40">extollatque suam Cynaram modo carmine Flaccus,</l>
				<l>sic Dea, cum tenerum sublata per ethera fugit,</l>
				<l>subiungens, pavidum leporem vix alta peremit</l>
				<l>Delya non celeri mentita per arva sagitta.</l>
				<l>Tu modo volve focis leporem: dentata paratur</l>
				<l n="45">adventare cohors que viscera queque lebetes</l>
				<l>diripiet animosa nimis ferrumque liquabit.</l>
				<l>Sic iubet ire Venus Venerisque filius ardens.</l>
			</lg>
		</div>
		<pb n="124"/>
		<div>
			<head type="salutatio"><lb/><hi rend="bold">1.</hi>Domino Gerardo de Castro Florentino iuris perito.</head>
			<p><lb/>Non minus Cesaris scripta quam bella lectitans miror; habuit enim
				<lb/>prima cum paucis, secunda cum multis, nec minus ipse domitor mundi
				<lb/>exteras pugnacissimas nationes regionesque tremefecit, imperium
				<lb/>Oceano, astris terminans famam, quam Comentariis suis Belli Gallici,
				<lb/>quod geminis lustris feliciter confecit, scriptores, quamquam facundissimos,
				<lb/>alti sui stili operositate preterivit. Nec inferius putavit
				<lb/>tantus princeps scribere legenda quam scribenda peragere, illudque
				<lb/>perditissimum tempus putabat, quo vel bellis aut scriptis operam non
				<lb/>dabat. <hi rend="bold">2.</hi>Quod qui scire voluerint, Tranquillum de Cesaribus volvant
				<lb/>et Ciceronianas ad illum luculentissimas orationes, omnem quin ymo
				<lb/>Romanam hystoriam, et tunc perpendent quam ritu suo secundum illorum
				<lb/>temporum superstitiosam sectam antiquitas meritissime Iulium
			<lb/>inter divos suos referens consecravit.</p>
			<p><lb/><hi rend="bold">3.</hi>Nostra vero etas, domine Gerarde, tales longo superbientes sanguine
				<lb/>parturit, ut indigere putent litteras noscere habeantque contemptui
				<lb/>si quem regni ductorem studiis vacare cognoverint, longe decepti, si
				<lb/>scrutamur, scientiam armis inimicam arbitrantur. Transeo reges imperialemque
				<lb/>fortunam, quibus ipsa felicitas in multis veniam negat
				<lb/>et prestat; venio ad inferiores gradus viros, quos non vera, que sola
				<lb/>et unica virtus animi est nobilitas, sed ficta et mentita ex antiquitatis
				<lb/>utcumque divitiarum cumulu, isto nobilitatis vocabulo insignivit.
				<lb/>Quid in illis splendide mentis elucet, que semina surgunt generosa
				<lb/>virtutum, quid morum? Non considerantes illud
				<lg>
					<l><hi rend="italic">Stemmata quid faciunt, quid prodest, Pontice, longo</hi></l>
					<l>sanguine censeri, pictos ostendere vultus</l>
					<pb n="126"/>
					<l>maiorum et stantes in curribus Emilianos</l>
					<l><hi rend="italic">Si coram Lepidis male vivunt?</hi></l>
				</lg>
			</p>
			<p><lb/><hi rend="bold">4.</hi>Satisque putant nostri si canum nemorosis latratibus indulgent aut in
				<lb/>aucupiis dies perdant, solo famose domus cognomine contenti. Non tamen
				<lb/>ista contemno cum animus sepe motu corporis excitetur. Sed cuperem
				<lb/>nobiles tales, ubi animo vacationem dederint, litteras amare, colere
				<lb/>et exercere virtutes, ut quam nesciunt morum discerent reformationem.
				<lb/>In ipsis etiam venatibus pugillares non sunt alieni, quos Plinium Secundum
				<lb/>Veronensem, clarissimum oratorem, de cuius stilo libenter furor,
				<lb/>dum sedebat ad retia, apros captabat, venabula disponebat, exercuisse
				<lb/>legi; dicebatque illud ocium, quod venatori datur, magna cogitationis
				<lb/>incitamenta esse et Dianam non magis montibus quam Minervam inerrare.
				<lb/><hi rend="bold">5.</hi>Sed ne, dum licenter vago, satiram scribere videar (licet illam hoc seculo
				<lb/>non scribere difficile sit, in tanta maxime bonorum egestate, qua
				<lb/>premimur) ad Cesaris Commentarios redeo, quos per gerulum meum
				<lb/>ad vos mitto, summa, si bene auguror, cum affectione visendos, quorum
				<lb/>vos participem facio, tanto libro dignissimum. Et licet satis sit, nihil
				<lb/>tamen est satis quod dignus accepit; sitque cure vobis ne in alicuius manus
				<lb/>dilabantur, qui illos thuris aut piperis apothecarios faciat, Ylerdam
				<lb/>aut Uticam, ut utar Horatii verbo, sicut ineptas cartas transmictendos.
				<lb/>Sed frustra id vereor: iam enim talem elegi personam cui dilectissimum
				<lb/>mihi librum tute credendum putaverim, persuadens eque vobis ac mihi
			<lb/>ut enitamur aliquid agere quo nos post mortem vixisse testemur.</p>
		</div>
		<pb n="128"/>
		<div>
			<head type="salutatio"><lb/>Domini Geri de Aretio.</head>
			<p><lb/>Venerabili amico suo plurimum honorando, domino Viviano, suus Cola
			<lb/>pro libito copiam prosperorum.</p>
			<p><lb/>Quantas referendarum gratiarum conceperim actiones non explico, fatigarem
				<lb/>etenim calamum et abunde non dicerem, nimietate convictus.
				<lb/>Ambaxiatam meam et licteras consanguineis affectuose secundum
				<lb/>preces porrexistis, ut sentio effectum ut spero proficuum habituras. Plura
				<lb/>non dico; supplet namque curti sermonis compendium grandis cordis
				<lb/>affectio circa singula semper que honorem vestrum respicerent et profectum.
			<lb/>Sum vester et cetera.</p>
		</div>
	</body>
</text>
</TEI>