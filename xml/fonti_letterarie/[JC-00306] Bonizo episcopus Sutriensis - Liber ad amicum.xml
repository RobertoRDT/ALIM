<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Liber ad amicum</title>
				<author>Bonizo episcopus Sutriensis</author>
				<respStmt>
					<resp key="print_editor">Edizione critica a stampa a cura di</resp>
					<name>E. Dümmler</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="19646" unit="words">Parole: 19646</measure>
				<measure quantity="125082" unit="characters_without_spaces">Caratteri (spazi esclusi): 125082</measure>
				<measure quantity="143000" unit="characters_witht_spaces">Caratteri (spazi inclusi): 143000</measure>
			</extent>
			<publicationStmt>
				<publisher>ALIM</publisher>
				<date when="2003-07-22">22/07/2003</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole:19922
					Caratteri:128443
					Correzioni al testo: p. 592,22 Spiritum] Spritirum <hi rend="italic">ed.</hi>
				LAB</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Bonizo episcopus Sutriensis</author>
						<title>Liber ad amicum</title>
						<editor>E. Dümmler</editor>
					</analytic>
					<monogr>
						<author/>
						<title level="m">MGH, Libelli de lite imperatorum et pontificum saeculis XI. et XII. conscripti, tomus I.</title>
						<editor>E. Dümmler</editor>
						<imprint>
							<publisher>Hahnsche Buchhandlung</publisher>
							<pubPlace>Hannover</pubPlace>
							<date>1891</date>
							<biblScope unit="page">568-620</biblScope>
						</imprint>
					</monogr>
					<series>
						<title level="s">MGH, Ldl</title>
						<biblScope unit="volume">1</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>
<text>
	<body>
		<pb n="571"/>
		<div type="book">
			<head><lb/>INCIPIT LIBER BONITHONIS SUTRIENSIS EPISCOPI QUI INSCRIBITUR
			<lb/>AD AMICUM.</head>
			<p><lb/>Queris a me, unicum a tribulatione quę circumdedit me presidium: Quid est,
				<lb/>quod hac tempestate mater ęcclesia in terris posita gemens clamat ad Deum nec exauditur
				<lb/>ad votum, premitur nec liberatur; filiique obedientie et pacis iacent postrati,
				<lb/>filii autem Belial exultant cum rege suo; presertim cum qui dispensat omnia ipse sit
				<lb/>qui iudicat ęquitatem. Est et aliud, unde de veteribus sanctorum patrum exemplis á
				<lb/>me petis auctoritatem: Si licuit vel licet christiano pro dogmate armis decertare.
				<lb/>Quibus tuę mentis fluctuationibus si aurem sani cordis adhibueris, facile respondebitur;
				<lb/>tum quia inpromptu nobis est, tum quia hoc tempore mihi scribere hoc valde
				<lb/>visum est pernecessarium. Igitur de Dei misericordia confisi, qui linguas infantum
			<lb/>disertas facit, adhoriamur sermonem.</p>
			<p><lb/>Mater ęcclesia, quę sursum est nec servit cum filiis suis, tum maxime liberatur,
				<lb/>cum premitur, tunc maxime crescit, cum minuitur. Nemo enim celestis regni Abel
				<lb/>concivis esse merebitur, nisi quem in presenti Cain malicia ad purum limaverit.
				<lb/>Sic Enoch, probatus repertus, raptus est, ne malicia mutaret cor suum. Sic Noe,
				<lb/>humani generis reparator - post sexcentos ferme annos, quibus ab his qui se
				<lb/>iniusta maculaverant commixtione multa perpessus [est] - cum domo sua mundo
				<lb/>vindice aqua pereunte liber evasit. Quod si filii Ierusalem aliquando captivi detinentur,
				<lb/>tamen non serviunt; quod et si supra flumina quidem sedent, set flentes irriguis non
				<lb/>delectantur. In salicibus suspendunt organa et non cantant canticum in terra aliena,
				<lb/>set ad Ierusalem suspirant; et ideo beati, qui allidunt parvulos ad petram, filia autem
				<lb/>Babylonis misera. Sic Hebreus ille, quem Hur non tenuit Chaldeorum, Babylonio
				<pb n="572"/>
				<lb/>non servivit fastui; ad Ierusalem vero tetendit, Melchisedech vidit et ab eo benedictus,
				<lb/>ab Omnipotente pater multarum gentium appellatus est. Quid vero scriptum est?
				<lb/>Duos filios habuit, unum de ancilla et unum de libera, set qui de ancilla secundum
				<lb/>carnem, qui autem de libera per repromissionem; qui sunt duo populi, unus catholicorum,
				<lb/>alter vero hereticorum. Set sicut tunc qui secundum carnem persequebatur
				<lb/>eum qui secundum spiritum: ita et nunc. Set quid dicit scriptura? <hi rend="italic">Eice ancillam
				<lb/>et filium eius, non enim heres erit filius ancillę cum filio liberę</hi>. Itaque Sara clamante
				<lb/>ad Abraham, angelo intercedente, Hismael ex persecutione exheredatur, Ysaac
				<lb/>vero hereditate donatur. Est alia persecutio, quam Ysaac sustinet patienter. Fodit
				<lb/>puteos, quos ante foderat pater eius, invenit aquam, pro qua rixati sunt allophili; non
				<lb/>repugnavit, patienter sustinuit, quandiu invenit Habundantiam et per Habundantiam
				<lb/>veniret ad Bersabe, quę "puteus septimus" id est requies interpretatur; luce clarius
				<lb/>demonstrans: cum persecutio ab his qui foris sunt nobis infertur, tolerando devincendam,
				<lb/>cum vero ab his qui intus sunt, evangelica falce prius succidendam et postea omnibus
			<lb/>viribus et armis debellandam. Quod melius ostendemus exemplis.</p>
			<p><lb/>Set quid nobis cum allegoria? Veniamus iam ad euangelicam veritatem; veniamus
				<lb/>ad lucem, quae illuminat omnem hominem venientem in hunc mundum; veniamus ad verba
				<lb/>celo terraque durabiliora, et inveniemus nichil nobis cum mundo amicum nilve commune.
				<lb/>Et ideo non dolendum est nobis, cum premimur, set potius gaudendum. Sic enim
				<lb/>Salvator ait: <hi rend="italic">Nolite mirari, si odit vos mundus; scitote, quia me priorem vobis odio
				<lb/>habuit</hi> ; et iterum: <hi rend="italic">Pacem meam do vobis, pacem relinquo vobis; non quomodo hic
				<lb/>mundus dat, ego do vobis</hi>. O quanta dignitas, mundum cum filio Dei sentire inimicum,
				<lb/>ut patrem, qui in celis est, una habere possimus amicum. Qui postea, nos invitans ad
				<lb/>passionem, sic ait: <hi rend="italic">Nolite timere eos, qui occidunt corpus, animam autem non possunt
				<lb/>occidere</hi> ; et post pauca: <hi rend="italic">Si quis venit post me, abneget semet ipsum et tollat crucem
				<lb/>suam et sequatur me</hi>. Quodsi membra summi capitis sumus, debemus eum imitando
				<lb/>eique inherendo illuc tendere, quo eum pervenisse pro certo cognovimus. Per probra
				<lb/>et flagella et irrisiones et turpissimam mortem crucis ad gloriam pervenit resurrectionis;
				<lb/>et consummatus factus, gloria et honore coronatus, sedet ad dexteram Dei patris omnipotentis.
				<lb/>Sic et nos, si filii summi patris sumus, per mundanas passiones debemus
				<lb/>commori secum, ut conresurgentes simul conregnare possimus. Quod illi matris nostrę,
				<lb/>non habentis maculam neque rugam, primi fundatores et documentis docuere et exemplis
				<lb/>monstravere. Quid enim aliud princeps ovili et vas electionis et filii Boanarges
				<lb/>et fratres Domini ceterique dominici gregis arietes aliud nos docuerunt, quam mundum
				<lb/>eum pompis suis relinquentes quę sursum sunt sapiamus, non quę super terram?
				<lb/>Quod et exemplis monstravere, cum irent gaudentes á conspectu concilii, quoniam digni
				<lb/>habiti erant pro nomine Iesu contumelias pati. Igitur postquam in omnem terram
				<lb/>exivit sonus eorum, consummati facti, constituti sunt principes super omnem terram.
				<lb/>Hos secutus est martirum candidatus exercitus, qui per varia penarum genera mortem
				<lb/>invenientes ęternam vitam lucrati sunt. Quorum alii stipitibus suspensi, alii variis
				<lb/>cruciatibus perempti, alii capite truncati, alii vivi excoriati, alii flammis concremati,
				<lb/>alii fluminibus necati, alii vectibus perforati, alii vivi defossi, alii luminibus privati,
				<lb/>alii membris ceteris debilitati, alii secti, alii lapidati, alii vincula et verbera experti,
				<lb/>insuper et carceres, circuierunt in melotis et in pellibus caprinis. Hos ad tam preclaram
				<lb/>gloriam perduxit pontificalis apex. Qui quamvis pene toto orbe iam diffusus
				<pb n="573"/>
				<lb/>quod verbis predicabat ostendebat exemplis, tamen precipue Romanus christianorum
				<lb/>episcopatus. Qui a beato [Petro] apostolorum principe sumens exordium per ducentos
				<lb/>ferme annos usque ad pii Constantini tempora continuis bellorum successibus
				<lb/>diebus noctibusque cum antiquo hoste decertans, XXXIII bus vicibus de eodem
				<lb/>veternoso serpente triumphans, non ante desiit tolerando certare, subiciens sibi principatus
			<lb/>et potestates, quam ipsum Romani imperii ducem christianę subiceret religioni.</p>
			<p><lb/>EXPLICIT LIBER PRIMUS.</p>
		</div>
		<div type="book">
			<head><lb/>INCIPIT SECUNDUS.</head>
			<p><lb/>Igitur Constantino a Silvestro sanctę Romanę ęcclesię episcopo baptizato
				<lb/>et ab eodem imperiali diademate sublimato, clausa sunt templa, reseratę sunt ęcclesię,
				<lb/>cepit in parietibus depingi imago Salvatoris et é publico deici imago Iovis, ceperunt
				<lb/>altaria erigi et simulacra deici, reddita est pax in toto orbe ęcclesiis; quamvis
			<lb/>non longo tempore duratura.</p>
			<p><lb/>Nam eiusdem pii principis tempore surrexit Arrius, maximus ęcclesię devastator,
				<lb/>a quo Arriana heresis exorta est et ab eo mille hereseos novitates; contra quas omni
				<lb/>christiano pugnandum pro officii sui consideratione nulli dubium est. Nam veternosus
				<lb/>serpens, dolens imperialia vasa, per que christianam persequebatur religionem,
				<lb/>sibi esse sublata, omnem se collegit in iram; et per quosdam suę artis viros, falsa
				<lb/>iusticia debriatos, non cessavit nec cessat nec ad usque illius, qui extollitur supra omne
				<lb/>quod dicitur aut colitur deus, tempora cessabit ęcclesiae maculare puritatem.
				<lb/>Set cum a Constantino ceperimus, Constantini laudes prosequamur. Hic est
				<lb/>Constantinus, qui legem posuit ęuangelicę doctrinę consonantem: ut omnes episcopi
				<lb/>Romanum pontificem haberent caput, sicut omnes iudices regem. Hic est dominicę
				<lb/>crucis inventor, Christi nominis maximus propagator, almę novę Romę fundator,
				<pb n="574"/>
				<lb/>basilicarum precipuus fabricator. Hic est, qui nobis sanctam Nicenam synodum congregavit;
				<lb/>in qua omnium episcoporum subsellia ipse composuit, et ipse subpedaneo
				<lb/>sedit scabello, indignum iudicans, imperialem sedem thronis illorum admisceri, quorum
				<lb/>sedes iudicaturę sunt XII tribus Israel. Cui cum quadam die libelli accusationum
				<lb/>ab episcopis porrigerentur, fertur dixisse: <hi rend="italic">Absit, ut ego iudicem deos. De vobis enim
				<lb/>dictum est:"Ego dixi, dii estis". Neque enim rectum est, ut maior a minore iudicetur</hi>.
				<lb/>Hic est, de quo legitur, dixisse: <hi rend="italic">quia si invenirem aliquem religioso habitu
				<lb/>circuamictum turpitudinem operantem, pallio meo cooperuissem eum, ne dignitas tanti
				<lb/>nominis infamaretur</hi>. Hic reliquit filios, heredes quidem regni, set non religionis.
				<lb/>Nam filius eius Constantius, qui defunctis fratribus imperii post eum suscepit
				<lb/>monarchiam, Arrianę hereseos zelo mirabiliter vastavit ecclesiam. Nam episcopos
				<lb/>exilio relegavit, quosdam vero gladio truncavit. Hic cum per Ermogenem prefectum
				<lb/>Paulum episcopum Constantinopolim expellere niteretur, populus katholicorum, divinę
				<lb/>legis zelo armatus, in tantum pro veritate decertavit, ut ipsum prefectum cum omni
				<lb/>domo sua et familia igne concremaret. Quod factum non est a sapientibus inprobatum,
				<lb/>set potius laudatum. Quid referam de Alexandrinis; quanta pro sancto Athanasio
				<lb/>perpessi sunt quantasve laudabiles pugnas contra Arrianos zelo orthodoxę fidei
				<lb/>exercuere. Quid de Mediolanensibus; qualiter ipsi Constantio volenti episcopos in
				<lb/>ecclesia latitantes capere armis restitere eosque ab illius cruentis manibus vi rapuere.
				<lb/>Set quoniam prefatus Constantius non patri ęquiperando, set quasi paganorum
				<lb/>more episcopos quamvis zelo Dei, set non secundum scientiam, persecutus est, eius
				<lb/>temporibus res publica multum vexata est. Nam et Persę Romanos terminos transiere;
				<lb/>et Francorum valida gens ripas Reni invasit, quę usque hodie christianę quidem
			<lb/>set non Romanę subiecta est ditioni.</p>
			<p><lb/>Quo mortuo, Iulianus ei successit in regnum, vir apostata et Deo odibilis; qui
				<lb/>per triennium, quibus non Romanum gubernavit, set vastavit imperium, quantas sacerdotum
				<lb/>strages dederit quantosve christianos diversis penis affecerit, non est facile dictu.
				<lb/>Set eodem tempore fuerunt non solum sacerdotalis, set etiam militaris ordinis, qui
				<lb/>eius vesanię aperte resisterent, ut Iovianus, qui eius successit inperio; qui cum esset
				<lb/>millenarius, cingulo ante renunciavit quam dogmati. Set et Valentiniani divini amoris
				<lb/>fervorem non pretermittam. Hic cum quodam die ex officio - erat enim princeps
				<lb/>cohortis legionum - regem intraturum templum Fortunę anteiret, cumque sacerdos,
				<lb/>ut moris erat, aqua aspersionis intrantes aspergeret, accidit, ut vir christianissimus
				<lb/>guttam aquę in clamide sua aspiceret. Mox, ve! christiani nominis zelo succensus,
				<lb/>ante sevissimi imperatoris presentiam in ipso introitu templi sacerdotem pugno percussum
				<lb/>prostravit, clamans se christianissimum pro hac aspersione potius maculatum
				<lb/>quam purgatum. Quod factum in tantum Deo placuit, quod ante anni curriculum
				<lb/>totius Romani imperii monarchiam ei tradidit gubernandam. Nam Iuliano turpiter apud
				<lb/>Persas vitam finiente, cum Iovianus ei successisset in imperium, ante anni curriculum
				<lb/>in pace sepultus est; quo mortuo, Valentinianus ei successit in regnum, vir urbanus
				<lb/>et christianissimus. Qui in primordio ordinationis suę fratrem suum nomine Valentem
				<pb n="575"/>
				<lb/>consortem effecit imperii, pro dolor! tradens ei totius iura orientis ipse occidentales
			<lb/>gubernavit regiones.</p>
			<p><lb/>Hic Mediolanum sedem legit imperii. Mortuo vero Auxentio heretico et in pace
				<lb/>sepulto sancto Dionisio accidit, ut illuc convenirent episcopi Italiê, ut sibi in commune
				<lb/>eligerent episcopum. Ad quod faciendum summopere expectabant regis presentiam.
				<lb/>Quod ut audivit, ipse modis omnibus interdixit, dans legem cum euangelica
				<lb/>veritate concordantem: ut nemo laicorum principum vel potentum audeat se inserere
				<lb/>electioni patriarchê vel metropolitê vel episcopi; quod si factum fuerit, inordinata erit
				<lb/>talis electio; adiciens: <hi rend="italic">Talem secundun decreta canonum eligite qui nostris possit
				<lb/>mederi vulneribus</hi>. Quam piissimi principis humilitatem Deus ex alto respiciens exaudivit,
				<lb/>et sibi et êcclesiê donavit Ambrosium episcopum. Qui quam diu vixit erga
			<lb/>sacerdotes Dei devotissimus pacifice imperium Romanum gubernavit.</p>
			<p><lb/>Set a pii Constantini usque ad Longobardorum crudelia regna, quiqui Romani
				<lb/>imperii principes secundum Dei timorem et episcoporum consilia et precipue sub
				<lb/>Romano episcopo obedientes extitere êcclesias colendo, clericos diligendo, sacerdotes
				<lb/>honorando, dum vixere, alta pace rem publicam gubernavere et mortem vita êterna
				<lb/>commutavere. Qui vero inobedientes fuere malo fine periere; ut Valens, Valentiniani
				<lb/>frater. Qui Valentiniano mortuo - cum ei successisset Valentinianus eius filius cum
				<lb/>Iustina, matre sua heretica - assumens tyrannidem, totus Arrianus êcclesias orientales
				<lb/>vastavit episcoposque exilio relegavit. Huius quoque tempore Gothi et Masagetes Hystrum
				<lb/>transeunt et Ylliricum occupant êpirumque invadunt, deinde venientes Calcedonam
				<lb/>ipsum scelestum interficiunt, Constantinopolim obsident. Set mirabile dictu,
				<lb/>Dominica eius relicta, quod vir non potuit, civitatem á barbaris liberavit.
				<lb/>Fuere etiam alii pestilentes: ut quidam Zeno, et Constantinus, et Anastasius -
				<lb/>qui proterve loquens de papa divino fulmine interemptus est - et Valentinianus - qui
				<lb/>cum matre sua Iustina regno suo expulsus est, set per Theodosium pium principem
				<lb/>recuperatus est - et Basilius, et quidam Leo, et Mauritius, qui cum uxore et filiis
				<lb/>suis a Foca morte dampnatus est; et alii quam plures, qui sacerdotes Dei inhonorantes,
				<lb/>privilegia Romanê êcclesiê auferre molientes, et in presenti vita non quievere et in
				<lb/>êternum periere. Quorum temporibus et Persarum exercitus Mesopotamiam invasit;
				<lb/>et Sarracenorum pessima gens omnem Affricam et Marmaricam et Lybiam et êgyptum
				<lb/>et Arabiam et Iudeam et Fenicem á Romana subtraxit ditione. Ab aquilone
				<lb/>vero Hunorum feritas et Gothica tempestas et Guandalorum procella omnem vastavit
				<lb/>occidentem, quandiu decimum cornu bestiê, Longobardica scilicet rabies, de vagina
				<lb/>furoris Domini extracta, Italicas invasit regiones. De qua persecutione melius est
			<lb/>silere quam pauca dicere.</p>
			<p><lb/>Fuere et preterea religiosissimi imperatores, ut Theodosius, et Honorius, et
				<lb/>item Theodosius, et Martiani et Valentiniani pia dualitas, et Constantinus et
				<lb/>Hyrene et Leo, et Iustinianus et quidam alii; qui, ut superius prelibavimus, et
				<lb/>alta pace rem publicam gubernavere et mortem vita êterna commutavere.
				<lb/>Imperante autem Theodosio primo temporalem carpebant vitam Ambrosius et
				<pb n="576"/>
				<lb/>Augustinus et Ieronimus, qui salutifera vivendi multa nobis reliquere precepta. Quorum
				<lb/>Ambrosius, ne ab ęcclesia iussu Valentiniani et Iustinę pelleretur, armis populorum
				<lb/>defensatus est; nec vituperavit Dei sacerdos divinum populi fervorem, set potius laudavit.
				<lb/>Eodem quoque tempore venerabilis Augustinus Bonifacium principem, ut
			<lb/>Donatistas et Circumcelliones depredetur et vastet, hortatur.</p>
			<p><lb/>Sed quoniam religiosorum principum superius mentio facta est, aliqui de vita
				<lb/>eorum et legibus ab eis promulgatis huic opusculo necessarium duxi inserere. Nunc
				<lb/>autem ab ipso Theodosio ordiamur. Hic suscepto regni gubernaculo barbaros mirabiliter
				<lb/>vicit et sedavit, et Arrianos ab ecclesiis expulit et eas orthodoxis reddidit;
				<lb/>Persas intra fines suos stare coegit, Maximum tyrannum regno expulit. Interea
				<lb/>pacificato regno Thesalonicam veniens, regia licentia populum inconsulte iussit interfici.
				<lb/>Qui dum Mediolanum venisset, a liminibus ęcclesię á beato Ambrosio prohibitus est.
				<lb/>Sicque cognoscens peccatum suum, tamdiu flevit extra ęcclesiam publice, quamdiu
				<lb/>veniam meruit; data lege: ut sententię principum, sub animadversione prolatę, usque
			<lb/>ad XL dies non obtineant firmitatem.</p>
			<p><lb/>Quantam vero reverentiam erga sacerdotes Dei Archadius et Honorius filii eius
				<lb/>habuerunt, leges ab eis promulgatę testantur in hunc modum: <hi rend="italic">Imperatores Archadius
				<lb/>et Honorius augusti Theodoro presidi prefecto. Si quis in hoc genus sacrilegii incurrerit,
				<lb/>ut in ęcclesia catholica irruens sacerdotibus et ministris vel ipsi cultui
				<lb/>locoque aliquid importet iniurię quod geritur a provincie rectoribus animadvertatur;
				<lb/>atque ita provincię moderator, sacerdotum et catholicę ęcclesię ministrorum, loci
				<lb/>quoque ipsius et divini cultus iniuriam capitali in convictos sive confessos sententia
				<lb/>noverit esse vindicandum</hi>. Et post pauca: <hi rend="italic">Sitque cunctis laudabile factas atroces
				<lb/>sacerdotibus iniurias vel ut publicum crimen insequi et de talibus ultionem mereri</hi> et cetera.
				<lb/>Quid vero Martiani et Valentiniani pia dualitas ad beatum papam Leonem scripserit,
				<lb/>audiamus: <hi rend="italic">et tuam</hi> , inquiens, <hi rend="italic">sanctitatem, principatum in episcopatu fidei
				<lb/>possidentem, sacris litteris in principio iustum credimus alloquendam, invitantes atque
				<lb/>rogantes, ut pro firmitate nostri imperii et statu ęternam divinitatem tua sanctitas
			<lb/>deprecetur</hi>.</p>
			<p><lb/>Qualiter autem Constantinus, non ille primus, set alter cognomine pius imperator
				<lb/>scripserit domno papę, advertite: <hi rend="italic">Per Deum</hi> , inquiens, <hi rend="italic">omnipotentem non est apud nos
				<lb/>partis cuiuslibet favor, set equalitatem utrisque partibus observabimus, nullatenus
				<lb/>necessitatem facientes in quocunque capitulo eis, qui a vobis diliguntur quoquo modo,
				<lb/>set omni honore competenti et munificentia et susceptione dignos eos habebimus. Et
				<lb/>si quidem utrique convenerint, ecce bene; sin autem minime convenerint, iterum cum
				<lb/>omni humanitate eos ad vos dirigemus</hi>. Et post pauca: <hi rend="italic">Invitare enim et rogare
				<lb/>possumus ad omnem emendationem et unitatem omnium christianorum, necessitatem
			<lb/>vero inferre nullatenus volumus</hi>.</p>
			<p><lb/>Quid vero alter Constantinus et Hyrene augusti ad Adrianum papam scribant,
				<pb n="577"/>
				<lb/>adtendite: <hi rend="italic">Rogamus vestram paternam beatitudinem, magis quidem dominus Deus
				<lb/>rogat, qui vult omnes salvos fieri et ad agnitionem veritatis venire, ut det se ipsum
			<lb/>et nullam tarditatem faciat et accedat huc</hi>.</p>
			<p><lb/>Quid Iustinianus sancto pape Iohanni promulgatis legibus scribat, audite: <hi rend="italic">Petimus
				<lb/>vestrum paternum affectum, ut vestris ad nos destinatis litteris manifestum nobis
				<lb/>faciatis, quod omnes, qui predicta recte confitentur, suscipit vestra sanctitas et eorum,
				<lb/>qui Iudaice ausi sunt rectam denegare fidem, condempnat [perfidiam]</hi>.
				<lb/>Sed postquam, ut supra retulimus, Longobardica rabies Italię invasit regiones,
				<lb/>per triennium quo paganitate detenti sunt, quanta penarum genera quantasve amaras
				<lb/>et crudelissimas neces christianis intulerint, non est facile dictu. At postquam in Arriana
				<lb/>heresi baptisma perceperunt, paulo minus; sed ita crudelissime per CXL annos, quibus
				<lb/>non gubernavere, sed vastavere Italiam, tyrannide usi sunt, ut, si quis harum calamitatum
				<lb/>gnarus esse voluerit, legat Dialogorum librum et pontificalia gesta sanctorum,
			<lb/>et inveniet calamitates calamitatum et miserias miseriarum.</p>
			<p><lb/>EXPLICIT LIBER II.</p>
		</div>
		<div type="book">
			<head><lb/>INCIPIT LBER III.</head>
			<p><lb/>Temporibus autem Adriani summi pontificis, cum se prefatus papa videret oppressum
				<lb/>multis miseriis, direxit marino itinere suas apostolicas litteras Karolo excellentissimo
				<lb/>regi Francorum, deprecans, ut sicut suus pater sanctę memorię Pippinus et ipse succurreret sanctę
				<lb/>Dei ęcclesię adversus insolentiam et tirannidem Desiderii regis Langobardorum. Tunc
				<lb/>ipse a Deo protectus Karolus rex, adgregans universam regni sui exercitus multitudinem, per VI menses
				<lb/>obsedit eundem Desiderium in civitate Papia. Adveniente vero paschali festivitate
				<lb/>magno desiderio ad apostolorum limina properavit. Cui pontifex venerandas cruces, id est signa,
				<lb/>obviam misit et universas scolas milicię et pueros portantes ramos olivarum sive palmarum. Ipse
				<lb/>vero excellentissimus rex, qua hora easdem sacratissimas cruces et signa conspexit, statim de
				<lb/>equo descendens, cum suis ad beatum Petrum pedestris perrexit. Quem venerandus pontifex in
				<lb/>sabbato sancto paschę in gradibus ipsius apostolicę aulę cum clero et populo Romano prestolatus est.
				<lb/>Qui dum advenisset, omnibus gradibus beati Petri deosculatis, ad prenominatum pervenit pontificem.
				<lb/>Cum se mutuo amplexati fuissent, tenuit idem christianissimus rex manum ipsius pontificis,
				<lb/>et ita ad beati Petri confessionem cum omnibus suis properans, terrę prostratus Deo
				<lb/>et sancto eius apostolo vota persolvit. Tunc rex obnixe precatus est pontificem, ut illi licentiam
				<lb/>tribueret Romam ingrediendi, orandi gratia per diversas ęcclesias. Et descendentes pariter ad corpus
				<lb/>beati Petri cum iudicibus Romanorum et Francorum seseque mutuo per sacramenta munientes, ingressi
				<lb/>sunt continuo Romam. Celebrata vero paschali festivitate, IIII. feria, oblatis magnis
				<lb/>donis beato Petro, ad obsidionem Papię reversus est; et auxiliante Deo et eodem
				<lb/>apostolo Desiderium Langobardorum regem cum coniuge sua secum deportavit et sibi omne
			<lb/>regnum eius subiugavit.</p>
			<p><lb/>Quo mortuo, Ludoicus ei successit, eius filius, vir mitissimus, qui primus omnium
				<pb n="578"/>
				<lb/>Francorum regum imperiali sublimatus est dignitate. Hic offerens beato Petro multa
				<lb/>donaria, restaurans antiquitus facta privilegia, legem sancivit in posterum in hunc
				<lb/>modum continentem: <hi rend="italic">In electione Romanorum pontificum neque servus neque liber ad
				<lb/>hoc venire presumat, ut illis Romanis, quos ad hanc electionem per constitutionem
				<lb/>sanctorum patrum antiqua admisit consuetudo, aliquod faciat impedimentum. Quod
				<lb/>si quis contra hanc nostram constitutionem presumpserit, exilio tradatur; insuper
				<lb/>etiam, ut nullus missorum nostrorum cuiusque inpeditionis argumentum componere in
			<lb/>prefata electione audeat, prohibemus</hi>.</p>
			<p><lb/>Post cuius obitum per multa succedentium temporum curricula usque ad pestifera
				<lb/>Lotharii tempora qui ab eo suscepere originem, decentissime gubernavere imperium.
				<lb/>Quod si quis studiosus voluerit cognoscere, legat leges ab eis promulgatas,
				<lb/>videat sepulturas martirum auro gemmisque decoratas basilicasque eorum mira pulcritudine
				<lb/>exornatas, monasteria quoque religiosa utriusque sexus ab eis constituta, cohabitacula
				<lb/>clericorum regulariter viventium ab eisdem primitus ordinata: et per reliquias,
				<lb/>quę nostris supersunt temporibus, satis poterit advertere, quam christianissimi quamque
			<lb/>Deo amabiles extitere. Leges vero ab eis promulgatę heę sunt:</p>
			<p><lb/>Ex edictis Karoli et Ludoici imperatorum: <hi rend="italic">Sacrorum canonum non ignari, ut in
				<lb/>Dei nomine sancta ęcclesia suo liberius potiatur honore, assensum ęcclesiastico ordini
				<lb/>prebemus, ut scilicet [episcopi] per electionem cleri et populi secundum statuta canonum
				<lb/>de propria diocesi, remota personarum et munerum acceptione, ob vitę meritum et sapientię
				<lb/>donum eligantur, ut exemplo et verbo sibi subiectis usquequaque prodesse valeant</hi>.
				<lb/>Item constitutio K[aroli] imperatoris: <hi rend="italic">Volumus atque precipimus, ut omnes nostrę ditioni
				<lb/>auxiliante Deo subiecti, tam Romani quam Franci, Alamanni, Bauguerii, Saxones,
				<lb/>Lothoringi, Rixones, Galli, Burgundiones, Brittones, Longobardi, Guascones, Beneventani,
				<lb/>Gothi, Hyspani ceterique omnes subiecti nobis, quocunque legis vinculo constricti
				<lb/>vel consuetudinario more connexi, hanc sententiam, quam ex sexto decimo Theodosii
				<lb/>imperatoris libro, capitulo videlicet XI, ad interrogata Ablavii ducis, quam illis et
				<lb/>omnibus prescriptam misimus et intra nostra capitula pro lege tenendam consultu
				<lb/>omnium nostrorum fidelium posuimus, lege cuncti perpetua teneant: ut quicunque
				<lb/>litem habens, sive [possessor sive] petitor fuerit, vel in initio litis vel decursis temporum
				<lb/>curriculis sive cum negocium perhoratur, sive cum iam ceperit promi sententia, si
				<lb/>iudicium elegerit sacrosanctę legis antistitis, ilico sine aliqua dubitatione, etiamsi
				<lb/>alia pars refragatur, ad episcoporum iudicium cum sermone litigantium dirigatur
				<pb n="579"/>
				<lb/>Multa enim, quę in iudicio captiosę prescriptionis vincula promi non patiuntur,
				<lb/>investigat et promit sacrosanctę religionis auctoritas. Omnes itaque causę, quę vel
				<lb/>pretorio iure vel civili tractantur, episcoporum sententiis terminatę, perpetuo stabilitatis
				<lb/>iure firmentur; nec liceat ulterius tractari negocium, quod episcoporum sententiis
				<lb/>deciderit. Testimoniun etiam, licet ab uno episcopo perhibitum, omnes iudices
				<lb/>indubitanter accipiant, nec alius audiatur, cum testimonium episcopi a qualibet parte
				<lb/>fuerit repromissum. Illud enim veritatis auctoritate firmatum, illud incorrupte, quod
				<lb/>a sacrosancto viro conscientia mentis illibatę protulerit, hoc edicto salubri firmamus
				<lb/>et perpetua lege tenendum censemus</hi>. Hee sunt leges christianis imperatoribus digne,
				<lb/>qui non, ut mos est Grecorum imperatorum, per spadonum astutiam, sed per sacerdotum
				<lb/>prudentiam regnum gubernavere; et ideo beati, quia, quo usque in presenti
				<lb/>vixere, alta pace quievere, et in futuro cum Christo regnabunt sine fine.
				<lb/>Sed cum prenominatus Lotharius sepe a papa Nicolao esset ammonitus, ut Gualdradam
				<lb/>pelicem suam dimitteret, et nollet acquiescere, sententiam meruit excommunicationis.
				<lb/>Infelix autem non resipiscens, sed adiciens peccatum peccato, ausus est infamare
				<lb/>domnum papam senioris Romę. Et ideo non solum excommunicatur, sed etiam
				<lb/>imperiali dignitate et omni Francorum potestate depositus est. Quantas vero calamitates
				<lb/>Romanis hic intulerit et qualiter domnum papam iniuriaverit eumque sibi rationem
				<lb/>pretendentem spreverit, et quomodo ęcclesiam sancti Petri militari manu possederit,
				<lb/>et quam turpissima morte perierit, testantur et Francorum hystorię et ipsorum
			<lb/>regnum usque hodie divisum.</p>
			<p><lb/>Interea, Francorum regno per superbiam exterminato, Italicum regnum varias
				<lb/>patiebatur calamitates. Nam nunc quidem per Longobardorum tyrannidem, aliquando
				<lb/>vero per Burgundionum violentiam, plerumque vero per Salicorum superbiam non
				<lb/>regebatur, sed potius vastabatur. Eodem quoque tempore Romana ęcclesia periculosis
				<lb/>subiacebat cladibus, nam Romanis auxilium imperatoribus ferre non valentibus
				<lb/>propter sevarum nationum frequentissimos incursus, Francis, ut superius diximus,
				<lb/>divisis et ab ęcclesia sequestratis, urbis Romę capitanei nomen sibi inane inponentes
				<lb/>patriciatus Romanam ęcclesiam validissime devastaverunt. Quod nomen ideo inane,
				<lb/>quia in Romanis fastibus nec paganorum tempore nec christianorum usquam invenitur.
				<lb/>Si enim dignitas esset aliqua, aut per hanc tempora invenirentur signata,
				<lb/>aut leges promulgatę, aut tabulę insignitę. Sed in Romanis legibus nusquam tale
				<lb/>aliquid invenitur. Verum esto aliqua dignitas ad constituendum forsan imperatorem
				<lb/>habilis, ordinationi vero summi pontificis nullatenus oportuna. Unde vero hec
				<lb/>substitutio sumpserit exordium, paucis, si potero, explanabo. Gothica tempestate
				<lb/>et Guandalorum gladio et Longobardica rabie dum Roma premeretur, non ferentes
				<lb/>impetum barbarorum Romani ab imperatoribus patrocinium militum inplorabant;
				<lb/>quod illi, prout tempus concesserat, libentissime faciebant. Nam ex latere suo mittentes
				<lb/>spadones, viros probatissimos, veluti Narsum et Belisiarium et alios complures,
				<lb/>magistros militum creabant. Qui venientes Italiam plerumque barbaros fugabant, aliquando
				<pb n="580"/>
				<lb/>quando vero solos muros urbis tuebantur. Hos Romana popularis simplicitas velut
				<lb/>patres urbis patricios appellabat eo more, quo usque hodie Romanę civitatis magnates
				<lb/>protectores appellat. Sed rei ordinem prosequamur. Hii vero, quos supra memoravimus,
				<lb/>urbis capitanei accepta tyrannide licenter cuncta faciebant. Nam non solum
				<lb/>cardinalatus et abbatias et episcopatus turpissima venalitate fedabant, sed ipsum etiam
				<lb/>Romanę ęcclesię pontificatum, non spectata aliqua morum dignitate nec aliqua tantę
				<lb/>ęcclesię prerogativa, solummodo ad libitum cui placebat, vel qui plus manus eorum
				<lb/>implebat, donabant, et non solum clericis, sed etiam laicis, ita ut uno eodemque die
				<lb/>plerumque et laicus esset et pontifex. Sicque languescente capite infirmabantur et
				<lb/>cetera membra in tantum, ut non solum altaris ministri secundi ordinis, sacerdotes et
				<lb/>levitę, sed ipsi pontifices passim concubinati haberentur, ut ipse usus iam aboleret
				<lb/>infamiam et consuetudo turpissimę venalitatis quodammodo videretur leviare delictum.
				<lb/>Et non tantum in partibus Romanę ecclesię, sed per totius occidentis climata hęc
				<lb/>agebantur. Quippe tacente pastore, magis autem fugiente, immo vero ipso lupo facto
				<lb/>custode, quis staret pro ovibus? Dum hęc agerentur, Sarracenorum vilissima gens
				<lb/>omnes maritimas Italię depopulata est, dehinc partem Calabrię et omnem Siciliam
				<lb/>invadit. Ab aquilone vero Ungarorum valida gens transiens Ystrum, omnes coherentes
				<lb/>sibi regiones devastans, insuper omnem Germaniam et Gallias usque ad mare Britanicum
				<lb/>depopulans, ad ultimum per Burgundionum regna Italiam veniens, ita eam depopulata
			<lb/>est, ut pene captivis ductis ruricolis redigeretur in solitudinem.</p>
			<p><lb/>EXPLICIT LIBER III.</p>
		</div>
		<div type="book">
			<head><lb/>INCIPIT QUARTUS.</head>
			<p><lb/>Ungarorum igitur bachante sevitia surrexit quidam, Saxonum et Francorum rex
				<lb/>nomine Otto, qui bis eos bello vicit, tercio bello pene consumptos inter fines suos
				<lb/>eos habitare coegit. Sed quoniam tanti regis mentio facta est, quis maioribus ortus
				<lb/>vel qualiter ad Romani regni venisset fastigia, mihi scribere visum est opere precium.
				<lb/>Is enim, Saxo genere, Heinrici magni Saxonum et Francorum regis fuit filius;
				<lb/>qui primitus dux Saxonum, postea vero defuncto Chunrado rege Francorum per
				<lb/>Hewurardum, eius germanum, regni suscepit insignia. Hic susceptis regalibus
				<lb/>signis, Francia citissime sedata, Saxoniam ab Ungarica servitute commisso bello
				<lb/>liberavit, deinde Bavariam expulso rege Arnulfo suę subiecit ditioni eamque post
				<lb/>Heinrico suo filio tradidit in ducatum. Brocardum vero Suevorum ducem in deditionem
				<lb/>suscepit. Dehinc occidentalem Franciam per Cunibertum suum generum
				<lb/>Saxonum coniunxit imperio. Alteram quoque suam filiam Ludoico Latinorum et
				<lb/>Francorum regi tradidit in coniugium. Sicque sedatis omnibus rebus, filio suo Ottone
				<lb/>rege pro se iam designato, ęcclesiarum Dei maximus fabricator et christianę religionis
			<lb/>propagator beato fine quievit.</p>
			<pb n="581"/>
			<p><lb/>Cui successit filius eius Otto, vir magnificus et totus christianissimus Hic primum,
				<lb/>ut superius diximus, Ungaros debellavit et non solum omne suum regnum, sed
				<lb/>etiam omnem occidentem ab eorum servitute liberavit. Hic Ludoicum, cognatum
				<lb/>suum, per Ugonis tyrannidem paterno solio pulsum regno restituit. Nam militari
				<lb/>manu intravit Franciam, Remorum civitatem obsedit et cepit, Parisium intravit, Ugonem
				<lb/>auctorem tyrannidis usque ad Brittanicum mare persecutus est. Inde Aquisgrani
				<lb/>veniens aquilam, Romanorum signum, quod contra Germanos multis temporibus alis
				<lb/>extensis stabat Francigenis usque hodie prominere precepit. Hinc Maguntiam veniens
				<lb/>Rudolfum Burgundionum regem bella sibi inferentem vita privavit et regno. Cuius
				<lb/>lancea, insigne scilicet imperii, ante nostras usque hodie portatur imperiales potestates.
				<lb/>His ita transactis, dum talis ac tantus rex priore sua coniuge orbatus
				<lb/>esset audissetque famam nobilissimę atque prudentissimę Adaletę, quondam Lotharii
				<lb/>Longobardorum regis coniugis, quam simul cum Attone comite Belingarius tyrannus
				<lb/>intra Canusium per multos annos obsederat, tantę reginę compatiens miseriis,
				<lb/>simul et tanti comitis ammirans fidem, deliberavit ferre auxilium. Qui citissime
				<lb/>congregans exercitus sui multitudinem, Belingario extincto filiisque eius a regno
				<lb/>expulsis, regnum sibi Attonis consilio comitis pacatissime suscepit et coniugem.
				<lb/>Dehinc eiusdem Attonis consilio cupiens Romam videre, ad Iohannem papam urbis
				<lb/>Romę sacramentum dedit corporale in hunc modum: <hi rend="italic">Tibi domno Iohanni papę ego
				<lb/>rex Otto promitto et iuro per Patrem et Filium et Spiritum sanctum et per lignum
				<lb/>vivificę crucis et per has reliquias sanctorum, quod, si permittente Deo Romam
				<lb/>venero, sanctam Romanam ęcclesiam et te, rectorem ipsius, exaltabo secundum
				<lb/>meum posse; et nunquam vitam aut membra neque ipsum honorem, quem habes,
				<lb/>mea voluntate aut consensu aut meo consilio aut mea exhortatione perdes; et in
				<lb/>Roma nullum placitum aut ordinationem faciam de omnibus, quę ad te aut ad
				<lb/>Romanos pertinent, sine tuo consilio; et quicquid de terra sancti Petri ad nostram
				<lb/>potestatem venerit, tibi reddam. Cuicunque autem regnum Italicum commisero, iurare
				<lb/>faciam illum, ut adiutor tui sit ad defendendam terram sancti Petri secundum suum
				<lb/>posse</hi>. Dehinc Romam tendens honorifice á Romanis susceptus et a domno papa
				<lb/>benedictione imperiali est sublimatus primusque omnium Germanorum regum appellatus
				<lb/>est imperator. Hic pacata Italia Saxoniam cum uxore repedavit. Ex qua suscepit
				<lb/>filium et nominis successorem et regni. Cui Romani sanguinis dedit uxorem, Constantinopolitani
				<lb/>scilicet imperatoris filiam. Idem, cum Mainburc ęcclesiam mirę pulcritudinis
				<lb/>fabricasset multosque gentilium populorum ad viam veritatis revocasset, languore
				<lb/>correptus, vitę terminum sortitus est. Cuius corpus in prefata ęcclesia condecenti
			<lb/>honore humatum est.</p>
			<pb n="582"/>
			<p><lb/>Cuius filius cum suscepisset imperium, patri per omnia equiperans, circa cultum
				<lb/>ęcclesiarum cepit esse studiosissimus et erga christianam religionem devotissimus. Hic
				<lb/>regni rebus bene compositis Romam properavit, benedictionem suscepit imperialem.
				<lb/>Dehinc Apuliam tendens cum Constantinopolitano bellum commisit. Et uno eodemque
				<lb/>die bis victus victor apparuit tercio. Qui Romam rediens, vi febrium correptus,
				<lb/>ad limina apostolorum occubuit, ibique in pace sepultus quiescit, vere beatus terque
				<lb/>quaterque beatus, qui ex tanto numero inperatorum et regum solus meruit inter pontifices
				<lb/>cum apostolorum principe consortium habere sepulturę. Hic filium quidem
				<lb/>reliquit ut heredem quidem regni et nominis, utinam et pietatis! Qui cum puer
				<lb/>regnare cepisset et ad adultam iam pervenisset ętatem, suasu matris Iohannem quendam
				<lb/>Placentinum episcopum, Grecum genere, ad transmarinas partes legavit, ut sibi
			<lb/>Romani sanguinis adscisseret uxorem.</p>
			<p><lb/>Ea tempestate Crescentius quidam urbis Romę capitaneus, qui sibi inane nomen
				<lb/>patriciatus vendicaverat, assumens tyrannidem, domnum papam, qui secundum Ottonem,
				<lb/>patrem scilicet huius adolescentis, coronaverat, pontificatu expulit. Qui veritus regis
				<lb/>vicinitatem - nam Alpes iam transierat - illudque valde formidans, quod papa Ravenne
				<lb/>eius iam expectabat adventum, secum mente pertractans se hoc modo furorem regis et
				<lb/>reginę posse placare, si Iohannem episcopum, de quo superius retulimus, amicissimum
				<lb/>regis, conlectaneum reginę, pontificem ordinaret. Sed non est scientia neque consilium
				<lb/>contra Dominum. Nam veniens prefatus rex Romam, Crescentium diu obsessum cepit
				<lb/>et capite truncavit, invasorem vero summi pontificii, zelo quidem iusticię, sed plus
				<lb/>iusto succensus, lumine privavit ceterisque menbris dehonestavit. Quod factum in
				<lb/>tantum Deo et beato Petro apostolorum principi displicuit, ut, antequam imperiali
				<lb/>potiretur benedictione, priusquam Cinthia ter exactum conderet orbem, Deo odibilis
				<lb/>sine viatico vitam finivit. Et quamvis in suburbio non triginta miliariis ab urbe
				<pb n="583"/>
				<lb/>distante mortuus esset, communi consilio omnes Romani eius aspernati sunt sepulturam.
				<lb/>Cuius corpus incisum cultris et medicorum arte conditum Saxoniam in feretro translatum
				<lb/>est. Quo mortuo et in infernum sepulto omnis Saxonum et Francorum et Bavariorum
				<lb/>et Suevorum potentatus in simul conveniens elegit sibi in regem Heinricum,
				<lb/>eiusdem sanguinis virum christianissimum, moribus decenter ornatum. Interea Langobardi
				<lb/>nacti se tempus invenisse oportunum, Papiam convenientes Arduinum eligunt in
				<lb/>regem, virum armis quidem strennuum, sed consilio inprovidum. Tedaldus vero dux et
				<lb/>marchio ab ea se subtraxit conspiratione seque et sua Teutonico contulit regi. Cuius
				<lb/>consilio et auxilio post multa bellorum varia discrimina Heinricus rex Italia potitus,
				<lb/>Romam veniens, a domno Benedicto papa imperiali auctus est dignitate. Quid plura?
				<lb/>Principatus Apulię in pace possedit, Romanę ęcclesię privilegia multa concessit et
				<lb/>dona amplissima dedit; deinde Papiam veniens, cum eam sibi tunc non repugnantem
				<lb/>magis dolo quam armis cepisset ignique dedisset, trans montes abiit. Pabenbargensem
				<lb/>episcopatum, cum non haberet filios, ex suo proprio constituit eumque per cartulam
				<lb/>offertionis beato Petro tradidit, ibique ęcclesiam beatorum apostolorum principum
				<lb/>mirifice ornatam fabricavit. Huius temporibus Stephanus Ungarorum rex sacramenta
				<lb/>suscepit baptismatis et per eum omnis populus sibi subiectus. Prefatus vero Heinricus,
				<lb/>cum filios non haberet, apostolos elegit heredes, et terminum vitę suscipiens,
				<lb/>beato fine quievit. Cuius corpus in ęcclesia beatorum apostolorum, quam ipse dedicavit,
			<lb/>decentissime humatum est.</p>
			<p><lb/>EXPLICIT IIII.</p>
		</div>
		<div type="book">
			<head><lb/>INCIPIT V.</head>
			<p><lb/>Cui successit in regnum Cunradus, Francus genere, vir bellicosissimus; qui et
				<lb/>post mortem imperatoris Heinrici Boemios signa regalia ferentes bello prostravit et
				<lb/>signa reduxit, Franciam vero tumultuantem citissime sedavit: Canonem quendam
				<lb/>Bawariorum ducem aliquid de regni fastigio sibi vendicantem et ducatu expulit et
				<lb/>patrimonio nudavit et in Ungariam fugere coegit. Dehinc Saxoniam intravit et omnibus
				<lb/>regni negociis sibi rite pacatis Luticios adgressus bello prostravit et usque ad Bellagrast
				<lb/>fugere coegit. His ita gestis misit legatos suos honestos, ut decuit, ad domnum
				<lb/>papam, et supplicans, ut ei vexillum ex beati Petri parte mitteretur, quo munitus posset
				<lb/>Ungaricum regnum suo subicere dominatui. Quod ut audivit, papa libenter concessit, et
				<lb/>mittens nobiles viros ex latere suo, episcopum scilicet Portuensem et Belinzonem, nobilissimum
				<lb/>Romanum de Marmorato, eis hęc tradidit precepta, ut, si regi non displiceret,
				<lb/>ipsi in prima acie vexilla portarent; quod si regi displiceret, hęc ei intimarent: "Victoriam
				<lb/>id tibi spopondimus. Vide, hoc ne tibi ascribas, sed apostolis". Quod et factum est.
				<lb/>Nam bello commisso fugerunt Ungari; capta est et Ungarici regis lancea, quę per
				<pb n="584"/>
				<lb/>eosdem nuncios Romę delata est et usque hodie ob signum victorię ante confessionem
			<lb/>beati Petri apostoli apparet.</p>
			<p><lb/>Interea Ungarica potitus victoria Italiam intravit, Aribertum vero archiepiscopum
				<lb/>Mediolanensem cepit; sed fuga lapsus est. Dehinc Romam veniens imperialem meruit
				<lb/>benedictionem. Dehinc Mediolanum rediens, cum quedam suburbana depopulasset, ab
				<lb/>urbe repulsus est; sicque infecto negocio Alpes transiens, vi febrium correptus occubuit;
			<lb/>cuius corpus Spire decenti cum honore sepultum est.</p>
			<p><lb/>Huic successit filius eius Heinricus, vir sapientissimus et totus christianissimus.
				<lb/>Hic in primordio sui regni Ungaros tumultuantes vicit et citissime sedavit. Qui rite
				<lb/>omnibus regni pacatis negociis dum ad Italiam tendere destinaret, nuncii á Romana
				<lb/>urbe venientes eumque retardantes mirabiliter reddiderunt sollicitum. Nam, ut superius
				<lb/>memoravimus, urbis Romę capitanei et maxime Tusculani per patriciatus inania
				<lb/>nomina Romanam vastabant ęcclesiam, ita ut quodam hereditario iure viderentur
				<lb/>sibi possidere pontificatum. Enimvero mortuo Iohanne, Benedicti papę fratre,
				<lb/>qui uno eodemque die et prefectus fuit et papa, cum successisset ei Theophylatus,
				<lb/>qui Alberici fuit filius, Gregorius frater eius nomen sibi vendicabat
				<lb/>patriciatus. Hac occasione Theophylatus, neque Deum timens neque hominem
				<lb/>reveritus, qui cata antifrasin vocabatur Benedictus, post multa turpia adulteria et
				<lb/>homicidia manibus suis perpetrata postremo - cum vellet consobrinam accipere coniugem,
				<lb/>filiam scilicet Girardi de Saxo, et ille diceret nullomodo se daturum, nisi renunciaret
				<lb/>pontificatui - ad quendam sacerdotem Iohannem, qui tunc magni meriti
				<lb/>putabatur, se contulit eiusque consilio semetipsum dampnavit pontificatuique renunciavit.
				<lb/>Quod consilium valde esset laudabile, nisi turpissimum post esset secutum
				<lb/>peccatum. Nam idem sacerdos, de quo supra retulimus, accepta hac occasione nefando
				<lb/>ambitu seductus per turpissimam venalitatem, omnemque Romanum populum pecuniis
				<lb/>ingentibus datis sibi iurare coegit. Sicque ad pontificalem ascendit dignitatem; quem
				<lb/>verso nomine Gregorium vocaverunt. His ita gestis Gerardus de Saxo cum aliis
				<lb/>capitaneis quendam Sabinorum episcopum sibi eligunt pontificem, quem verso nomine
				<lb/>vocaverunt Silvestrum. Quod audientes Gregorius patricius et Petrus germani,
				<lb/>Theophylatum spe coniugis deceptum ad pontificalia iterum sublevant fastigia. Sed
				<lb/>quis pro tantis calamitatibus nobis locus remedii, nisi vox illa ęuangelica, quę confortat
				<lb/>apostolum dicens: <hi rend="italic">Ego pro te rogavi, Petre, ut non deficiat fides tua</hi>? Sed
				<lb/>certe et vere non defecit fides Petri, nec deficiet fides Romanę ęcclesię in ęternum.
				<lb/>Nam in tanta et tam valida tempestate suscitavit Deus spiritum cuiusdam Petri Romani
				<pb n="585"/>
				<lb/>archidiaconi; qui convocans episcopos, cardinales, clericos ac monachos, viros ac mulieres,
				<lb/>quos timor Dei aliquantum tetigerat, subtraxit se a prefatorum invasorum communione
				<lb/>et zelo Dei ductus, ut quondam ille Onias Hebraicus sacerdos, Alpes transivit,
				<lb/>regem adiit, non causa accusationis, sed pro communi utilitate ęcclesię, eiusque
				<lb/>pedibus advolutus, flens obsecrabat, ut matri suę desolatę quantotius subveniret.
				<lb/>Convocatisque
				<lb/>episcopis, qui tunc aderant, precepit eis, ut Romam cum rege tenderent et
				<lb/>sinodum congregarent. Quod et sine mora factum est. Abusivus vero ille Gregorius,
				<lb/>qui Romanę ęcclesię cathedram regere videbatur, rogatus a rege, ut ei obviam veniret,
				<lb/>nichil mali conscius apud se, ut res postea declaravit, usque Placentiam venit regemque
				<lb/>ibi invenit. Qui ab eodem, ut decuit papam honorifice susceptus est. Non enim putabant
				<lb/>qui tunc aderant episcopi fore religiosum sine iudicio aliquem dampnare episcopum,
				<lb/>nedum tantę sedis qui videbatur pontificem. Sicque pergentes simul venerunt ad Sutrium.
				<lb/>Quo ubi perventum est, rogavit prefatus rex, qui tunc videbatur, pontificem sinodum
				<lb/>congregari. Quod concessit et decreto firmavit. Erat enim idiota et mirę simplicitatis
				<lb/>vir. Igitur collecta sinodo sedit qui vicem Romani pontificis habebat, et ex precepto
				<lb/>eius sederunt patriarchę et metropolitani et episcopi per sedes suas; inter quos tunc
				<lb/>forte aderat Poppo Aquileiensis patriarcha, vir eloquentissimus, et Bruno Augustensis
				<lb/>episcopus et Rembaldus Arelatensis archiepiscopus et alii quam plures, et questione
				<lb/>orta de Silvestro invasore ab omnibus iudicatum est episcopatu et presbyteratu nudatum
				<lb/>in monasterio diebus vitę suę tradi. De Theophylato vero supersedendum fore
				<lb/>iudicaverunt, maxime cum ipse Romanus pontifex se iudicaverit deponendum. De
				<lb/>tercio vero quid facerent, quo se verterent, quibus accusandi et testificandi adversus
				<lb/>iudicem non dabatur licentia? Cui cum ab episcopis supplicatum fuisset, ut causam
				<lb/>electionis suę promeret, ut erat idiota, omnem suę electionis puritatem aperuit. Dixit
				<lb/>se Dei misericordia sacerdotem fuisse boni testimonii et famę et casto corpore á
				<lb/>puericia semper vixisse. Quod non tantum laudabile, sed etiam quasi angelicum
				<lb/>tunc temporis videbatur apud Romanos. Huius rei causa multas acquisisse pecunias
				<lb/>dicebat, quas servabat, ut sarta tecta ęcclesię restauraret vel aliquid novi
				<lb/>magnique faceret in urbe Roma. Cumque sepissime tyrannidem patriciorum secum
				<lb/>tractaret et qualiter sine ulla cleri et populi electione pontifices constituerent, nichil
				<lb/>melius putabat quam electionem clero et populo per tyrannidem iniuste sublatam his
				<lb/>pecuniis restaurare. Quod vero ut audierunt viri religiosi, ceperunt summa cum reverentia
				<lb/>calliditates antiqui hostis ei insinuare et nichil quod venale sanctum esse dicebant.
				<lb/>His et aliis ammonitionibus illectus Spiritum sanctum cepit iam mente concipere,
				<lb/>et zelum Dei, quem non secundum scientiam habuerat, ipse cognoscens, his verbis
				<lb/>episcopos allocutus est: "Testem Deum invoco in animam meam, viri fratres, me ex
				<lb/>hoc facto remissionem peccatorum et Dei credidi promereri gratiam. Sed quia antiqui
				<lb/>hostis nunc cognosco versutias, quid mihi sit faciendum, in medium consulite?. Cui illi
				<lb/>respondentes dixerunt: "Tu in sinu tuo collige causam tuam, tu proprio ore te iudica.
				<lb/>Melius est enim tibi cum beato Petro, cuius amore hęc fecisti, pauperem hic vivere, ut
				<lb/>dives sis in ęternum, quam cum Symone mago, qui te decepit, in presenti divitiis nitescere
				<lb/>et in ęternum perire". Quibus auditis sententiam in se protulit, hoc modo dicens:
				<lb/>"Ego Gregorius episcopus, servus servorum Dei, propter turpissimam venalitatem symoniacę
				<pb n="586"/>
				<lb/>hereseos, quę antiqui hostis versutia meę electioni irrepsit, a Romano episcopatu
				<lb/>iudico me submovendum". Et adiecit: "Placet vobis hoc?" Et responderunt: "Quod tibi
				<lb/>placet et nos firmamus". Celebrata regulariter sinodo in magna estuatione venerunt
				<lb/>[Romam] rex pariter et episcopi, tum quia non habebant pontificem, qui regem imperiali
				<lb/>donaret potestate, tum quia in eligendo alio cleri quidem habebant electionem,
				<lb/>populi autem subsequentis laudem minime habebant. Sacramento enim [populum]
				<lb/>perstrinxerat prefatus Iohannes nunquam se vivente eos alium laudaturos pontificem.
				<lb/>Interea cum non haberent de propria diocesi, - ut enim superius memoravimus,
				<lb/>languescente capite in tantum languida erant cetera membra, ut in tanta ęcclesia vix
				<lb/>unus posset reperiri, qui non vel illiteratus vel symoniacus vel esset concubinatus
				<lb/>- hac necessitate eligunt sibi Sicherium Pabenbariensem episcopum, canonibus interdicentibus
				<lb/>neminem ad Romanum debere ascendere pontificatum, qui in eadam ęcclesia
				<lb/>presbyter vel diaconus non fuerit ordinatus. In cuius laude pauci quidem laici, sed
				<lb/>qui non Iohanni iuraverant, consenserunt. Primusque omnium post beatum apostolorum
				<lb/>principem in tanta serie Romanorum pontificum alias consecratus Romanus
				<lb/>pontifex apellatus est. Sed secundum decreta beati pape Innocentii: <hi rend="italic">Quod necessitas
				<lb/>pro remedio reperit, cessante necessitate debet utique cessare pariter quod urguebat,
				<lb/>quia alius est ordo legitimus, alia usurpatio, quam ad presens fieri tempus impellit</hi>.
			<lb/>Sed iam ad proposita redeamus.</p>
			<p><lb/>Igitur postquam imperiali est rex auctus dignitate, calamitatibus rei publicę
				<lb/>compatiens civitatem a patritiorum liberavit tyrannide; quod valde esset laudabile,
				<lb/>nisi subsequens post macularet commissum. Nam rumoribus populi illectus, quibus
				<lb/>credi non oportere maxima propositio est, tirannidem patritiatus arripuit, quasi
				<lb/>aliqua esset in laicali ordine dignitas constituta, quę privilegii possideret plus imperatoria
				<lb/>maiestate. Sed quid hac calamitate acerbius quidve crudelius, quam qui paulo
				<lb/>ante Tusculanos punierat pro tirannide eisdem damnatis vellet esse consimilis? Quid
				<lb/>namque est, quod mentem tanti viri ad tantum traxit delictum, nisi quod credidit per
				<lb/>patriciatus ordinem se Romanum posse ordinare pontificem? Sed, proh dolor! ubi tot
				<lb/>episcoporum prudentia? ubi tot iuris peritorum scientia, ut quod non licuit dominis
				<lb/>crederent licere servis? Non licuit alicui imperatori summa tenenti in electione se
				<lb/>alicuius Romani pontificis inserere; licebit homini sub potestate constituto? Sed dicent:
				<lb/>"Legimus et Magnum Karolum patritiatus nomine designatum". Quod si legerunt, quare
				<lb/>non intellexerunt? Temporibus enim Magni Karoli Constantinus et Irene Romanum
				<lb/>gubernabant imperium. Et ideo excellentissimo regi Francorum quid amplius his temporibus
				<lb/>conferri potuit quam patrem Romane urbis vel protectorem vocitari? Sic
				<lb/>enim legitur: <hi rend="italic">Karolus rex Francorum et Longobardorum et patritius Romanorum</hi>.
				<pb n="587"/>
				<lb/>Nunquam enim eum imperiali legimus auctum fuisse potestate. Sed post eius obitum
				<lb/>Ludoicus eius filius primus omnium regum a Romano sanguine extraneorum imperialem
				<lb/>meruit benedictionem, et ideo qui habuit summa non quesivit infima. Sed iam
			<lb/>ad narrationem redeamus.</p>
			<p><lb/>Igitur Italicis rebus rite compositis imperator Heinricus patriam remeavit, ducens
				<lb/>secum venerabilem Iohannem quem supra memoravimus; quem secutus est Deo
				<lb/>amabilis Hildebrandus, volens erga dominum suum exhibere reverentiam. Nam antea
				<lb/>fuerat suus capellanus. Non longo post tempore, cum ad ripas Reni prefatus venisset
				<lb/>Iohannes, morbo correptus interiit. Quo mortuo et in pace sepulto venerabilis Ildeprandus
				<lb/>Cluniacum tendens, ibi monachus effectus est et inter religiosos viros adprimę
			<lb/>phylosophatus est.</p>
			<p><lb/>Mortuo interea Clemente Romano pontifice Romani ad imperatorem tendunt,
				<lb/>rogantes dari sibi pontificem. Qui et consensit. Nam patriciali tirannide dedit eis ex
				<lb/>latere suo quendam episcopum, virum omni superbia plenum, mandans inclito duci
				<lb/>Bonifacio, ut eum Romam duceret et ex parte sua intronizaret. Quod et factum est;
				<lb/>quem et alio nomine Damasum vocaverunt. Is, postquam sedem Petri invasit, antequam
				<lb/>bis deni dies volverentur, corpore et anima mortuus est. Cuius tam celerem
				<lb/>mortem audientes ultramontani episcopi de cetero timuerunt illo venire.
				<lb/>Interea Romani tam celeri morte pontificis perterriti, tamen, quia diutius sine
				<lb/>pontifice non esse poterant, versus aquilonem tendunt, Alpes transeunt, Saxoniam pergunt,
				<lb/>regem ibi inveniunt, orant sibi dari pontificem. Sed quia hoc non poterat ad
				<lb/>presens leviter fieri, episcopis quippe nolentibus Romam tendere, deliberavit Reni
				<lb/>Franciam visere, credens ex Lotariorum regno posse invenire episcopum, quem
				<lb/>Romanis daret pontificem. Quod et factum est. Nam multis precibus et rogatu Romanorum
				<lb/>vix persuasum est Brunoni nobilissimo, moribus decenter ornato, Tolano
			<lb/>scilicet episcopo ..</p>
			<p><lb/>Veniente itaque eo Vesuntium venerabilis abbas Cluniacensis obviam ei processit,
				<lb/>ducens secum in comitatu venerabilem, de quo supra retulimus, Ildebrandum. Qui
				<lb/>cum causas itineris a quodam narrante audisset, cepit rogare patrem, ne illo tenderet
				<lb/>dicens eum non apostolicum, sed apostaticum, qui iussu imperatoris Romanum conaretur
				<lb/>arripere pontificatum. Quod ut audivit venerabilis pater, tacuit quidem, sed Vesuntium
				<lb/>venit acceptaque occasione quantocius hec venerabili episcopo intimavit, adiciens simul
				<lb/>et morum probitatem et integerrime eius vitę conversationem. Quid plura? Rogavit
				<lb/>pontifex, ut eius potiretur colloquio. Quod et factum est; congregatisque tribus in
				<lb/>nomine Domini secundum euangelicum verbum ibi fuit Deus in medio eorum.
				<lb/>Nam eius consilio aquiescens papalia deposuit insigna, que gestabat, sumensque
				<lb/>scarsellam usque ad apostolorum limina properavit; veniensque in ecclesiam
				<pb n="588"/>
				<lb/>apostolorum principis sic clerum et populum Romanum allocutus est: "Viri fratres,
				<lb/>audivi legationem vestram, cui me contradicere non oportuit, et huc ad vos descendi,
				<lb/>primum orationis voto, dein vestris volens obtemperare iussionibus". Cui cum episcopi
				<lb/>et cardinales hoc ei respondentes dicerent: "Hec fuit causa te vocandi, ut te nobis
				<lb/>eligeremus pontificem", et archidiaconus ex more clamaret: "Domnum Leonem pontificem
				<lb/>sanctus Petrus elegit" populusque subsequens vocibus iteratis hoc concreparet, cardinales
				<lb/>et episcopi, ut moris est, beatorum apostolorum principis cathedrę [eum] intronizarunt.
				<lb/>Postquam papalem adeptus est dignitatem, venerabilem Ildebrandum, donatorem
				<lb/>tam salubris consilii, quem ab abbate multis precibus vix impetraverat ad subdiaconatus
				<lb/>provexit honorem, quem et economum sanctę Romanę ecclesię constituit.
				<lb/>Cuius consilio synodum mox congregavit, in qua diversarum regionum episcopi convenerunt,
				<lb/>in qua etiam sub anathemate interdictum est non licere alicui episcopo archidiaconatus
				<lb/>et preposituras vel abbacias seu beneficia ęcclesiarum vel prebendas vel
				<lb/>ecclesiarum vel altarium commendationes vendere, et ut sacerdotes et levitę, et subdiaconi
				<lb/>cum uxoribus non coeant; quę res magnam veternosum serpentem concitavit
				<lb/>in iram. Quod audientes episcopi, primo quidem veritati non valentes resistere tacuere,
			<lb/>postea vero suadente humani generis inimico inobedientes celavere.</p>
			<p><lb/>Interea Romę episcopi et cardinales et abbates per symoniacam heresim ordinati
				<lb/>deponebantur, et ibi ex diversis provinciis alii ordinabantur, ut ex Lugdunensi Gallia
				<lb/>Ubertus Silve-candide episcopus et ex Burgundionum genere Stephanus abbas et
				<lb/>cardinalis et ex Romerici-monte Ugo Candidus, qui postea apostata est effectus, et
				<lb/>Fridericus ducis Gottefridis germanus et ex Compendio quidam Azelinus Sutrinus
				<lb/>episcopus et ex Ravennatium partibus Petrus Damiani, vir eloquentissimus, et alii
				<lb/>quam plures. Tunc fortis armatus, qui in multa pace custodierat atrium suum,
			<lb/>sensit se obligatum.</p>
			<pb n="589"/>
			<p><lb/>Sequenti vero anno prefatus pontifex sinodum congregavit, in qua omnibus tam
				<lb/>clericis quam laicis auctoritate sancti Petri et Romanę ecclesię preceptum est, ut
				<lb/>abstinerent se a fornicatorum sacerdotum et levitarum communione. Hęc sinodus
				<lb/>gladium in viscera mersit inimici. Nam non solum Romę incontinentes sacerdotes
				<lb/>et levitę, ab altaris prohibebantur officio, sed etiam per vicinas circumquaque regiones
				<lb/>et per omnem Tusciam, adiuvantibus monachis, viris religiosis et verbo predicationis
			<lb/>insudantibus.</p>
			<p><lb/>Et hic beatus pontifex legatos suos misit Constantinopolim, habens super aliquibus
				<lb/>causis adversus Grecos episcopos questiones; ex quorum numero fuit prefatus Fridericus
				<lb/>magni ducis Gottefridi germanus. Qui venientes Constantinopolim a Monomacho
				<lb/>imperatore honorifice sunt suscepti. Dehinc episcoporum negocio, propter
				<lb/>quod venerant, citissime sedato, amplissimis donis donati portantesque beato Petro permaxima
			<lb/>donaria ad propria repedabant.</p>
			<p><lb/>Interea Normannorum fortissima gens, que Apuliam et Calabriam a Grecorum
				<lb/>regni subtraxerat dicione, Beneventanos invadit. Qua tempestate Beneventani compulsi
				<lb/>Romam tendunt Beneventumque per cartulam offertionis beato Petro tradentes a domno
				<lb/>papa implorant auxilium. Quo facto non solum pro terris sanctę Romanę ecclesię
				<lb/>invasis, verum etiam pro acerbissimis penis, quas christianis inferebant, commotus
				<lb/>primum quidem gladio excommunicationis eos percussit moxque eos materiali gladio
				<lb/>feriendos iudicavit. Sed quia consilia Dei abyssus multa, Dei ineffabili providentia
				<lb/>bello commisso Normanni victores extitere, captumque papam, sed ut decuit
				<lb/>honorifice tractatum per mediam stragem interfectorum usque Beneventum perduxerunt.
				<lb/>Sed quid plura? Qui pro iusticia dimicantes bello prostrati fuerunt, hos Deus signis
				<lb/>et miraculis sibi valde placuisse demonstravit, magnam pro iusticia posteris dimicandi
				<lb/>dans fiduciam, quando hos in numero sanctorum connumerare dignatus est. His ita
				<lb/>gestis beatissimus papa Romam rediit. Cumque ad ecclesiam apostolorum principis
				<lb/>pervenisset, languore correptus, ante confessionem eiusdem apostoli delatus et coram
				<lb/>omni clero et Romano populo tradens Deo amabili Ildebrando eiusdem ecclesię curam,
				<lb/>celo spiritum reddidit. Cuius corpus in eadem ecclesia cum honore magno humatum
				<lb/>est. Ad cuius tumulum egri veniunt et sanantur, et infirmi variis languoribus detenti
			<lb/>usque [hodie] liberantur.</p>
			<p><lb/>Sed cum persensisset venerabilis Ildebrandus Romanum clerum et populum in
				<lb/>eius consensisse electione, vix multis lacrimis et suplicationibus potuit impetrare, ut
				<lb/>eius in electione pontificis sequerentur consilium; moxque cum religiosis viris Alpes
				<lb/>transiens imperatorem adiit, eique in tanta amicicia iunctus est, ut crebris collocutionibus,
				<lb/>quantum peccati in largitione pontificis fecisset, ostenderet. Qui eius salubri
				<lb/>acquiescens consilio tyrannidem patriciatus deposuit cleroque Romano et populo secundum
				<lb/>antiqua privilegia electionem summi pontificis concessit. Moxque quendam
				<lb/>Astensem episcopum, prefati imperatoris economum, contra voluntatem eiusdem imperatoris
				<pb n="590"/>
				<lb/>Romam secum ducunt invitum. Cunque in ecclesia beati Petri secundum morem
				<lb/>antiquum clerus elegisset populusque laudasset, statim cardinales, ut moris est, eum
			<lb/>intronizantes alio nomine vocaverunt Victorem.</p>
			<p><lb/>Huius pontificis tempore moritur inclitus dux et marchio Bonifacius, parvulos
				<lb/>relinquens heredes. Sed non longo post tempore Gotefridus dux, vir magnificus et
				<lb/>in bellicis rebus strennuissimus, Italiam veniens, eius relictam accepit in coniugem.
				<lb/>Quod audiens imperator Italiam venit eumque in Longobardico regno non invenit.
				<lb/>Prefatus itaque rex Longobardiam veniens in primis Ottonis filiam et Adalheide adhuc
				<lb/>infantulam suo accepit filio in coniugem; sicque sedatis omnibus Longobardici
				<lb/>regni negociis invitatus a papa Florentię synodum mediavit; in qua synodo consilio
				<lb/>venerabilis Ildebrandi symoniaca heresis et turpissima fornicatio sacerdotum divino
				<lb/>mucrone percussa est. Nam in eadem synodo multi episcoporum per symoniacam
				<lb/>[heresim] depositi sunt et quam plures per fornicationis crimen; inter quos et episcopus
				<lb/>eiusdem civitatis depositus est. Quid multis moror? Celebrato rite concilio, benedictione
				<lb/>auctus pontificali imperator Longobardiam remeavit. Cunque eo ventum
				<lb/>fuisset, Beatricem cum unica filia Bonefacii nomine Mathilda - nam paulo ante eius
				<lb/>filius et maior filia maleficio nescio cuius obierant - dolo captas secum duxit ultra
				<lb/>montes, Bonefacii ambiens hereditatem, nesciens, quid suprema dies in proximo sibi
				<lb/>pararet. Nam vi febrium exagitatus, mox ut Reni Franciam intravit, evocavit ad se
				<lb/>magnificum ducem Gotefridum, redditaque sibi uxore cum Bonefacii filia omnibusque
				<lb/>ad eam pertinentibus possessionibus, multum suplicans, ut filio suo iam regi designato
				<lb/>portaret fidelitatem, post paucos dies mortuus est. Cuius corpus Spire honorifice
				<lb/>cum patre sepultum est; suscepitque filius eius cum matre regni gubernacula.
				<lb/>Post paucos vero dies moritur et papa. Post cuius mortem convenientes in unum
				<lb/>clerici Romanę ęcclesię simul cum laude populi eligunt sibi Fridericum Cassinensis
				<lb/>monasterii abbatem, de quo supra memoravimus, quem alio nomine vocaverunt Stephanum;
				<lb/>quem secundum antiquum morem ad altare beati Petri consecraverunt
				<lb/>Romanum pontificem. Is venerabilem Ildebrandum ad diaconatus promovit ordinem
			<lb/>et eum sanctę Romanę ecclesię ordinavit archidiaconem.</p>
			<p><lb/>EXPLICIT V.</p>
		</div>
		<div type="book">
			<head><lb/>INCIPIT VI.</head>
			<p><lb/>Eodem tempore Mediolanensis ęcclesia, que fere per CC annos superbię fastu
				<lb/>a Romanę ecclesię se subtraxerat dicione, primum se inter alias ecclesias subiectam
				<pb n="591"/>
				<lb/>esse cognovit. Quod quomodo evenerit, quoniam posteris credo [scire] necessarium,
			<lb/>huic opusculo inserere deliberavi.</p>
			<p><lb/>Mediolanensis igitur civitas, totius Longobardię metropolis, temporibus Romanorum
				<lb/>imperatorum sedes erat augustalis, in qua multi religiosi floruere episcopi; inter
				<lb/>quos et beatus Ambrosius, gemma sacerdotum, cuius flores eloquiorum usque hodie
				<lb/>in ecclesia redolent. Hic secutus orientales primum antiphonam in ecclesia decantare
				<lb/>constituit. Sed longo post tempore beatus Gregorius cantandi officium tribuit occidentalibus;
				<lb/>qui cognoscens, quia in unitate cantus tantum non est regnum Dei, sed in
				<lb/>obedientia et pace, Mediolanensem ecclesiam in omnibus sacramentis sancte Romanę
				<lb/>ecclesię unitam per reverentiam beati Ambrosii doctoris, quem in hoc secutus est, intermiscens
				<lb/>illius antiphonas suis cantibus, secundum antiquum morem cantare permisit.
				<lb/>Post multum vero temporis, cum se prefata ęcclesia symoniacę tota servituti [manciparet]
				<lb/>hereseos, episcopi, veriti Romanum iudicinm, hoc proverbium seminavere in populo:
				<lb/>"Ambrosiana ęcclesia in suo statu permaneat", falsitatis arguentes Ambrosium sepissime
				<lb/>in suis scriptis hoc intonantem: hereticum esse, qui se a Romanę ecclesię in aliquo subtraxerit
				<lb/>dicione. Prefati vero Romani pontificis tempore Gwido Mediolanensem vastabat
				<lb/>ecclesiam, vir illiteratus et concubinatus et absque ulla verecundia symoniacus. Huius
				<lb/>Guidonis tempore fuere duo clerici in prefata civitate, quorum alter nomine Landulfus ex
				<lb/>maiorum prosapia ortus, vir urbanus et facundissimus, alter vero vocabatur Arialdus,
				<lb/>ex equestri progenie trahens ortum, vir liberalibus studiis adprime eruditus, qui postea
				<lb/>martirio coronatus est. Hii, cum sepissime sacris incumberent libris et precipue beati
				<lb/>Ambrosii, invenere, quantum crimen sit talentum creditum abscondere. Huius rei,
				<lb/>gratia se Deo et beato apostolorum principi committentes, quadam die divina iuvante
				<lb/>gratia verbum predicationis faciunt ad populum; in qua fraudes symoniace venalitatis
				<lb/>populo propalavere, et quam turpissimum esset sacerdotes et levitas concubinatos
				<lb/>sacramenta celebrare, luce clarius demonstravere, et quia hereticum esset Romanê
				<lb/>ecclesie non obedire, beato Ambrosio teste declaravere. Quod audientes qui predestinati
				<lb/>erant ad vitam libenter accepere, et maxime pauperes, quos elegit Deus, ut
				<lb/>confundat fortia. Multitudo vero clericorum, que in eadem ęcclesia est innumerabilis
				<lb/>ut harena maris, concitaverunt capitaneos et varvassores, ecclesiarum venditores et
				<lb/>consanguineos et concubinarum suarum propinquos, et sedicione exorta silentium eis
				<lb/>imponere satagebant. Sed spe sua frustrati sunt. Nam cum crescente cottidie numero
				<lb/>fidelium mirifici Dei athletę acrius verbo insudabant predicationis, et propalata eorum
				<lb/>nequicia cottidie Dei inimici inpingebantur et minuebantur in tantum, ut ipsum
				<lb/>eiusdem ecclesię dictum pontificem ab ecclesia quadam die expellerent. Quod videntes
				<lb/>symoniaci, non valentes tamen veritati et tante multitudini resistere, confundebantur,
				<lb/>eisque paupertatem improperantes, Paterinos, id est pannosos vocabant. Et illi
				<lb/>quidem dicentes fratri "racha", rei erant iudicio - rachos enim Grece, Latine
				<pb n="592"/>
				<lb/>pannus dicitur -, hii vero beati, qui pro nomine Iesu digni erant contumelias
				<lb/>pati. Quid plura? Crescebat cottidie gloriosum genus Paterinorum in tantum, ut destinarent
				<lb/>mittere honestos viros Romam, qui beatum Stephanum papam rogarent, ut
				<lb/>secum mitteret religiosos episcopos, qui illorum ecclesiam a fundamentis reedificarent.
				<lb/>In tanta enim ac innumerabili turba clericorum vix ex mille V poterant inveniri,
				<lb/>qui non symoniacê hereseos maculis essent irretiti. Quod ut audivit papa, gavisus
				<lb/>est et confestim misit a latere suo episcopos et cum eis Deo amabilem Ildebrandum
				<lb/>archidiaconem. Qui venientes Mediolanum archiepiscopum ibi non invenerunt -
				<lb/>fugerat enim conscientia accusante eorum presentiam -, sed a populo honorificentissime,
				<lb/>ut decuit, suscepti sunt. Qui per aliquantos dies confortantes plebem verbo predicationis
				<lb/>insistebant. His ita gestis Deo amabilis Ildebrandus ad Lugdunensem Galliam usque
				<lb/>pervenit ibique magno celebrato concilio symoniacam heresim et detestabilem clericorum
				<lb/>fornicationem usque ad Pyreneos montes et ad Britannicum mare persecutus est.
				<lb/>In quo concilio satis magnum miraculum et evidens per prefatum archidiaconum Deus
				<lb/>ostendit. Forte in eadem sinodo aderat Hebroniensis archiepiscopus, vir valde eloquentissimus.
				<lb/>Hic cum ab aliquibus de symoniaca heresi esset accusatus, sequenti
				<lb/>nocte omnes accusatores pecunia fecit amicos, maneque facto insultabat iudici dicens:
				<lb/>"Ubi sunt qui me accusabant? Nemo me condemnavit". Quod audiens archidiaconus
				<lb/>prefatus ait ad episcopum: "Credis, o episcope, Spiritum sanctum unius cum Patre et
				<lb/>Filio esse substantiê et deitatis?" Quo respondente: "Credo" "Dic", inquit, "Gloria Patri
				<lb/>et Filio et Spiritui sancto". Cunque hunc versiculum fiducialiter cepisset, "Gloria Patri
				<lb/>et Filio" dicebat, sed Spiritum sanctum nominare non valebat; quem cum sepe cepisset
				<lb/>et nihil profecisset, pedibus eius obvolutus symoniacum se esse professus est. Qui,
				<lb/>mox ut ab episcopatu depositus est, "Gloria Patri et Filio et Spiritui sancto" clara voce
				<lb/>confessus est. Quod factum magnum terrorem intulit symoniacis in tantum, ut in
				<lb/>eodem die decem et VIII episcopi se professi sint symoniacos esse, sedibusque episcopalibus
				<lb/>renunciavere. Celebrata itaque tam sancta sinodo, ecclesiasticis rebus rite
			<lb/>compositis, Romê ad summum pontificem citissime remeant.</p>
			<p><lb/>Prefatus vero beatus Stephanus papa spiritum dicitur habuisse prophetiê. Nam
				<lb/>paucis diebus transactis, antequam obiret, vocans episcopos et cardinales et levitas, his
				<lb/>verbis eos, allocutus est: "Scio, fratres, quia post mortem meam exsurgent viri ex vobis
				<lb/>amantes semetipsos, qui non per decreta sanctorum patrum, sed per laicas personas
				<lb/>hanc sedem arripient". Quo audito omnes pariter negavere et sacramento dato in
				<lb/>manu papê sese mutuo ligavere nunquam se aliter, quam decreta sanctorum patrum
				<lb/>exigunt, ad pontificalem ascendere sedem vel ascendentibus consentire. Post paucos
				<lb/>vero dies in partibus Tusciê veniens, languore correptus, spiritum cêlo reddidit.
				<lb/>Post cuius obitum Romê capitanei et maxime Gregorius Tusculanus, qui patricialem
				<lb/>sibi inanem quondam vendicaverat dignitatem, assumentes tirannidem, quendam
				<pb n="593"/>
				<lb/>Velliterensem episcopum cardinalem contra hoc, quod papę dudum in manu ipsemet
				<lb/>iuraverat, ad papalem evehunt dignitatem; quem verso nomine Benedictum vocavere.
				<lb/>Dum hec ita gererentur, Heinrici imperatoris coniunx cum filio parvulo, ut supra
				<lb/>retulimus, regni tenebat gubernacula. Que multa contra ius feminea faciebat audacia.
				<lb/>Hęc in primordio regni sui omnes eiusdem Italici regni curas cuidam Guiberto
				<lb/>commisit Parmensi, nobili orto genere, eumque cancellarium appellavit. Interea Deo
				<lb/>amabilis Ildebrandus cum cardinalibus episcopis et levitis et sacerdotibus Senam
				<lb/>conveniens, elegit sibi Gerardum Florentinę civitatis episcopum, quem alio nomine
				<lb/>appellavit Nicholaum. Hic idem prefatum Guibertum Italici regni cancellarium ex
				<lb/>parte beati Petri et per veram obedientiam invitavit ad synodum et cum eo magnificum
				<lb/>virum Gotefridum et non solum Tuscię, sed et Longobardię episcopos, ut
				<lb/>venientes Sutrium de periuro et invasore tractarent consilium. Quos ubi Sutrium
				<lb/>adventantes audivit prefatus Benedictus, conscientia accusante sedem, quam invaserat,
				<lb/>deseruit et ad propriam domum se contulit. Hoc postquam Sutrio nunciatum est,
				<lb/>venerabilis Nicholaus sine aliqua congressione victor Romam intravit et ab omni
				<lb/>clero et populo honorifice susceptus est et a cardinalibus in beati Petri intronizatus
				<lb/>est sede. Non multo post tempore veniens prefatus Benedictus, qui alio nomine
				<lb/>Mincius vocabatur, ad genua papę provolvitur clamans se vim perpessum, tamen periurium
				<lb/>et crimen invasionis non negavit. Qui ex propria confessione episcopali et
				<lb/>sacerdotali ordine depositus est. Quo facto magnificus dux Gotefridus una cum cancellario
				<lb/>et episcopis domum remearunt. Venerabilis vero a Deo protectus pontifex
				<lb/>Apuliam tendens Normannos vinculo excommunicationis absolvit, tradensque eis per
				<lb/>investituram omnem Apuliam et Calabriam et terras beati Petri ab eis olim invasas,
				<lb/>excepto Benevento, omnes in dediciones accepit et eos sibi iurare coegit, et per eos
				<lb/>citissime Romanam urbem a capitaneorum tirannide liberavit. Nam non solum Tusculanorum
				<lb/>et Prenestineorum et Numentanorum superbiam calcavere, sed et Romam
				<lb/>transeuntes Galeriam et omnia castra comitis Gerardi usque Sutrium vastavere; que
			<lb/>res Romanam urbem a capitaneorum liberavit dominatu.</p>
			<p><lb/>His ita gestis, Normannis Apuliam remeantibus, legati Mediolanensium orant
				<lb/>papam, ut eorum ecclesię funditus desolatę misereretur. Huius rei gratia confestim
				<lb/>venerabilis pontifex misit Petrum Damiani Hostiensem episcopum, virum omni scientia
				<lb/>preditum, qui prefatam Mediolanensem visitaret ecclesiam. Qui eo veniens magna
				<lb/>cum discretione ea, que destructa invenerat, reedificabat. Nam sumens sacerdotes
				<lb/>et levitas, quos invenire poterat religiosiores, castę vitę et bonę famę, qui non per
				<lb/>venalitatem susceperant ordinationem, etsi a symoniaco essent ordinati, reconciliabat
				<lb/>eisque ecclesiam tradidit gubernandam. Ex quorum numero multi religiosi usque ad
				<lb/>nostra tempora extitere. Quod aliquibus visum est culpabile, sapientibus valde laudabile.
				<lb/>Quid enim laudabilius ea tempestate poterat inveniri, quam ut talis ecclesia
			<lb/>sacerdotio non deperiret?</p>
			<p><lb/>Sed non longo post tempore congregavit prefatus pontifex synodum, in qua
				<lb/>Guido Mediolanensis episcopus volens nolens sedisse cogentibus Paterinis cognoscitur,
				<pb n="594"/>
				<lb/>ducens secum cervicosos tauros, Longobardos episcopos, id est Cunibertum Taurinensem
				<lb/>et Giselmum Astensem et Benzonem Albensem et Gregorium Vercellensem et
				<lb/>Ottonem Novariensem et Opizonem Laudensem et Aldemannum Brixinensem. Quibus
				<lb/>omnibus in eadem synodo preceptum est, ut sacerdotes et levitas concubinatos ab altaris
				<lb/>arcerent officio. Erga symoniacos vero nullam misericordiam habendam esse decreverunt.
				<lb/>Et communi omnium episcoporum consilio in hac synodo hec lex de electione
				<lb/>pontificis definita est. Cui legi CXIII episcopi subscripsere: <hi rend="italic">Si quis apostolicę sedi sine
				<lb/>concordi et canonica electione cardinalium et sequentium religiosorum clericorum
				<lb/>fuerit intronizatus, non apostolicus, sed apostaticus habeatur. Liceatque cardinalibus
				<lb/>cum aliis Deum timentibus clericis et laicis invasorem et anathematizare et humano
				<lb/>auxilio et studio a sede apostolica pellere et quem dignum iudicaverint preponere.
				<lb/>Quodsi intra Urbem hoc perficere nequiverint, auctoritate apostolica extra Urbem congregati
				<lb/>in loco, qui eis placuerit, electionem faciant, concessa electo auctoritate regendi
				<lb/>et disponendi res ad utilitatem sanctę Romanę ecclesię iuxta qualitatem temporis,
			<lb/>quasi iam intronizatus sit</hi>.</p>
			<p><lb/>Concilio igitur rite celebrato episcopi Longobardi domum remeantes, cum magnas
				<lb/>a concubinatis sacerdotibus et levitis accepissent pecunias, decreta papę celaverunt
				<lb/>preter unum, Brixiensem scilicet episcopum; qui veniens Brixiam, cum decreta papę
				<lb/>puplice recitasset, a clericis verberatus, fere occisus est. Quod factum non mediocre
				<lb/>Patarię, dedit incrementum. Nam non solum Brixię, sed et Cremone et Placentie et
				<lb/>per omnes alias provincias multi se a concubinatorum abstinebant communione.
				<lb/>Huius quoque prefati pontificis tempore Ugo Candidus cardinalis Romanus,
				<lb/>quem superius a beato Leone papa ordinatum esse retulimus, a Romanę ecclesię,
				<lb/>recessit societate; de cuius morum perversitate melius est silere quam pauca dicere.
				<lb/>Sed ut brevius cuncta perstringam: qualis fuit oculis, talis fuit factis; ut enim habuit
				<lb/>retortos oculos, ita eius retorta fuerunt acta. Interea crescebat non solum per Italiam,
				<lb/>sed et per omnes Gallias numerus fidelium; symoniaci de die in diem propalabantur,
			<lb/>sacerdotes concubinati aspernabantur.</p>
			<p><lb/>Venerabilis vero Nicholaus papa, cum paucos in papatu vixisset annos, beato fine
				<lb/>quievit. Post cuius obitum secundum maiorum decreta clerus et populus Romanus
				<lb/>elegit sibi Anshelmum Lucensem episcopum, Mediolanensem genere, nobili prosapia
				<lb/>ortum, virum utraque scientia pollentem; quem alio nomine vocaverunt Alexandrum.
				<lb/>Interea Longobardi episcopi, nacti se tempus invenisse oportunum, insimul conveniunt
				<lb/>auctore Guiberto, quem superius diximus cancellarium, et concilium celebrant
				<lb/>malignantium, in quo deliberant non aliunde se habere papam nisi ex paradiso Italię,
				<lb/>talemque, qui sciat compati infirmitatibus eorum. Dehinc ultra montes pergunt animumque
				<lb/>imperatricis utpote femineum alliciunt, figmenta quedam componentes quasi
				<pb n="595"/>
				<lb/>veri similia. Nam dicebant eorum dominum ut heredem regni ita heredem fore
				<lb/>patriciatus et beatum Nicolaum decreto firmasse, ut nullus in pontificum numero deinceps
				<lb/>haberetur, qui non ex consensu regis eligeretur. His et talibus machinationibus
				<lb/>decepta imperatrix feminea licentias assensum dedit operi nefario, quale non fuit a die,
				<lb/>qua gentes esse ceperunt, ut, ubi nullus clericorum Romanorum vel laicorum interfuit
				<lb/>papę electioni, ibi pontifex eligeretur a consimilibus fornicatoribus et symoniacis,
				<lb/>quive accipiens per manus regis et reginę crucem et papalia insignia, ab aquilone
				<lb/>veniret Romam, unde secundum Ieremiam pandetur malum super universos habitatores
				<lb/>terre; quid plura? Eligunt sibi Parmensem Cadolum, virum divitiis locupletem, virtutibus
				<lb/>egenum; qui stipatus multis militibus intravit Longobardiam, habens secum
				<lb/>in comitatu cervicosos episcopos Longobardię, nescientes suave iugum Domini ferre.
				<lb/>Tunc symoniaci letabantur, concubinati vero sacerdotes ingenti exultabant tripudio.
				<lb/>Sed quid plura? Secundum euangelicum verbum omnis exultatio istorum unius mulieris
				<lb/>contradictione terrę prostrata est, tantusque superborum potentatus sola Beatrice interdicente
				<lb/>velut fumus evanuit. Sed non longo post tempore prefatus Cadolus furtim
				<lb/>Bononiam venit, in qua suos expectavit milites. Quibus receptis Romam tendit,
				<lb/>portans secum ingentia auri et argenti pondera. Set tunc non defuere Romę viri
				<lb/>pestilentes, amantes semetipsos, avari et cupidi, qui ei se coniunxere; inter quos et
				<lb/>Romani capitanei, volentes Romanam urbem opprimere et sub potestate sua ut antiquitus
			<lb/>redigere.</p>
			<p><lb/>Interea Deo odibilis ille in prato Neronis castra metatus est, occultoque Dei iudicio
				<lb/>bello commisso victor apparuit. Sed o ineffabilis Dei providentia, o mira Dei clementia!
				<lb/>Qui victor extitit, antequam mensis esset transactus, veniente duce Gotefrido Romam,
				<lb/>multis precibus et magnificis donis eidem duci collatis vix, ut victus discederet, impetravit;
				<lb/>qui veniens Parmam, ad officinam scilicet iniquitatis, collegit pecuniam et
				<lb/>transacto anno occulte quasi fur Romaniam venit; ibique data magna pecunia collegit
				<lb/>multitudinem equitum, adiuvantibus capitaneis et quibusdam pestiferis Romanis noctu
				<lb/>civitatem Leonianam intravit et ecclesiam sancti Petri invadit; maneque facto tantus
				<lb/>terror celitus milites, qui secum venerant, invadit, ut omnes nemine cogente, solo eo
				<lb/>relicto in ecclesia, fugam arriperent. Qui consilio Cencii, cuiusdam pestiferi Romani,
				<lb/>castrum Sancti Angeli intravit ibique se tutatus est. Quo in eodem castro per duos
				<lb/>annos obsesso, post multas et varias calamitates, quas inibi passus est, non ante
				<lb/>datum est ei inde exire, quam ab eodem Cencio trecentis libris argenti se comparavit;
				<lb/>unoque clientulo contentus, unius iumenti adiumento inter oratores Bercetum egre
			<lb/>pervenit.</p>
			<p><lb/>Dum hęc ita se haberent, Mediolani canonica cohabitatio primum exorta est. Que
				<lb/>res magnam movit inimicis invidiam. Post paucos vero dies, postquam hęc gesta sunt,
				<lb/>moritur Landulfus Mediolanensis clericus, de quo supra retulimus, et in pace sepultus
				<lb/>est. Interea Teutonicorum archiepiscopi et episcopi, abbates, duces et comites curiam
				<lb/>sibi constituunt, in qua deliberaverunt imperatricem dehinc privato scemate vivere,
				<pb n="596"/>
				<lb/>indignum iudicantes regnum muliebri regi arbitrio, tum quia monacha erat et curis
				<lb/>eam non decebat servire secularibus, tum quia eorum dominus adultam iam videbatur
				<lb/>ascendisse etatem, communique consilio decrevere venerabilem Annonem Coloniensem
				<lb/>archiepiscopum regis et reginę tenere gubernacula; deponentesque Guibertum, Italici
				<lb/>regni Gregorium Vercellensem constituere cancellarium. Prefatus vero Anno nil melius
				<lb/>cogitans, quam ut regnum sacerdotio uniretur, Italiam veniens, Romam tendit papamque
				<lb/>convenit, cur absque iussu regis ausus sit Romanum accipere pontificatum. Cui
				<lb/>cum Deo amabilis Ildebrandus dixisset in electione Romanorum pontificum secundum
				<lb/>decreta sanctorum patrum nil regibus esse concessum, et ille respondisset ex patriciatus
				<lb/>hoc licere sibi dignitate, mox venerabilis archidiaconus has sinodales obiecit propositiones:
				<lb/>Ex Symachi sinodos, in qua interfuere CL episcopi: <hi rend="italic">Laurentius Mediolanensis
				<lb/>episcopus dixit: "Non placuit laico statuendum in ecclesia habere aliquam potestatem,
				<lb/>cui subsequendi maneat necessitas, non auctoritas imperandi". Eulalius episcopus
				<lb/>Siracusanę ecclesię dixit: "Laicis quamvis religiosis nulla de ecclesiasticis aliquid
				<lb/>disponendi legitur unquam attributa facultas"</hi>. Cunque ille decreta papę Nicholai
				<lb/>obiecisset, eique citissime per decretum eiusdem papę Nicholai, in quo CXIII episcopi
				<lb/>subscripsere, obviatum fuisset, rogavit prefatus archiepiscopus domnum papam, ut dignaretur
				<lb/>sinodum congregare et racionem de se reddere. Quod ut ille audivit, licet a
				<lb/>Romanorum pontificum hoc esset alienum dignitate, tamen, quia necessitas urguebat,
				<lb/>facere promisit; moxque apud Mantuam sinodum evocavere, in qua Cadolus cum Longobardorum
				<lb/>episcopis posset convenire. Sed Longobardorum episcopi una cum eorum
				<lb/>metropolitano omnes illo convenere preter Cadolum, qui conscientia accusante venire
				<lb/>timuit. Venerabilis vero papa veniens Mantuam et racionem de se reddens, citissime
				<lb/>omnes inimicos fecit amicos. Nam mox omnes Longobardi episcopi, pedibus suis advoluti,
				<lb/>reos se esse confessi veniam petiere et impetravere. Sicque regno et sacerdotio
				<lb/>unito papa cum honore Romam remeavit. Quique vero episcopi cum alacritate tendunt
				<lb/>ad propria. Huic tanto concilio interfuerunt dux Gotefridus et Otto Saxo dux
			<lb/>Baioariorum.</p>
			<p><lb/>His ita transactis rex accepit coniugem Deo dilectam Bertam, filiam Ottonis et
				<lb/>Adalete, quam pater suus infantulam sibi dederat infantulo. Qui rite celebratis
				<lb/>nuptiis per se regni cepit tenere gubernacula. Moxque rogatus a Guidone Mediolanensi
				<lb/>archiepiscopo Cremonensem episcopatum suo nepoti donavit Arnulfo; qui qualiter
				<lb/>Cremonensibus, antequam eligeretur, sacramento iuraverit, quamque in primordio
				<lb/>levis moribus apparuerit, quia multis credo notissima, omitto narrare. Sed venditores
				<lb/>ecclesiarum, Mediolanenses capitanei et varvassores, cum viderent se pecuniis
				<lb/>nudari, contristabantur, occasioneque accepta cuiusdam predicationis, quam venerabilis
				<lb/>Arialdus fecerat in populo, dicens non licere ieiunare in diebus pentecostes,
				<lb/>sedicionem movent in populo, quasi hoc esset contra beati Ambrosii letanias, domum
				<lb/>clericorum simul viventium diripiunt ipsumque post paucos dies a civitate expellunt.
				<pb n="597"/>
				<lb/>Cum peregre proficiscens.. coniunxit se cum eo quidam solo nomine sacerdos
				<lb/>et eum propinquis archiepiscopi tradidit; quem accipientes et eum omnibus
				<lb/>menbris debilitantes, postremo in lacum necaverunt. Cuius corpus postquam decem
				<lb/>menses sub aqua iacuit, revelatum est. Quod ut audivit Herlimbardus supradicti
				<lb/>Landulfi germanus, colligens omnem multitudinem Paterinorum, tamdiu castra propinquorum
				<lb/>archiepiscopi obsedit, donec corpus venerabilis Arialdi ei reddiderunt. Quod
				<lb/>Mediolani delatum in ecclesia sancti Celsi summo cum honore humatum est; ubi per
			<lb/>eius meritum usque hodie varię infirmitates curantur.</p>
			<p><lb/>Interea Cremone verbum Dei mirabiliter crescebat. Qualiter vero XII viri zelo
				<lb/>Dei ducti consilio domni Christofori abbatis iuravere, et quomodo universus Cremonensis
				<lb/>populus hos imitatus est, et quomodo universos sacerdotes et levitas concubinatos
				<lb/>eiecere, et qualiter ipsum episcopum in ipso die passionis Domini sacerdotem
				<lb/>Paterinorum comprehendere nitentem verberavere, et quomodo post sanctum pascha honestos
				<lb/>viros nuncios ad papam misere, dicere non curabo. Scutum vero, quod Cremonensibus
				<lb/>per eosdem nuncios venerabilis papa mandavit, huic opusculo inserere deliberavi:
				<lb/><hi rend="italic">Alexander [episcopus], servus servorum Dei, Cremonensis ecclesię religiosis clericis
				<lb/>et fidelibus laicis salutem et apostolicam benedictionem. Inspiratori omnium
				<lb/>bonorum Deo et bonę voluntatis auctori uberes referimus gratias, qui vos adversus
				<lb/>hostem humani generis virtutum suarum telis armavit et ad destruendam symoniacam
				<lb/>heresim ac fornicatorum spurcicias clericorum ferventer accendit. Erexistis [vos]
				<lb/>enim, sicut in literis vestris cognovimus, contra versutias serpentis antiqui; et qui velut
				<lb/>biceps coluber per fistulas geminarum faucium nequicię suę super vos venena nequiter
				<lb/>evomebat, sancti zeli vestri telo perfossum atque precisum se virtutis vestrę pugione
				<lb/>suspirat. Plane qui serpenti dudum in paradiso damnationis eternę iudicium intulit,
				<lb/>ipse vos adversus modernam occulti draconis astutiam unanimiter incitavit. Quam
				<lb/>ob rem, [ut] sanctis conatibus vestris etiam huius sancte sedis apostolicę accedat vigor,
				<lb/>hoc ipsum apud vos per omnia decernimus observandum, quod a sanctis predecessoribus
				<lb/>nostris et a cunctis pene sanctorum canonum conditoribus non ambigimus institutum,
				<lb/>videlicet ut tam subdiaconi quam diaconi, sed et permaxime sacerdotes, qui mulieribus
				<lb/>carnali commercio admiscentur vel symoniaca sorde polluti sunt, et ecclesiasticis
				<lb/>careant beneficiis et perceptę priventur officio dignitatis. Indignum est enim, ut, qui
				<lb/>vel per incontinentiam carnis vel per commercium sacrilegę venalitatis suscepti ordinis
				<lb/>privatur honore, ecclesiastica pociatur ulterius facultate. Ceteros autem clericos, qui
				<lb/>videlicet inferioribus pociuntur officiis, si legalibus coniugiis sunt obligati, in suis
				<lb/>gradibus manere precipimus et [eis] competentia ecclesiastici sumptus beneficia non
				<lb/>negamus. Sed quia nonnulla preter hec, que vobis sunt admodum necessaria, ut a
				<lb/>nostra respondeatur auctoritate, consulitis, hortamur, ut ad sinodale concilium, quod
				<lb/>auctore Deo post proximum pascha celebraturi sumus, prudentes ex vobis viros venire
				<lb/>non pigeat, qui nobis quicquid exigendum est vestrisque utilitatibus conferendum non
				<pb n="598"/>
				<lb/>per indicia a litterarum, sed per vivę vocis officium patenter exponant. Huic enim bello
				<lb/>quod zelo divini fervoris estis aggressi, non segniter, sed omni virtutis instantia Romana
				<lb/>sedes accurrit, brachium porrigit, clipeum defensionis obponit et vos, ut magis ac
				<lb/>magis contra menbra diaboli non enerviter insurgere debeatis, accendit. Igitur unusquisque
				<lb/>vestrum divinę virtutis mucrone precinctus dicet: "Si quis est Domini, iungatur
				<lb/>mecum"; sicque cum Moyse quasi de porta in portam castrorum tanquam fervidus
				<lb/>bellator in sacrilegos irruat, ut symoniacę venalitatis et clericalis adulterii ianuas,
				<lb/>per quas diabolus in vestram fuerat ingressus ecclesiam, cesis cadaveribus claudat.
				<lb/>Omnipotens, dilectissimi filii, sua vos dextera benedicat et per officium beati apostoli
			<lb/>sui Petri ianuam vobis celestis regni aperiat</hi>.</p>
			<p><lb/>His salutiferis ammonicionibus accensi Cremonenses placitum Dei mox incipiunt,
				<lb/>symoniacos et fornicatores ab ecclesia sua expellunt. Quos imitantes Placentini Romane
				<lb/>se continuo subiciunt obedientię et Dionisium eorum episcopum a beato papa excommunicatum
			<lb/>abiciunt et omnes Pataream per sacramenta confirmant.</p>
			<p><lb/>Eodem tempore Ugo Candidus, de quo superius mentionem fecimus, post multas
				<lb/>et varias miserias, quas sub Cadolo passus est, tandem ad venerabilem papam veniens,
				<lb/>veniam peciit et impetravit. Cunque ad Hyspaniam legati fungens officio mitteretur,
				<lb/>quicquid edificabat, iterum dissipabat. Nam symoniacos primum quidem validissime
				<lb/>persequebatur, postea vero accepta pecunia reconciliabat. Quod dum compertum Romę
				<lb/>fuisset, eum ab Hyspanis statim revocant et Romę, habitare precipiunt, hanc in eum
				<lb/>humanitatem ostendentes precipue reverentia ordinatoris eius, beati scilicet papę Leonis.
				<lb/>Interea prefatus Guido archiepiscopus Mediolanum veniens, penitentia ductus, de
				<lb/>positis pontificalibus insigniis, privato vivebat scemate. Quod videntes ecclesiarum
				<lb/>venditores, de quibus supra mentionem fecimus, animum eius levem ad deteriorem
				<lb/>partem citissime inflectunt, mortale ei dantes consilium, ut episcopatum cuidam Gotefrido
				<lb/>clerico, nobili quidem progenie orto et satis facundissimo, sed ad omne nefas
				<lb/>prono, venderet et sese ad arces transferret. Quod et sine mora factum est. Prefatus
				<lb/>vero Gotefridus consilio symoniacorum et Mediolanensium capitaneorum et Longobardorum
				<lb/>episcoporum Alpes transiit, regem adiit animumque regis utpote adolescentis
				<lb/>facillime venatus est. Nam et Pateream promittebat se destructurum et Erlimbardum
				<lb/>vivum capturum et ultra montes missurum, si ei per investituram Mediolanensem traderet
				<lb/>episcopatum. Huius rei gratia et aliquantula pecunia data investituram, quam
				<lb/>petebat, accepit, sed episcopatum non obtinuit. Nam a Deo protectus Erlimbardus, ut
				<lb/>audivit eius conatum, congregans multitudinem Dei exercitus, omnia castra ad ius episcopi
				<lb/>pertinentia ab eius subtraxit dicione. Dehinc apud Castellionem, suum hereditarium
				<lb/>castrum, per multos dies eum obsedit. Quod cum obsideretur et pene capi
				<lb/>posse videretur, symoniaci et concubinati clerici noctu ignem in media Mediolanensi
				<lb/>civitate iniecere auctore quodam clerico, cuius nomen investigandum sollerti lectori
				<lb/>relinquo, pro certo sciens et indubitanter affirmans auctorem tanti flagicii dignum non
				<lb/>esse sacerdotio. Quid plura? Ignis edes corripiens gloriosasque basilicas beatorum
				<lb/>devastans martirum, ad ultimum medietatem civitatis victor consumpsit. Quod ubi
				<pb n="599"/>
				<lb/>Mediolanensibus, qui forte ad obsidionem aberant, nunciatum fuisset, terror maximus
				<lb/>eos invasit, relictoque Herlimbardo cum paucis Deum timentibus, statim domum rediere.
				<lb/>Sed miles Dei fortissimus velut Iudas Machabeus stetit inperterritus, obsidioneque
				<lb/>firmata, ibi sanctum pascha celebravit. Transacta vero paschali festivitate prefatus
				<lb/>Gotefridus, habens secum multitudinem equitum et peditum, cum Herlimbardo pugnavit
				<lb/>et terga vertit. Sicque per Dei misericordiam miles Dei incruentam possidens victoriam
			<lb/>Mediolanum remeavit.</p>
			<p><lb/>Eodem quoque tempore Normanni Campaniam invadunt. Quod cernens Deo
				<lb/>amabilis Ildebrandus, continuo magnificum ducem Gotefridum in auxilium sancti Petri
				<lb/>evocat. Forte enim his diebus prefatus dux venerat Italiam, ducens secum excellentissimam
				<lb/>cometissam Matildam, incliti ducis Bonifacii filiam. Is congregans universam
				<lb/>exercitus sui multitudinem, cum uxore et nobilissima Matilda Romam veniens,
				<lb/>Normannos a Campania absque bello expulit et eam Romanę reddidit dicioni. Et
				<lb/>hoc primum servicium excellentissima Bonifacii filia beato apostolorum principi obtulit;
				<lb/>que non multo post per multa et Deo amabilia servicia beati Petri meruit dici filia.
				<lb/>Cum hec ita se haberent, a Deo protectus Herlimbaldus, volens Mediolanensem
				<lb/>ecclesiam a symoniaca liberare servitute, consilio papę et Deo amabilis Ildebrandi
				<lb/>in die sancto epiphanię adiuvantibus religiosis clericis, non solum Mediolanensibus,
				<lb/>sed et Cremonensibus et Placentinis, secundum decreta sanctorum patrum per electionem
				<lb/>cleri habere deliberavit episcopum Ottonem, eiusdem ecclesię clericum, nobilem
				<lb/>quidem genere, sed nobiliorem moribus, a religioso clero electum et a catholico populo
				<lb/>laudatum. Quod veternosus serpens non equis aspexit oculis. Nam quosdam suę artis
				<lb/>viros invenit et per eos sedicionem movens in populo, ipsum a Deo protectum Erlimbardum
				<lb/>cum electo iam in palacio residentem armis circumdant, palacium invadunt,
				<lb/>cuncta diripiunt, ipsum electum plagatum, usque ad altare sanctę Marię tractum, iurare
				<lb/>compellunt nunquam se amplius de eodem episcopatu intromissurum. Dehinc eum
				<lb/>cuidam clerico eiusdem ecclesię usque mane custodiendum tradidere. Mane vero facto
				<lb/>a Deo protectus Erlimbaldus ad ecclesiam imperterritus venit. Quem ut viderunt ecclesiarum
				<lb/>venditores et fornicatorum sacerdotum propinqui, clamare ceperunt, belloque
				<lb/>commisso per Dei misericordiam Dei miles palmam citissime obtinuit. Nam omnes
				<lb/>Dei inimicos procul a civitate fugavit, omnibusque per Dei inimicos rebus ecclesie
				<lb/>ablatis in duplum restitutis, ecclesiam et palatium obtinuit; potuitque eodem die electus
				<lb/>Domini sine ulla contradictione intronizari, nisi sacramenti vinculum obstitisset.
				<lb/>Huius rei gratia mittuntur religiosi viri Romam, qui hęc papę intimarent. Quod ut
				<lb/>audivit venerabilis Alexander, et sacramentum contra ius ecclesiasticum factum dixit
				<lb/>non tenendum et communi decreto tam episcoporum cardinalium quam sacerdotum et
				<lb/>levitarum eum iure Mediolanensem electum iudicavit. Moxque litteras suas ad regem
				<lb/>misit, in quibus ammonuit eum ut filium, ut odium servorum Dei, quod animo conceperat,
				<lb/>a se proiceret et ecclesiam Mediolanensium secundum Deum habere permitteret
				<lb/>episcopum. Quod ut rex audivit, mox ex latere suo suos misit asecretes; qui venientes
				<lb/>Longobardiam Novarie sibi curiam constituunt et multitudini episcoporum collectę
				<lb/>ibi dato sacramento confirmant hoc esse regię voluntatis, ut Gotefridus consecraretur.
				<pb n="600"/>
				<lb/>Quod audientes Longobardi episcopi, licet ab ecclesia essent excommunicati, eum
				<lb/>libenter non sacraverunt, sed execraverunt. Forte huic execrationi ex Mediolanensi
				<lb/>ecclesia quidam clerici interfuere, ex quorum numero fuit Tedaldus, qui eo vivente eundem
				<lb/>invasit episcopatum. Quod ut audivit venerabilis Otto Mediolanensis electus, ad
			<lb/>Romanam se contulit sedem, omnes ecclesiasticę causę terminantur.</p>
			<p><lb/>Ugo vero Candidus, de quo supra retulimus, Gallicanam a domno papa impetravit
				<lb/>legationem; ubi multa contra ius et fas operatus est, quod suo ordine postea narrabitur.
				<lb/>Eodem tempore Cadolus Parmensis episcopus corpore et anima defunctus est;
				<lb/>et non multo post Ravennas episcopus mortuus est. Interea Parmensis Guibertus,
				<lb/>de quo supra memoriam fecimus, Parmensem mirabiliter ambiebat episcopatum. Nam
				<lb/>adiens regem multis precibus muneribusque satagebat, ut sibi daretur episcopatus.
				<lb/>Quod cum impetrare non valuisset, omnibus tam propinquis suis quam extraneis, tam
				<lb/>maioribus quam minoribus, tam clericis quam laicis omnino contradicentibus, ad imperatricem
				<lb/>se contulit - forte ea ibi aderat his diebus - eaque interveniente Ravennatem
				<lb/>accepit episcopatum. Parmensis vero cuidam Everardo Coloniensi clerico traditur.
				<lb/>Prefatus vero Guibertus veniens Longobardiam, Ravennam intravit in multitudine
				<lb/>gravi et in magno, ut sui moris est, potentatu. Et non post multos dies, in quadragesimę
				<lb/>diebus Romam venit causa consecrationis, synodo iam celebrata; in qua et Ugo
				<lb/>Candidus a Cluniacensibus monachis et a quibusdam religiosis episcopis publice de
				<lb/>symonia arguitur, et in qua ortatu imperatricis quosdam regis consiliarios, volentes
				<lb/>eum ab unitate ecclesię separare, publice domnus papa excommunicavit. Sed iam ad
				<lb/>narrationem redeamus. Prefatus vero Guibertus veniens Romam, habens secum,
				<lb/>Dionisium Placentinum episcopum ante multos annos ab eodem papa depositum,
				<lb/>ovina simulata indutus simplicitate multos decepit et precipue Deo amabilem Ildebrandum.
				<lb/>Is cum sepenumero papam rogasset, ut ei manum imponeret, et ille nollet
				<lb/>acquiescere, spiritu prophetię plenus fertur dixisse: ?Ego quidem iam delibor, et tempus
				<lb/>resolutionis meę instat, tu vero eius senties acerbitatem?. Quod rei eventus postea
				<lb/>declaravit. Quid plura? Consecratione vero rite celebrata sacramento se obligavit se
				<lb/>fidelem esse papę Alexandro eiusque successoribus, qui per meliores essent electi
				<lb/>cardinales, nullomodo imperatorem nec regem nominans vel patricium. Quod sacramentum
				<lb/>bene conservavit. Nam venerabili Alexandro defuncto et venerabili Ildebrando
				<lb/>per meliores cardinales electo religiosus archiepiscopus debitam subiectionem
				<lb/>in tantum ei contulit, ut vocatus ad synodum veniret et in eadem synodo secundum
				<lb/>privilegium suę ecclesię dextra ei sederet et non extorta confessione, sed spontanea
				<lb/>eum modis omnibus papam profiteretur. Sed iam rei ordinem prosequamur. Paschali
				<lb/>igitur celebrata festivitate, cum a beato papa et venerabili archidiacono licentiam remeandi
				<lb/>Ravennam accepisset, antequam eandem urbem intrasset, ei mors papę nunciata
			<lb/>est. Nam in natale sancti Georgii beatus Alexander spiritum celo reddidit.</p>
			<p><lb/>EXPLICIT LIBER VI.</p>
		</div>
		<pb n="601"/>
		<div type="book">
			<head><lb/>INCIPIT VII.</head>
			<p><lb/>Eodem itaque die prefati pontificis corpore in ecclesia sancti Salvatoris humato,
				<lb/>cum circa sepulturam eius venerabilis Ildebrandus esset occupatus, factus est derepente
				<lb/>concursus clericorum, virorum ac mulierum clamantium: "Ildebrandus episcopus".
				<lb/>Quo audito venerabilis archidiaconus expavit, et velociter volens populum placare
				<lb/>cucurrit ad pulpitum; sed eum Ugo Candidus prevenit et populum sic allocutus est:
				<lb/>"Viri fratres, vos scitis, quia a diebus domni Leonis papę hic est Ildebrandus, qui
				<lb/>sanctam Romanam ecclesiam exaltavit et civitatem istam liberavit. Quapropter, quia
				<lb/>ad pontificatum Romanum neque meliorem neque talem, qui eligatur, habere possumus,
				<lb/>eligimus hunc, in nostra ecclesia ordinatum virum, vobis nobisque notum et per omnia
				<lb/>probatum". Cunque cardinales episcopi sacerdotesque et levitę et sequentis ordinis
				<lb/>clerici conclamassent, ut mos est: "Gregorium papam sanctus Petrus elegit", continuo a
				<lb/>populo trahitur rapiturque et ad Vincula beati Petri - non ad Brixianorium - invitus
				<lb/>intronizatur. Qui sequenti die secum mente pertractans, ad quantum periculum
				<lb/>devenisset, cepit estuare et mestus esse, tamen collectis fidei et spei viribus, quid
				<lb/>potissimum faceret, non aliud invenit, quam ut regi suam notificaret electionem et per
				<lb/>eum, si posset, sibi papale impositum onus devitaret. Nam missis ad eum continuo
				<lb/>literis et mortem papę notificavit et suam ei electionem denunciavit, interminatusque,
				<lb/>si eius electioni assensum prebuisset, nunquam eius nequiciam pacienter portaturum.
				<lb/>Sed longe aliter evenit, quam speravit. Nam rex ilico misit Gregorium Vercellensem
				<lb/>episcopum, Italici regni cancellarium, qui eius electionem firmaret et eius interesset
				<lb/>consecrationi. Quod et factum est. Nam in ieiunio pentecostes sacerdos ordinatur
				<lb/>et in natale apostolorum ad altare eorundem a cardinalibus secundum antiquum
				<lb/>morem episcopus consecratur. Cuius consecrationi interfuit imperatrix una cum excellentissima
				<lb/>Beatrice duce, tunc vidua. Nam ante paucos dies magnificus dux Gotefridus
			<lb/>obierat.</p>
			<p><lb/>Venerabilis vero pontifex, mox ut curam sanctę Romanę ecclesię suscepit, nil
				<lb/>melius esse deliberavit quam in primordio regem ammonere, ut episcopatus non venderet
				<lb/>seseque subiectum esse sancte Romanę ecclesię recognosceret. Nam continuo
				<lb/>huius sancte legationis ministram fecit esse gloriosam imperatricem, eiusdem regis
				<lb/>matrem, habentem secum in comitatu venerabiles episcopos Girardum Ostiensem et
				<lb/>Ubertum Prenestinum et Rainaldum Cumanum. Que Alpes transiens filium in partibus
				<lb/>Baioarię invenit Quid plura? Legatis Romanis a rege honorifice susceptis, cum
				<lb/>per multos dies sermonem correctionis ab eis cotidie audiret, ad ultimum V suos
				<lb/>familiares, quos ante beatus excommunicaverat Alexander, a suo prohibuit colloquio.
				<pb n="602"/>
				<lb/>Dehinc rogatus, ut sinodum mediaret, episcopos facietenus congregavit, mente detractans
				<lb/>nullo modo concilium in suo regno celebrari; quod rei subsequens probavit
				<lb/>eventus. Nam per Lemarum Bremensem archiepiscopum, virum eloquentissimum et
				<lb/>liberalibus studiis adprime eruditum, concilium interruptum est. Is enim dicebat ex
				<lb/>antiquis privilegiis Maguntino concessum esse episcopo in Germanię partibus vicem
				<lb/>habere Romani pontificis, ideoque non licere Romanis legatis sinodum in eius legatione
				<lb/>celebrare, non bene recogitans illud primi Leonis capitulum Thessalonico episcopo
				<lb/>missum, in quo ita legitur: <hi rend="italic">Sic enim committit papa omnibus archiepiscopis
				<lb/>vices suas, ut in partem sint vocati sollicitudinis, non in plenitudinem potestatis</hi>.
				<lb/>Quid plura? Huius rei gratia Lemarius archiepiscopus a legatis Romanis a sacerdotali
				<lb/>officio suspensus est. Dehinc concilio hac sagacitate interrupto, cum rex omnia,
				<lb/>que Romani legati postularunt, se libenter facere promisisset, magnis muneribus donati
				<lb/>Romam cum honore remearunt, portantes secum prefati regis literas, quibus venerabili
				<lb/>papę Gregorio omnibus modis debitam subiectionem spondebat. Post paucos vero
				<lb/>dies quidam Hermannus Pabenbargensis episcopus Romam causa suscipiendi pallii
				<lb/>veniebat. Quem litterę regis anticipaverunt, quibus papę significatum est se quorundam
				<lb/>malignantium fraude deceptum illi per pecuniam episcopatum tradidisse.
				<lb/>Quod ut quesitum est et ita inventum, prefatus Hermannus ab episcopatu depositus
				<lb/>est, aliusque in loco eius precepto domni papę intronizatus est, qui postea ab eodem
				<lb/>papa pallii dignitate donatus est. Quod et itidem de Constantiniensi episcopo
			<lb/>factum est.</p>
			<p><lb/>Dum hęc ita gererentur, Mediolanenses capitanei, ecclesiarum venditores, de
				<lb/>quibus supra retulimus, colloquium cum rege faciunt animumque eius ad deteriorem
				<lb/>partem flectunt, nam ei promittunt et Pataream destructuros et Herlimbaldum occisuros.
				<lb/>Quod rex libenter audivit, et voluntarie quicquid petierunt promisit.
				<lb/>Interea venerabilis Gregorius nihil mali de rege suspicans sinodum congregavit.
				<lb/>In qua Guibertus Ravennas episcopus sedit et innumerabilis multitudo episcoporum
				<lb/>ex diversis provinciis congregata; in qua dum negocium Placentinorum et Cremonensium
				<lb/>tractaretur, prefatus Guibertus Cremonenses mirabiliter infamavit. Quem per
				<lb/>Dodonem egregię indolis iuvenem, eiusdem Cremone civem, liquido claruit esse
				<lb/>mentitum. Nam is in media synodo et Cremonenses absolvit ab infamia et ipsum
				<lb/>notavit infamia. Quid plura? His et aliis negociis sedatis, Robertus cum Normannis
				<lb/>excommunicatur in eadem synodo. Cui synodo interfuit excellentissima cometissa
				<lb/>M[atilda] et Azo marchio et Gisulfus Salernetanus princeps. Concilio igitur rite
				<lb/>celebrato, cum episcopi ad propria remearent, Guibertus cum papa Romę remansit.
				<lb/>Hic papę, promittebat se contra Normannos magnam expeditionem facturum et
				<lb/>contra Balneo-regis comites se post pascha cum eodem papa castra metaturum.
				<pb n="603"/>
				<lb/>His et talibus subdolis machinationibus animum papę nihil mali suspicantem decipiebat;
				<lb/>animus vero eius, velut fere beluę iram gerens, nihil aliud, quam quod
				<lb/>post rei demonstravit eventus, cogitabat. Nam per omnes fere quadragesimales dies,
				<lb/>quibus inibi moratus est, Romam orationis occasione circuiens, quosque pestiferos
				<lb/>invenire poterat, vel papam propter iusticiam odientes [sibi] faciebat amicos dataque
				<lb/>pecunia sacramento vinciebat. Inter quos et Cencium, prefecti Stephani filium,
				<lb/>quem supra temporibus papę Alexandri cum Cadolo fuisse memoravimus. Is, defuncto
				<lb/>patre, temporibus papę Alexandri cum prefecturam vellet adipisci, ab omnibus
				<lb/>Romanis propter ferocitatem animi repudiatus est, communique consilio traditur
				<lb/>prefectura alteri Cencio, cuiusdam Iohannis prefecti filios. Qui quamvis nomine equivoci,
				<lb/>tamen longe erant diversi moribus. In hoc omnium malorum spes, in altero
				<lb/>bonorum. Hic compatrem suum absque ulla causa interfecit et domum eius funditus
				<lb/>destruxit. Idem et latronum particeps et predonum adiutor post multa et varia adulteria,
				<lb/>que perpetravit vel perpetrantes tutatus est, Romam ex libera fecit ancillam. Nam
				<lb/>in Sancti Petri ponte turrim mirę magnitudinis edificans, omnes transeuntes reddidit
				<lb/>tributarios. Hunc talem et tam pestiferum coniunxit sibi prefatus Guibertus et per
				<lb/>eum se armavit contra sanctam ecclesiam. Erant preterea Romę multi pestilentes,
				<lb/>iusticiam odientes, ut concubinatorum sacerdotum filii et propinqui. Sed et venerabilis
				<lb/>pontifex in principio ordinationis suę omnibus Romanis clericis dedit optionem, ut aut
				<lb/>canonicę nihil proprium possidentes secundum regulam sanctorum viverent, aut relictis
				<lb/>bonis ecclesię seorsum domi manerent. Quorum multi ante elegere privatim vivere quam
				<lb/>suave iugum Domini ferre; qui mirabiliter papę erant infensi, et non solum illi, sed et
				<lb/>eorum propinqui. Erat preterea Romę antiqua et pessima consuetudo, quam beatus
				<lb/>papa suo tempore funditus ab eadem ecclesia extirpavit. Nam in beati apostolorum
				<lb/>principis ecclesia erant sexaginta et eo amplius mansionarii, laici coniugati et plerique
				<lb/>concubinati, qui eandem ecclesiam per vices suas die noctuque custodiebant; [in] quorum
				<lb/>potestate omnia preter maius erant altaria, que orationibus cotidie vendebant. Hii
				<lb/>omnes barba rasati et mitras in capite portantes sacerdotes et cardinales se esse dicebant,
				<lb/>sicque oratores decipiebant et precipue Longobardorum rusticam multitudinem,
				<lb/>qui eos credentes sacerdotes se eorum commendabant orationibus. Hii intempestę
				<lb/>noctis silentio custodię occasione varia latrocinia et turpia stupra exercebant. Quos
				<lb/>beatus papa cum magna difficultate ab ecclesia apostolorum principis expulit, et eam
				<lb/>religiosis sacerdotibus commisit custodiendam. Hos tales prefatus Guibertus sibi fecit
				<lb/>amicos. Venerabilis autem Gregorius ecclesiam sancti Petri iussit oratoribus claudi
				<lb/>usque ad tempus matutinale; nam ante pervigiliarum excubias multa ibi fiebant homicidia
				<lb/>et hac occasione multa furta et adulteria. Erat preterea in eadem ecclesia alia
				<lb/>pessima consuetudo, quam idem venerabilis papa funditus exstirpavit. Cottidie, antequam
				<lb/>dies illucesceret, et plerumque antequam aurora cursum suum inciperet, cardinales
				<lb/>avaricię questu missas super altare principis apostolorum celebrabant, quibus ex
				<lb/>auctoritate beati Petri et sua omnibus interdixit, ut non liceret eis deinceps ante
				<lb/>horam dici terciam ad altare beati Petri missam celebrare. Que res magnam sibi
				<pb n="604"/>
				<lb/>concitavit invidiam. Quid plura? Prefatus Guibertus veluti Catilina omnes sceleratos,
				<lb/>quos potuit, sibi fecit amicos. Dehinc propinquante paschali festivitate licentiam remeandi
				<lb/>Ravennam a venerabili papa peciit et impetravit, promittens se post pascha
			<lb/>supra Balneo-regis comites exercitum ducturum.</p>
			<p><lb/>Interea venerabilis Gregorius expeditionem contra Normannos preparabat, veniensque
				<lb/>obviam duci Beatrici usque ad castrum Sancti Fabiani, eam simul cum filia ad
				<lb/>expeditionem invitabat. Quas volentes pura mente papę obedire precepto Longobardicus
				<lb/>varvassorum tumultus impedivit; nam sedicione subita exorta expedicionem
				<lb/>dissipavere; sicque infecto negocio papa Romam remeavit; Beatrix vero cum filia ad
			<lb/>propria rediere.</p>
			<p><lb/>Non longo post tempore papa languore corporis in suburbio Romę subito corripitur.
				<lb/>Cencius vero, de quo supra memoravimus, credens eum iam morti destinatum,
				<lb/>odium, quod mente conceperat, subito evomuit. Nam fidei commissor illis diebus fuerat
				<lb/>cuiusdam Cencii, scilicet Gerardi comitis filii, qui beatis apostolorum principibus
				<lb/>curtem unam testamento legaverat. Deo vero odibilis ille credens papam iam mortuum
				<lb/>vel iam morti proximum, sacrilegii simul et periurii crimen incurrens, testamentum
				<lb/>falsavit curtemque suis applicavit usibus, ducentis libris datis tantum apostolorum principibus.
				<lb/>Interea convalescente papa super hoc cepit exagitari negocium. Quid plura?
				<lb/>Pessime egisse convincitur; datisque obsidibus curtem secundum defuncti voluntatem
				<lb/>apostolorum reddidit principibus. Sed eius furor non quievit. Nam eiusdem pestiferi
				<lb/>consilio Ugo Candidus, de quo supra memoravimus, secundo ad apostasiam conversus
				<lb/>est. Hic Apuliam tendens, Robertum et Normannos dudum a papa excommunicatos
				<lb/>contra sanctam Romanam ecclesiam mirabiliter excitavit. Nam dicebat eos falso excommunicatos
				<lb/>et papam non secundum decreta sanctorum patrum pontificem, sed
				<lb/>sancte Romanę ecclesię invasorem, adiciens se cum suis fautoribus Roberto coronam
				<lb/>imperialem daturum, si eum militari manu ab ecclesia pelleret. Quod cum cottidie
				<lb/>palam et clanculo in curte prefati ducis musitaret, hanc a prudentissimo duce accepit
				<lb/>responsionem: "Quia tibi necesse est, si placet, in auro vel argento vel in aliqua alia
				<lb/>pecunia vel in equorum vel mulorum adiumento a me suscipe munificentiam, mihi vero
				<lb/>suadere non poteris contra Romanum me armari pontificem. Nefas enim est credere
				<lb/>per tuas inimicicias vel alicuius posse papam deponi, qui electione cleri et laude populi
				<lb/>Romani, cum kathedra pontificalis vacaret, intronizatus, ad altare sancti Petri ab episcopis
				<lb/>cardinalibus consecratus est". Sicque cum magno dedecore repudiatus ad Guibertum,
			<lb/>suę nequicię fautorem, se contulit.</p>
			<p><lb/>Cum hęc ita gererentur, Mediolanenses capitanei et varvassores, ecclesiarum
				<lb/>venditores, a colloquio regis remeantes, Mediolani magnas excitant sediciones,
				<lb/>machinamenta quedam fingentes; nam simplices quosque sedicionis ignaros hoc modo
				<lb/>alliciebant, dicentes se integritatem beati Ambrosii velle iurare. A Deo vero protectus,
				<lb/>de quo supra retulimus, Erlimbaldus, videns machinamenta diaboli paulatim crescere,
				<lb/>estuabat; neque potissimum quid faceret aliud inveniebat, nisi ut se et Dei populum
				<lb/>volentem pro iusticia dimicare velut fortissimus Iudas armis defensaret. Quid plura?
				<lb/>Crescebat cotidie numerus infidelium, et de die in diem numerus minuebatur Paterinorum.
				<lb/>Eodem quoque tempore Mediolanensis civitas tota incendio concrematur, in
				<pb n="605"/>
				<lb/>qua multę mirabiles ecclesię et precipue mater ecclesia solotenus destruitur. Que res
				<lb/>inimico humani generis ad decertandum contulit arma; nam omnes sive amici sive
				<lb/>inimici quasi una voce clamabant hoc esse peccatum Paterinorum. Post pascha vero
				<lb/>derepente congregato exercitu et multitudine coniuratorum Herlimbaldum nihil mali
				<lb/>suspicantem invadunt eumque bellare temptantem in media platea interficiunt alios
				<lb/>que persecuntur et depredantur eumque ignominiose nudatum, obliti generis eius et
				<lb/>dignitatis, ad ignominiam totius christianitatis per totum diem relinquunt inhumatum.
				<lb/>Nocte vero a religiosis viris apud Sanctum Dionisium cum honore sepultus est; ad
				<lb/>cuius sepulchrum magna mirabilia usque hodie operatur Deus. Sequenti vero die
				<lb/>quendam sacerdotem nomine Liprandum auribus mutilaverunt et nasu. Quique vero
				<lb/>coniurationi non consenserunt, aut occidebantur aut facultatibus nudabantur. Quorum
				<lb/>multi Cremonam venientes honorificentissime a fratribus sunt suscepti. Ut autem
				<lb/>auditum est de morte Erlimbaldi, non solum Romę, sed usque ad Brittannicum mare
				<lb/>omnes catholici contristati sunt flentesque dicebant: <hi rend="italic">Quomodo cecidit potens, qui
			<lb/>pugnabat bellum Domini</hi>.</p>
			<p><lb/>Interea Gregorius papa quadragesimali tempore synodum congregavit. In qua
				<lb/>Guibertus vocatus, dum venire noluisset, ob periurii crimen ab episcopali officio suspensus
				<lb/>est et Ugo Candidus secundum apostoli preceptum dicentis: <hi rend="italic">Hereticum hominem
				<lb/>post primam et secundam correptionem devita</hi> , ab ecclesia perpetuo sequestratus
				<lb/>est. Forte his diebus Deo odibilis ille Cencius, de quo supra retulimus, a prefecto
				<lb/>urbis Romę captus tenebatur. Qui secundum Romanas leges capitalem suscepit sententiam.
				<lb/>Sed precibus gloriosę Matildis, que ibi aderat illis diebus, et multorum Romanorum
				<lb/>civium vix emeruit, ut vivus dimitteretur, datis obsidibus in manu papę et turri,
				<lb/>per quam ad celum ascendere nitebatur; que funditus destructa est. Interea Guibertus,
				<lb/>Ravenne contra dominum suum papam callide armabatur. Nam suis literis conveniens
				<lb/>cervicosos Longobardos episcopos et precipue Tetaldum Mediolanensem archiepiscopum
				<lb/>mirabiliter contra papam instigabat. Sed quoniam istius Tetaldi mentio facta
				<lb/>est, qualiter ad Mediolanensem venerit episcopatum, breviter, si potero, intimabo.
				<lb/>Glorioso Erlimbaldo pro nomine Iesu martirizato, cum mors eius regi fuisset
				<lb/>nunciata, memor promissionis suę, quam ante Mediolanensibus promiserat capitaneis,
				<lb/>mox ad Italicam partem destinavit comitem Everardum, suum consiliarium, quem
				<lb/>ante papa Alexander excommunicaverat; qui veniens Longobardiam, mox in Roncalia
				<lb/>curiam congregavit, ibique Mediolanensibus pro morte Erlimbaldi gratias agens,
				<lb/>eos trans montes invitavit, promittens eis dominum suum episcopum quem vellent
				<lb/>daturum. Dehinc omnes Paterinos publicos regis clamavit inimicos, moxque Placentinos
				<lb/>ibi in vicino positos cum propter pusillanimitatem animi invenisset inparatos,
				<lb/>plerosque ab urbe fugavit, quosdam vero in dedicionem cepit; qui consilio beatissimę
				<lb/>Beatricis liberati sunt. Cremonenses vero, quos fidei plenos et virtutibus
				<lb/>munitos audivit, non pro Dei timore, sed quia non potuit, inmunes dereliquit. Quid
				<lb/>plura? Eligunt sibi Mediolanenses capitanei, ecclesiarum venditores, ex precepto regis
				<lb/>communicato pessimo consilio Tedaldum Mediolanensis ecclesię clericum, qui ante
				<lb/>Gotefrido fidelitatem iuraverat, virum nobili quidem genere ortum et satis corpore
				<lb/>pinguem, sed virtutibus tenuem. Hunc talem secum ad regem ducunt; quem rex,
				<pb n="606"/>
				<lb/>oblitus investiturę, quam ante Gotefrido dederat, parvipendensque iusiurandum, quod
				<lb/>Rapot ex sua parte iuraverat Novarię dudum episcopis: hoc esse regię voluntatis,
				<lb/>ut Gotefridus consecraretur, non solum contra leges divinas et christianorum regum
				<lb/>morem, sed etiam contra tyrannorum consuetudinem vivente altero investivit. Hic talis
				<lb/>Mediolanensem vastabat ecclesiam. Huic Guibertus Ugonem Candidum misit, cuius
				<lb/>consilio regem adiret et eius animum ad deteriorem partem inflecteret. Quod et factum
				<lb/>est. In illo tempore grave et inauditum flagicium Romę patratum est. Nam Deo odibilis
				<lb/>Cencius coniuratione facta in ipsa nocte nativitatis Christi papam sacramenta
				<lb/>celebrantem ab altare sanctę Dei genitricis Marię, quod dicitur ad Presepe, rapuit
				<lb/>et vulneratum ad turrim, quam Romę habebat mirę fortitudinis, violenter usque perduxit.
				<lb/>Quid plura? Romani mox turrim obsident, maneque facto vi capiunt, ipsumque
				<lb/>scelestum interfecissent, nisi eum beatissimus Gregorius, boni magistri discipulus,
				<lb/>precibus et suplicationibus a morte liberasset. Dehinc cum Lateranis papa remeasset,
				<lb/>sequenti die Romani auctorem tanti flagicii cum omnibus sibi complicibus a civitate
			<lb/>expellunt turresque eorum solotenus destruunt.</p>
			<p><lb/>Cum hec ita gererentur, Saxones rebellavere; cuius rebellionis causam propter
				<lb/>prolixitatem scribere devitavimus, unum scientes, quia propter grave et insolitum onus
				<lb/>servitutis, quod eis quidam inponere satagebant, ad tam graves devenere inimicicias.
				<lb/>Sed iam rei ordinem sequamur. Saxonibus rebellantibus intravit rex Saxoniam in
				<lb/>manu valida et multitudine gravi, habens secum eximium ducem Rodulfum et ducem
				<lb/>Guelfonem et preclarum ducem Gotefridum, nobilissimę Matilde coniugem, et ducem
				<lb/>Theodericum et innumerabilem marchionum et comitum multitudinem. Qui derepente
				<lb/>Saxones inparatos invadunt et, quamvis cruentissimam, tamen habuere victoriam. Nam
				<lb/>in illa pugna ex parte regis XV milia homines cecidisse referuntur; taliterque victor
				<lb/>infecto negocio Franciam remeavit. Moxque convocans multitudinem episcoporum, non
				<lb/>quesivit Deum auctorem sibi nec ei gratias retulit pro collata victoria, sed exaltatum
				<lb/>est cor eius, et elati sunt oculi eius, ponensque in celum os suum Ugonisque Candidi,
				<lb/>de quo supra retulimus, acquiescens consilio, domnum papam, qui per tres annos
				<lb/>universalem ecclesiam in pace gubernaverat, secundum exemplum pestiferi Lotarii,
				<lb/>de quo supras retulimus, literis abdicavit suosque episcopos subscribere coegit, pro
				<lb/>dolor! non recogitans illud venerabile tercii Leonis capitulum, in quo sic legitur: <hi rend="italic">Si
				<lb/>quis se a Romanę ecclesię segregaverit societate, nec ianuas cęli ingredi nec vinculis
			<lb/>peccatorum potest solvi</hi>.</p>
			<p><lb/>Interea litere unitatem ecclesię scindentes per legatos Romam deferebantur. Nam
				<lb/>iussio regis urguebat. Qui venientes Placentiam omnes episcopos Longobardos congregaverunt;
				<lb/>quibus ex parte regis preceptum est, ut factum regis confirmarent. Sed
				<lb/>longe aliter factum est, quam speravere. Nam omnes proprio ore, Dionisio Placentino
				<lb/>episcopo previo, publice iuravere nunquam se amplius obedientiam prestituros
				<lb/>papę. Dehinc huius legationis ministrum ex officina iniquitatis, scilicet Parmensi civitate,
				<lb/>faciunt quendam Rolandum clericum. Qui veniens Romam forte illis diebus
				<lb/>papam in sinodo residentem invenit. Is diaboli repletus spiritu in media sinodo ex
				<lb/>parte regis, laici scilicet hominis, pontificale ei interdixit officium eique precepit, ut
				<pb n="607"/>
				<lb/>de sede descenderet. Quod secundi ordinis presbytero sine iudicio ab ipsis etiam
				<lb/>episcopis si diceretur, esset culpabile; dehinc cardinalibus precepit, ut ultra montes
				<lb/>tenderent et inde sibi pontificem assumerent. Venerabilis vero Gregorius secundum
				<lb/>boni magistri exemplum conviciatorem suum prius a morte liberavit, dehinc, vix sedato
				<lb/>tumultu, synodum cum alacritate celebravit. Sequenti vero die litere ab ultramontanis
				<lb/>episcopis papę delate sunt, quibus se peccasse et errasse confitebantur veniamque
				<lb/>implorabant, promittentes se deinceps utpote patri obedientiam prebituros. Sed cum
				<lb/>tempus instaret, quo sinodus solvi debuisset, venerabilis Gregorius, qui pro ovibus
				<lb/>suis mori paratus erat, dedecus sanctę Romanę ecclesię illatum non est passus inultum,
				<lb/>sed consilio omnium episcoporum numero CX regem, qui se ex ovibus Christi
				<lb/>non cognovit, principemque huius inauditę rebellionis excommunicavit et a regno
				<lb/>Dei iudicavit alienum. Quod nec novum quidem fuit nec reprehensibile. Reprehensibile
				<lb/>non, quia regulis sanctorum patrum precipientibus factum. In Calcedonensi
				<lb/>enim concilio, in quo sexcenti interfuere episcopi, ita legitur de Dioscoro
				<lb/>Alexandrino: <hi rend="italic">Quoniam secundum excessus priorem iniquitatem valde transcendit
				<lb/>- presumpsit enim execommunicationem dictare adversus sanctissimum papam Leonem
				<lb/>-, Anatholius episcopus Constantinopolitanus dixit: ?Propter fidem non est
				<lb/>damnatus Dioscorus, sed quia excommunicationem fecit domno archiepiscopo Leoni?</hi>.
				<lb/>Nunquid ibi legitur inquisitionem factam fuisse, utrum iuste an iniuste Dioscorus
				<lb/>ipsam excommunicationem dictasset? Non plane, sed absque omni controversia hoc in
				<lb/>eo multati sunt, quia, cum esset inferior, potiorem quibuslibet conatus est lacessere iniuriis.
				<lb/>Quid vero in octava synodo sancti patres super hoc negocio diffinivere, advertite:
				<lb/><hi rend="italic">Dominicum sermonem, quem Christus sanctis apostolis et discipulis suis dixit,
				<lb/>quia "qui vos recipit, me recipit, et qui vos spernit, me spernit", ad omnes etiam, qui
				<lb/>post eos secundum ipsos facti sunt summi pontifices et pastorum principes in ęcclesia
				<lb/>catholica, dictum esse credentes, definivimus neminem prorsus mundi potentum quemquam
				<lb/>eorum, qui patriarchalibus sedibus presunt, inhonorare aut movere a proprio
				<lb/>trono temptare, sed omni honore et reverentia dignos iudicare, precipue quidem
				<lb/>sanctissimum papam senioris Romę, dehinc vero Alexandrię ac Antiochie seu Ierosolimorum,
				<lb/>deinceps Constantinopoleos patriarcham, sed nec alium quicunque circumscriptiones
				<lb/>contra sanctissimum papam senioris Romę ac verba complicare vel componere
				<lb/>sub occasione quasi diffamatorum quorundam criminum; quod et nuper Focius
				<lb/>et multo ante Dioscorus fecit. Quisquis autem tanta iactantia et audacia usus fuerit,
				<lb/>ut secundum Focium et Dioscorum in scriptis vel sine scriptis iniurias quasdam
				<lb/>contra sedem Petri principis apostolorum moveat, equalem et eandem quam illi condemnationem
				<lb/>accipiat. Si vero quis aliqua Dei potestate fruens vel potens pellere
				<lb/>temptaverit prefatum apostolicę cathedrę papam aut aliorum patriarcharum quemquam,
				<lb/>anathema sit. Porro si synodus universalis fuerit congregata, et facta fuerit etiam
				<lb/>de sancta Romanorum ęcclesia quęvis ambiguitas et controversia, oportet venerabiliter
				<lb/>et cum convenienti reverentia de proposita questione sciscitari et solutionem accipere
				<lb/>et aut provectum facere aut proficere, non tamen audacter sententiam dicere contra
				<lb/>summum senioris Romę pontificem</hi>. Ecce qualiter imitatores Foci et Dioscori pro sola
				<lb/>infamia Romani pontificis audistis damnandos, et potentes quosque temptantes pellere
				<pb n="608"/>
				<lb/>senioris Romę papam a sede audistis anathemizatos. Non est ergo reprehensibile regem
				<lb/>temptantem papam a sede sine iudicio pellere excommunicare, quod sanctorum patrum
				<lb/>regulis est roboratum. Inusitatum vero non est, quia multos legimus Romanos
				<lb/>pontifices pro minoribus causis non solum excommunicasse, sed etiam a regno deposuisse;
			<lb/>quod melius patebit exemplo.</p>
			<p><lb/>Innocentius papa Archadium imperatorem, Theodosii Magni filium, pro eo quod
				<lb/>Iohannis Crisostomi depositioni interfuit, quam Theophilus Alexandrinus una cum
				<lb/>aliis orientalibus patriarchis cum consensu aliorum episcoporum, sine assensu tamen
				<lb/>Romani pontificis dictaverat, excommunicavit eorumque depositionem cassavit. Reverentissimus
				<lb/>vero imperator, mox ut factum cognovit, non rebellis extitit sed veniam
				<lb/>humiliter peciit et impetravit. Constantinus papa Iustinum imperatorem, Iustiniani
				<lb/>filium, propter non decentem legatorum suorum susceptionem excommunicavit. Qui
				<lb/>postea in Constantinopolitane urbis platea pedibus eius cum regno prostratus tamdiu
				<lb/>veniam peciit, donec impetravit. Sed Anastasius papa Athanasium imperatorem
				<lb/>excommunicavit; qui proterve loquens de papa in ipso palatio fulmine percussus
				<lb/>interiit. Tercius vero Gregorius papa non solum Leonem imperatorem excommunicavit,
				<lb/>sed etiam regno privavit. Stephanus vero papa Karolum Pippini regis fratrem
				<lb/>a regno deposuit et Pippinum in loco eius constituit. Sed et Gregorius doctor,
				<lb/>Romanus papa, omni dignitate privavit, quicunque privilegii sui paginam violaverit.
				<lb/>Sic enim in quodam suo privilegio subscripsisse invenitur: <hi rend="italic">Gregorius Senatori presbytero
				<lb/>et abbati xenodochii Francorum</hi> ; inter cetera: <hi rend="italic">Hęc igitur omnia, que huius
				<lb/>precepti decretique nostri pagina continet, tam tibi quam cunctis, qui in eo quo es
				<lb/>ordine locoque successerint, vel eis, quorum interesse potuerit, in perpetuum servanda
				<lb/>decernimus. Si quis vero regum, sacerdotum, iudicum atque secularium personarum
				<lb/>hanc constitutionis nostre paginam cognoscens contra eam venire temptaverit, potestatis
				<lb/>honorisque sui dignitate careat reumque [se] divino iudicio existere de perpetrata
				<lb/>iniquitate cognoscat</hi>. Et quid dicam de Nicolao, qui duos imperatores uno
				<pb n="609"/>
				<lb/>eodemque tempore excommunicavit, orientalem scilicet Michaelem propter Ignatium
				<lb/>Constantinopolitanum episcopum sine iudicio papę a sede pulsum, occidentalem vero
			<lb/>nomine Lotharium propter Gualrade suę pelicis societatem.</p>
			<p><lb/>Quid dicam de Romanis pontificibus, cum Ambrosius Mediolanensis episcopus,
				<lb/>lilium ecclesię, Maximum tirannum excommunicaverit Theodosiumque imperatorem
				<lb/>ab ecclesia expulsum excommunicaverit? Et quis nisi mente captus ignorat regiam
				<lb/>potestatem subiectam esse pontificibus? Quis enim credat se a Romani pontificis subiectione
				<lb/>esse alienum, nisi qui peccatis suis exigentibus in ovium Iesu numero non
			<lb/>meruit numerari? Sed iam rei ordinem prosequamur.</p>
			<p><lb/>EXPLICIT VII.</p>
		</div>
		<div type="book">
			<head><lb/>INCIPIT VIII.</head>
			<p><lb/>Interea, postquam de banno regis ad aures personuit vulgi, universus noster Romanus
				<lb/>orbis contremuit, et diverse Itali atque ultramontani super hoc decrevere.
				<lb/>Nam Itali post pascha apud Papiam concilium evocant malignantium, in quo omnes
				<lb/>pariter Longobardi episcopi et abbates auctore Guiberto, imitantes Focium et Dioscorum,
				<lb/>excommunicaverunt domnum papam senioris Romę. Quod a seculo non est auditum,
				<lb/>ut tot uno tempore inimicus humani generis mente captos contra sanctam Romanam
			<lb/>ecclesiam armasset episcopos.</p>
			<p><lb/>Dum hęc in Italia gererentur diabolo suadente, ultramontani principes insimul
				<lb/>conveniunt et salubri concilio partes alterutras quasi in iudicio constituunt, ut
				<lb/>perspicue eis innotesceret, utrumne papa regem posset excommunicare necne, vel
				<lb/>utrum iuste excommunicatus esset vel non. Legem enim suam nolebant destruere,
				<lb/>quia prescriptum est, ut, si quis ante annum et diem ab excommunicatione non fuerit
				<lb/>solutus, omni careat dignitatis honore. Prudentissimi igitur illius regni episcopi, abbates
				<lb/>et clerici communicato concilio secundum sanctorum decreta patrum et maiorum
				<lb/>exempla decrevere regem a papa posse excommunicari et secundum Foci et Dioscori
				<lb/>imitationem iuste excommunicatum. Quid plura? Nil melius secundum tempus
				<lb/>invenientes dato sacramento firmavere - ducibus sequacibus Rudolfo et Guelfone
				<lb/>atque Theoderico, nam Gotefridus excellentissimę M[atildę] coniux ante paucos dies
				<lb/>obierat, aliisque illius regni pontificibus - firmavere, ut, si rex eorum vellet acquiescere
				<lb/>consilio, papam ultra montes ante anni circulum ducerent, qui eum absque
				<lb/>malo ingenio a vinculo excommunicationis absolveret, regemque cogentes, dato
				<lb/>sacramento proprio ore iuravere pape privatum se expectare iudicium. Quod
				<pb n="610"/>
				<lb/>cum factum fuisset, omnes iterum unanimiter iuravere se, si rex sacramentum datum
				<lb/>observare voluisset, expeditionem cum eo facturos in Italiam et [eo] imperiali dignitate
				<lb/>sublimato Normannos aggressuros et Apuliam et Calabriam ab illorum dominatu
				<lb/>liberaturos. Quodsi peccatis suis exigentibus sacramentum datum irritum fecisset, nunqua
				<lb/>eum amplius pro domino neque pro rege suscepturos. Interea mittunt Romam
				<lb/>Treverensem episcopum, ut papam ultra montes apud Augustam duceret. Sed
				<lb/>quomodo apud Placentiam eius calliditate captus fuerit et non ante liberatus, quam
				<lb/>eius littere a Spira Placentino episcopo, ut dimitteretur, delatę fuissent, propter longitudinem
			<lb/>hystorię dicere intermitto.</p>
			<p><lb/>Interea venerabilis Gregorius pacis gratia summa cum difficultate itineris Augustam
				<lb/>tendebat. Hiemps enim gravissima tunc ingruebat. Rex vero derepente, parvipendens
				<lb/>sacramentum, Italiam intravit. Et sunt, qui dicunt eum pontificem incautum
				<lb/>voluisse capere; quod satis videtur veri simile. Nam Gregorius Vercellensis episcopus,
				<lb/>eius vero cancellarius, cui, ut papam duceret ultra montes, a principibus fuerat
				<lb/>imperatum, postquam Apennini transierat iugum, audivit eum in Vercellensi occulte
				<lb/>devenisse civitate. Quod dum papę nunciasset, mox Canusium, tutissimum excellentissimę
				<lb/>Matilde castrum, intravit. Interea rex videns sua machinamenta propalata,
				<lb/>omni, prout videbatur, deposita feritate, columbina indutus simplicitate Canusium adiit,
				<lb/>et per aliquot dies super nives et glacies discalciatus pedibus perdurans, omnes minus
				<lb/>sapientes decepit et a venerabili Gregorio, quamvis non eius ignorante versutias, absolutionem,
				<lb/>quam petebat, invenit, sacramento dominico mediatore in ipsa missarum
				<lb/>celebritate hoc modo. Nam divinę mensę, astantibus episcopis, abbatibus, religiosis
				<lb/>clericis ac laicis, hoc modo fecit esse participem, ut, si se mente ut corpore fecisset
				<lb/>humiliatum et si se iure crederet pontificem, seque vero excommunicatum secundum
				<lb/>imitationem Phoci et Dioscori, et per hoc crederet posse absolvi, sacramentum ut apostolis
				<lb/>illi fieret in salutem; sin vero aliter, ut Iude post buccellam intraret in illum
				<lb/>satanas. Quid plura? Celebrata missarum celebritate, convivium commune habuerunt.
				<lb/>Dehinc ei omnibusque ab excommunicatione solutis preceptum est, ut ab excommunicatorum
				<lb/>se caverent consortio. Sunt vero nonnulli, qui dicunt eum vitam et menbrum
				<lb/>et suum honorem papę iurasse. Ego vero, quod ignoro, omnino non affirmo. Interea
				<lb/>rex, postquam a banno absolutus fuit, satis in facie devotus atque obediens papę
				<lb/>apparebat. Nam diebus ab omnium [Longobardorum] episcoporum se consortio sequestrabat,
				<lb/>reputans eos excommunicatos. Noctibus eorum nefariis acquiescens consiliis,
				<lb/>illud mente tractabat, quod postea rei monstravit eventus. Sicque faciebat per
				<lb/>omne tempus, quo Placentię demoratus est, maxime metuens presentiam matris suę
			<lb/>religiosissimę imperatricis, que forte ibi aderat.</p>
			<p><lb/>Per idem tempus Deo odibilis Cencius, de quo supra memoravimus, ad eum
				<lb/>venit; quem diebus utpote excommunicatum recusabat, noctibus vero totum se eius
				<pb n="611"/>
				<lb/>pestiferis donabat consiliis. Cunque videret papam nullo modo a Canusio castro posse
				<lb/>divellere, Papiam tendit; ibi Deo odibilis Cencius amara morte mortuus est. Cuius
			<lb/>funus Guibertus cum aliis excommunicatis mirabili pompa celebravit.</p>
			<p><lb/>Cum hęc in Italia gererentur, ultramontani principes apud Forken conveniunt
				<lb/>et sibi ducem Rudolfum regem constituunt, virum magni consilii et armis strennuissimum.
				<lb/>Quod factum magnam cladem intulit Romano orbi. Interea rex Papię degens,
				<lb/>ubi audivit de electione Rudolfi, mirabiliter commotus est. Sed quia homo magni consilii
				<lb/>et mirabiliter sagax est, simulata humilitate per nuncios papam rogavit, ut Rudolfum
				<lb/>excommunicaret. Quod papa se facturum ilico promisit, si vocatus racionem huius
				<lb/>facti reddere non posset. Non enim canonicum videbatur, si ante excommunicaretur,
				<lb/>quam conveniretur. Sed rex mente effrenatus velociter montes transiit et impigre
				<lb/>Baioariam Franciamque recepit. Sed quid plura? Haut segnior R[udolfus] Franciam
				<lb/>invadit; bellumque committitur gravissimum, et multa milia hominum ex utraque parte
				<lb/>cecidere. Sunt qui dicunt huius prelii Henricum fuisse victorem, quam plures autem
				<lb/>palmam huius R[udolfo] ascribunt certaminis. Sed, quisquis victore, cruentissimam
			<lb/>tamen possedit victoriam.</p>
			<p><lb/>Interea Rome grave malum et inrecuperabile damnum derepente exortum est.
				<lb/>Nam Cencius prefectus, vir christianissimus, per insidias Stephani fratris, Deo odibilis,
				<lb/>de quo supra memoravimus, occisus est. Cuius corpus dum Romę apud
				<lb/>Sanctum Petrum delatum fuisset, Deus per eum multa fecit mirabilia. Romani vero
				<lb/>communicato consilio castrum, in quo se nefandus ille receperat, vi capiunt eiusque
				<lb/>capite et manibus truncatum cadaver ignibus tradunt, caput vero eius et manus in
				<lb/>cortina beati Petri suspendunt, reliquos vero tanti sceleris fautores quosdam interfecere,
			<lb/>quosdam vero a patria eliminavere.</p>
			<p><lb/>Post paucos vero dies, postquam hęc gesta sunt, Gregorius venerabilis pontifex
				<lb/>Romam cum honore remeavit, moxque sinodum congregavit, in qua amborum regum
				<lb/>nuncii interfuere; quibus et beati Petri auctoritate preceptum est, ut non pugnarent,
				<lb/>sed locum eligerent, in quo ambarum partium episcopi possent secure convenire,
				<lb/>reddituri racionem ante sanctę Romanę ecclesię legatos. Quod salubre concilium
				<lb/>diabolo instigante interruptum est, et iterum acriter pugnatum est; in quo multa
				<lb/>milia hominum ex utraque parte cecidere et maxime Boemiorum. Quod ut papę
				<lb/>nunciatum est, in proxima quadragesima - nam in festivitate sanctę Agathę hoc
				<lb/>bellum gravissimum commissum est - sinodum congregavit, in qua amborum regum
				<lb/>nuncii interfuere, qui proprio ore iuravere concilium non culpa dominorum suorum
				<lb/>interruptum. Sed quis eorum fuerit periurus, quia non satis apparet, dicere omitto.
				<lb/>Sed quid plura? Venerabilis pontifex religiosos episcopos ultra montes mittere destinavit,
				<pb n="612"/>
				<lb/>qui regibus interdicerent, ut non pugnarent, et episcopos ad concilium vocarent,
				<lb/>Petrum scilicet episcopum Albanensem, virum religiosissimum, qui ante episcopatum
				<lb/>temporibus papę Alexandri ex precepto abbatis sui contra symoniacam [heresim]
				<lb/>per medios ignes transivit illesus, et Udalricum Paduanum episcopum, virum
				<lb/>valde eloquentissimum et Heinrico regi satis fidelissimum, et Aquileiensem patriarcham;
				<lb/>qui Alpes transeuntes regem in Baioaria inveniunt; sed neque suplicationibus neque
				<lb/>precibus neque aliqua quavis calliditate potuerunt efficere, ut synodum pateretur rex
				<lb/>Heinricus in suo regno eos celebrare, nisi Rudolfum absque vocatione vellent excommunicare.
				<lb/>Quod dum illi facere noluissent interdicentibus canonibus, infecto negocio
				<lb/>Romam rediere. Iterum acriter pugnatum est, et multa milia hominum ex utraque
			<lb/>parte cecidere.</p>
		</div>
		<div type="book">
			<head><lb/>INCIPIT LIBER VIIII.</head>
			<p><lb/>Interea rex Henricus deliberato consilio misit Romę legatos, Lemarum scilicet
				<lb/>Bremensem archiepiscopum, de quo supra retulimus, et Pabenbariensem episcopum et
				<lb/>alios quam plures, superbam et inauditam portantes legationem, ut, si vellet papa
				<lb/>R[udolfum] absque iudicio excommunicare, debitam ei preberet obedientiam; sin aliter,
				<lb/>acquireret sibi papam, qui faceret secundum eius voluntatem. Venerabilis vero pontifex,
				<lb/>qui pro veritate mori paratus erat, non solum racionem pretendentem non condemnavit,
				<lb/>sed etiam ipsum regem superbe loquentem excommunicavit. Quod factum
				<lb/>populo Romano magnam dedit fluctuationem. Interea prefati regis legati Tusciam
				<lb/>venientes a subiectione excellentissimę cometisse M[atildę] omnino temptabant avertere;
				<lb/>et quia plebs semper cupida novarum rerum, infida prioribus dominis, tum quia
				<lb/>eadem plebs naturaliter infida est, quod voluere, facillime facere potuere; dehinc
				<lb/>venientes Longobardiam, relicto marchione Alberto et comite Bosone in partibus Tuscię,
				<lb/>omnes principes Longobardorum ad colloquium invitantes apud Brixianorium, diviso
				<lb/>regno et sacerdotio, ad regem remearunt. Interea venerabilis pontifex post pentecosten
				<lb/>cum Ruberto Normannorum duce citra Aquinum colloquium habuit eumque
				<lb/>ab excommunicatione absolvit; qui eius proprius factus miles omnem Apulie et
			<lb/>Calabrię ab eo suscepit principatum.</p>
			<p><lb/>Cum hec gererentur, Longobardorum episcopi et principes apud Brixianorium
				<lb/>conveniunt; haut segnis ibi rex occurrit cum suis episcopis ac ultramontanis principibus;
				<lb/>ubi communicato pessimo consilio eligitur Guibertus in Romanum pontificem a
				<lb/>consimilibus, nullo ibi Romano astante clerico vel laico, presidente Romanę cathedrę
				<lb/>venerabili papa Gregorio, qui iam per quinquennium in pace universalem rexerat
				<pb n="613"/>
				<lb/>ecclesiam. Quod factum diabolicum non est auditum a die, qua gentes esse ceperunt,
				<lb/>usque ad diem hanc. Et quia peccatum plerumque est pena peccati, ex radice superbię,
				<lb/>processit ad periurium, ex periurio pervenit ad inobedientiam, per inobedientiam
				<lb/>Guibertus cecidit in excommunicationem, per excommunicationem pervenit ad idolatriam.
				<lb/>Hunc talem, ut superius retulimus, nullo Romanorum clericorum vel laicorum
				<lb/>ibi presente vel consentiente, excepto Ugone Candido, qui peccatis suis exigentibus
				<lb/>ab ecclesia iam diu fuerat sequestratus, elegit sibi rex in pontificem et huic, suadente
				<lb/>Dionisio Placentino episcopo, ore proprio iuravit ab eo coronam imperialem
				<lb/>suscepturum. Quid plura? Ita omnes mente cecati sunt, ut non respicerent faciem
				<lb/>terrę, et quam procul a Romana urbe castra metati erant. Proh dolor! omnes, qui
				<lb/>ibi aderant, pseudoprophetam adoravere proni. Sed quique adoravere, a matris
				<lb/>ecclesię sinu longe cecidere. Celebrata igitur taliter apostolorum principum festivitate,
				<lb/>rex tanti pontificis auctus benedictione remeavit ad propria. Guibertus vero cum suis
			<lb/>complicibus, papalia secum deferens indumenta, intravit Italiam.</p>
			<p><lb/>Sed quia consilia Domini abyssus multa, ineffabili Dei providentia non flagella
				<lb/>Domini, secundum quod meritus erat, suscepit Heinricus, sed successum, qui mirabiliter
				<lb/>adderet nequicię suę superbiam. Nam non longo post tempore intravit Saxoniam in
				<lb/>potentatu magno et manu robusta. Cui ex adverso occurrit R[udolfus], et acerrimo
				<lb/>bello commisso Henricus turpiter terga vertit; in quo prelio victor R[udolfus] occubuit.
				<lb/>Non sicut solent mori ignavi, mortuus est Rudolfus, non fugiens vel latibula
				<lb/>querens occisus, sed super strages inimicorum et super cadavera mortuorum plagatus
				<lb/>a suis inventus est. Cuius mors Heinrico post VIII dies in quodam castro latitanti et
				<lb/>de fuga cogitanti nunciata est. Qui mox extollens in altum cornu suum et loquens
				<lb/>adversus Deum iniquitatem, non recognoscens sathanę calliditates, credidit Deo suum
				<lb/>placuisse peccatum. Post paucos vero dies, postquam hęc gesta sunt, eius filius
				<lb/>cum exercitu excellentissimę M[atildę] pugnavit et victoriam obtinuit. His elatus
				<lb/>successibus derepente Italiam intravit et post pasca, ducens secum bestiam, Romam
				<lb/>tendit et in vigilia pentecostes in prato Neronis castra metatus est. Sed o Deus! quis
				<lb/>non tantorum prudentum virorum potest mirari amentiam? Nam etsi mentis oculos
				<lb/>perdiderant, corporeos tamen non amiserant. Annon videbant, qui ab eis ducebatur?
				<lb/>quam a Romanis honorifice suscipiebatur? Nam cernere erat pro cereis lanceas et pro
				<lb/>clericorum choris armatos, pro laudibus convicia, pro plausibus ululatus. Sed quid plura?
				<lb/>Post agrorum vastationem et multa et varia homicidia, post varias clades et miserias,
				<lb/>quas Romani nolentes pseudopapam suscipere perpessi sunt, cum eodem rex Longobardiam
				<lb/>infecto negocio rediit. Sequenti vero hieme, ducens secum pestiferum, iterum
				<lb/>Romaniam intravit, et depopulans urbes et castra evertens, ad ultimum per omne
				<lb/>quadragesimale tempus Romam obsedit. Et post pascha, exercitu per civitates et vicina
				<lb/>castra undique circumfuso, dimittens apud Tyburim Guibertum, ipse Longobardiam
				<lb/>remeavit. Guibertus vero ut Alcimus satis agebat pro sacerdotio suo. Nam per omne
				<lb/>festivum tempus magnas depredationes et varias Romanorum civium truncationes faciebat
				<pb n="614"/>
				<lb/>Dehinc segetes et agros flamma depopulans, de penuria vel fame filiorum male
				<lb/>cogitabat. Sequenti vero hieme iterum rex Romę reversus est; et postquam sacramentis
				<lb/>datis firmatum est omnes religiosos ex quocunque regno volentes Romam
				<lb/>visere venire securos, post captionem Hostiensis episcopi aliorumque religiosorum
				<lb/>monachorum et clericorum videns se a Cluniacensi abbatę et ab omnibus episcopis,
				<lb/>tam clericis quam monachis haberi excommunicatum, ad callida mox se contulit argumenta;
				<lb/>nam ut popularem captaret favorem, dixit se a venerabili Gregorio coronam
				<lb/>velle accipere imperialem. Quod ut populus audivit Romanus, non solum laici,
				<lb/>sed etiam religiosi qui videbantur, tam episcopi quam clerici, abbates, monachi, ceperunt
				<lb/>supliciter lacrimis fusis orare, ut patrię fere perditę misereretur. Venerabilis vero
				<lb/>pontifex, qui pro veritate mori paratus erat, negavit se omnino facturum, nisi prius
				<lb/>de excommunicatione publice satisfaceret. Quod cum rex conscientia accusante facere
				<lb/>renuisset, et per multos dies a Romanis venerabilis pontifex rogaretur, ut regem susciperet,
				<lb/>et ille ad omnes preces maneret immobilis, paulatim cepit prefatus rex vulgi
				<lb/>sibi favorem acquirere. Cunque pecunia et terrore et vi omnes fere sibi acquisisset
				<lb/>Romanos, de fortitudine venerabilis Gregorii desperans, ad dedecus et infamiam totius
				<lb/>ecclesię Guibertum in sede sancti Petri ordinare constituit; et cum non haberet episcopos
				<lb/>cardinales, sacerdotes sanctę Romanę ecclesię nec levitas nec comprovinciales
				<lb/>episcopos, quibus mos est papam intronizare - nemo enim ex tanto numero, nisi qui
				<lb/>a fide exulaverat, cum eo fuerat; antea enim maluerant propriis sedibus carere et, si
				<lb/>oporteret, omnibus menbris debilitari quam participes fieri coinquinationis - a Mutinensi
				<lb/>episcopo et a Bononiensi episcopo et a Cerviensi in sede beati Petri intronizatus
				<lb/>est. Quod fantasma a seculo non est auditum. Dehinc in pascha a
				<lb/>tali benedictionem accepit imperialem; sicque civitatem intravit, ducens secum triformem
				<lb/>Chimeram, et ad Lateranense usque pervenit palacium. Venerabilis vero
				<lb/>Gregorius, ut cognovit populi trepidationem, iam dudum in arce Sancti Angeli se
				<lb/>locaverat; ad cuius obsidionem rex omnes Romanos armavit; ipse vero dissimulans
				<lb/>fortissimi ducis Roberti nescire adventum, Capitolina domo destructa, ad ecclesiam
				<lb/>sancti Petri cum Guiberto veniens, civitatem Sancti Petri, quam Leo quartus papa
				<lb/>edificaverat, funditus destruxit; sicque valefaciens Romanis, una cum Guiberto recessit.
				<pb n="615"/>
				<lb/>Sed antequam ad Senam venisset, fortissimus dux Rudbertus Romam aggressus,
				<lb/>non per triennium ut Heinricus, sed sequenti die, qua venit, perfidam civitatem
				<lb/>armis cepit et papam ab obsidione liberavit et fere omnes Romane civitatis regiones
				<lb/>victor ferro flammaque possedit. Dehinc apud Lateranense palacium per multos
				<lb/>dies degens multa milia Romanorum vendidit ut Iudeos, quosdam vero captivos duxit
				<lb/>usque Calabriam; et tali pena digni erant multari, qui ad similitudinem Iudeorum
				<lb/>pastorem suum tradiderunt. Quid plura? Venerabilis papa una cum Roberto Salernum
				<lb/>usque pervenit, ibique per aliquod dies degens saluberrima monita populis impendebat.
				<lb/>Sed non longo post tempore infirmitate corporis correptus spiritum cęlo reddidit.
				<lb/>Ad cuius sepulchrum Deus multa milia miracula usque hodie operatur. Vere terque
				<lb/>quaterque beatus, qui meruit pro nomine Iesu contumelias pati. Et ille quidem cum
				<lb/>Petro regnat in celestibus; hic vero omnibus odiosus a nemine viventium, quamvis a
				<lb/>quibusdam gratia regis dicatur, et apostolicus habetur. Tamen sunt, qui gratia regis quedam
				<lb/>confingunt machinamenta, volentes domnum Gregorium infamare, sed non valentes.
				<lb/>Sunt enim, qui dicunt eum non iure fuisse apostolicum propter quedam decreta
				<lb/>Nicolai iunioris, quibus sub anathemate interdictum ferunt, ut nemo aspirare audeat
				<lb/>ad pontificatum Romanum nisi ex consensu regis eiusque filii. Quod falsissimum esse
				<lb/>omnibus modis declarabitur, quamvis, etsi verum esset, tamen nullius momenti esset.
				<lb/>Nam, etsi licet Romanis pontificibus rigorem canonum temperare pro necessitate temporum,
				<lb/>tamen non licet omnino destruere. Quid enim aliud esset nisi omnino christianam
				<lb/>legem destruere, decreta sanctorum Romanorum pontificum, qui sanguine suo
				<lb/>ecclesiam fundavere, infringere et sacrosancta IIII concilia, que ab hominibus velut
				<lb/>euangelia sunt veneranda, irrita facere? Sed bonę memorię domnum Nicolaum ab hac
				<lb/>liberemus infamia et testibus idoneis eum talia non dictasse demonstremus. Veniat
				<lb/>Guibertus testis idoneus, a quo cesar inperialem accepit coronam, et falsa locutos eos
				<lb/>convincat. Si enim verum est secundum decreta Nicolai, ut non apostolicus habeatur,
				<lb/>qui non ex consensu regis...Romanum electum esse pontificem, et Alexandrum
				<lb/>absque eius voluntate Romanę sedi intronizatum, restat eundem non apostolicum,
				<lb/>sed excommunicatum. Quodsi excommunicatus et ab ecclesia Dei sequestratus,
				<lb/>Guiberto quid contulit, dum eum sacraret episcopum? Benedictionem, quam non
				<lb/>habuit, dare non potuit; ergo maledictionem, quam habebat, donavit. Igitur, si maledictus,
				<lb/>quomodo papa? Sed hoc falsum est. Guibertus enim iure episcopalem accepit
				<lb/>benedictionem, et Alexander papa, qui contra voluntatem regis Romanum adeptus
				<lb/>est pontificatum, teste Guiberto apostolicus legaliter ordinatus est. Quod itidem
				<lb/>de cesare sentiendum est. Si enim hoc verum esset, quomodo homo magni consilii et
				<lb/>sollertis ingenii papę Alexandro per tot annos dedisset obedientiam? et quomodo a
				<lb/>Guiberto eius episcopo imperialem suscepisset coronam? Accedat et tercius testis
				<lb/>Ugo Candidus cardinalis Romanus et probet eos esse mentitos. Quomodo enim in
				<lb/>ipso die sepulture prefati papę Gregorium elegisset? Si enim decreta vera sunt, ergo
				<lb/>excommunicatus est. Quodsi excommunicatus, et infamis. Si vero infamis, quomodo
				<lb/>apud Brixianorium, civibus Romanis nolentibus, solus Ugo Guibertum papam potuit eligere?
				<lb/>Falsa sunt autem hęc et puerorum ludo similia, quamvis venerabilem Gregorium
				<lb/>in ordinatione sua consensum regis habuisse nulli dubium est; nam Vercellensis episcopus
				<pb n="616"/>
				<lb/>Gregorius a rege missus eius interfuit consecrationi. Quodsi aliquid adversus
				<lb/>eum habuit, decuit in primordio dixisse, antequam legatos eius honorifice suscepisset,
				<lb/>priusquam ab eis absolutionem excommunicationis publice suscepisset, antequam Herimannum
				<lb/>Pabenbariensem episcopum ei deponendum Romę misisset, priusquam alterum
				<lb/>in eius sede ex precepto eius posuisset. Quodsi dixerit se iuvenem suorum deceptum
				<lb/>fuisse astucia consiliariorum, quid de Lemaro Bremensi archiepiscopo dicemus, viro
				<lb/>sapientissimo et omnium artium peritissimo? Nonne, postquam ab eiusdem papę legatis
				<lb/>officio suspensus est, tamdiu sacerdotio se abstinuit, quamdiu a Saxonia Romam
				<lb/>veniret, ducens secum illius regni philosophos Giticlinum Coloniensem et Guezolonem
				<lb/>prepositum, qui postea Maguntinam vastavit ecclesiam, et Mainardum Pabenbargensem
				<lb/>et cum his papê pedibus advolutus tam lacrimabiliter veniam peciit, donec
				<lb/>impetravit et officium sacerdotale recepit? Dicerem quidem: si papa non erat, cur
				<lb/>apud Canusium ab eo [rex] excommunicationis absolutionem suscepit, nisi essent, qui
				<lb/>dicerent extortam confessionem non esse confessionem? Quod qui dicunt, male decreta
				<lb/>beati Alexandri, quinti post beatum Petrum Romani pontificis, intelligunt. Non enim
				<lb/>aliam dicunt esse extortam confessionem, nisi quando vel supliciis vel minis veritatem
				<lb/>cogitur negare vel in idolatriam peccare; veritatem profiteri vel invitum, hoc reorum
				<lb/>est; et hęc non est extorta confessio, sed invita, quando quis cogitur hoc profiteri veritate
			<lb/>prodente, quod prava mente negare deliberaverat.</p>
			<p><lb/>Sunt et alii, qui dicunt venerabilem Gregorium legaliter papam fuisse, sed contra
				<lb/>se ipsum sententiam damnationis dictasse. Nam in secunda feria post pasca apud
				<lb/>Sanctum Petrum, cum regem excommunicasset, adiecit: "Omnibus vobis notum sit,
				<lb/>quod, si usque ad festivitatem sancti Petri non resipuerit, mortuus erit aut depositus.
				<lb/>Quodsi hoc non fuerit, mihi credi amplius non oportet". Quod verbum
				<pb n="617"/>
				<lb/>male intelligentes avide rapuere et quique secundum suam voluntatem ad malam partem
				<lb/>declinavere. Sed hoc non fuit in semetipsum dictasse sententiam. Aliud enim est dicere:
				<lb/>"Mihi credi non oportet", et aliud: "Me iudico deponendum". Nec enim sententia
				<lb/>dici potest, que ante ventilatam questionem profertur. Sed nec ullam possidebit firmitatem
				<lb/>sententia, que sine consideratione pronunciatur. Et quamvis popularis rusticitas
				<lb/>aliter intellexisset, quam debuit, tamen omnis qui sanum sapit eum vera dixisse non
				<lb/>dubitat. Nam cum in lege scriptum sit: "Si quis in nomine Domini prophetaverit, et
				<lb/>non evenerit, quod predixerit, lapidibus obruatur, quia nomen Domini irritum fecit",
				<lb/>quid est, quod Ionas de subversione Ninive prophetans, cum Ninive non sit subversa,
				<lb/>nec mortuus legitur nec reprobatus, nisi quia spiritalis ibi est intellecta subversio? de
				<lb/>qua dictum est: <hi rend="italic">Verte impios, et non erunt</hi>. Sic protoplasto dominica voce dictum est:
				<lb/><hi rend="italic">In quacunque die manducaveris, morte morieris</hi> , cum post vetitum gustum nongentos
				<lb/>et eo amplius annos vixisse comprobatur, nisi quod ei mortem interminatus est penalem,
				<lb/>non naturalem, qua anima nexu corporis liberatur. Tres enim mortes scriptura
				<lb/>referente didicimus: unam spiritalem, qua anima viciis moritur et Deo vivit, de qua
				<lb/>scriptum est: <hi rend="italic">Beati mortui, qui in Domino moriuntur</hi> ; alteram naturalem, qua anima
				<lb/>nexu corporis liberatur; terciam vero penalem, de qua scriptum est: <hi rend="italic">Anima, que peccaverit,
				<lb/>ipsa morietur</hi>. Qua morte mortuum eum, qui apud Brixianorium pronus adoravit
				<lb/>bestiam, nulli dubium est. Sed dicunt eo die eum a regno depositum non fuisse,
				<lb/>non intelligentes "aut" disiunctivam esse coniunctionem, non affirmativam; quamvis, etsi
				<lb/>non ante humanos oculos, tamen forsan ante divinos oculos depositus est. Quis enim
				<lb/>Saulem neget post Samuelis verba dicentis ad eum: <hi rend="italic">Scindet Deus regnum tuum hodie
				<lb/>a te et dabit meliori te</hi> , et post David unctionem, diabolico spiritu plenum, usque ad
				<lb/>durissimum Gelboe prelium ad perniciem suam ante humanos oculos regnasse? O quanto
				<lb/>melius sibi esset, si eo die, quo a Domino reprobatus, regia esset potestate privatus,
				<lb/>quam post cupidine regni inflatus per Doech Idumeum sacerdotes Domini interficere
				<lb/>et octoginta viros ephot accinctos lineo iussisset necare; et si eodem die, ut superius
				<lb/>dixi, esset repudiatus, non diabolum in Samuele adorasset nec eius verba audisset dicentis:
				<lb/><hi rend="italic">Tu et filii tui cras mecum eritis</hi>. Quid plura? Satis liquido patet eum mortuum
			<lb/>fuisse et depositum eo die, quo Guibertum pronus adoravit.</p>
			<p><lb/>Item sunt quidam, qui dicunt venerabilem Gregorium vere Romanum fuisse pontificem,
				<lb/>sed regem absque racione excommunicasse secundum decreta Felicis papę et
				<lb/>martiris, in quibus sic legitur: <hi rend="italic">Nemo suis rebus exspoliatus aut a sede pulsus potest
				<lb/>excommunicari vel iudicari, priusquam omnia ei redintegrentur</hi> et cetera. Sed quamvis
				<lb/>hoc capitulum specialiter ad episcopos pertinere videatur, tamen evidentissime demonstrabitur
				<lb/>nihil eis prodesse, quominus ostendatur regem iuste fuisse excommunicatum.
				<lb/>Si enim de regno aliqua fuisset controversia, utrumnam iustę vel iniuste regni
				<lb/>teneret gubernacula, cedo: deberet prius suo restitui loco quam excommunicari vel iudicari.
				<lb/>Sed inter papam et regem non aliunde orta est controversia, nisi quia, secundum
				<pb n="618"/>
				<lb/>Phocium et Dioscorum ponens in celum os suum, sine iudicio temptavit pellere a sede
				<lb/>domnum papam senioris Romę. Secunda vero excommunicatio propterea facta est,
				<lb/>ut, cum semel et bis et ter ammonitus fuisset a domno papa, ut non pugnaret et
				<lb/>locum daret in suo regno celebrandi concilii, et renuisset imitatus magistrum gentium
				<lb/>promptum se dicentem ad omnem ulciscendam inobedientiam, rebellionem superbi
				<lb/>filii excommunicando compescere curavit, non volens eum mortificare, sed ad penitentiam
			<lb/>vocare.</p>
			<p><lb/>Sed cum superius a me quesisses, amice dulcissime, si licet christiano armis
				<lb/>pro veritate certare, hystoriam petebas. Quam nunc contexui, licet multis notissimam,
				<lb/>tamen posteris profuturam, ut cognoscas, quia, si licuit unquam christiano pro
				<lb/>aliqua re militare, licet contra Guibertistas omnibus modis bellare. Si enim beatus
				<lb/>Gregorius pugnandum contra symoniacam et neophitorum heresim pro officii sui consideratione
				<lb/>omnibus precepit, quanto magis contra hanc, que mater est omnium heresium,
				<lb/>pugnandum esse nulli dubium est? Nec milites a regno Dei alienos esse iudicabimus,
				<lb/>quos baptista Domini non solum non abhorruit, sed pocius, ut militarent
				<lb/>contenti suis stipendiis, precepit. Dominus vero noster Iesus Christus nonne centurionis
				<lb/>fidem anteposuit filiis Israel? Sed et eius servulum curare non dedignatus
				<lb/>est. Post gloriosam vero eius ad celos ascensionem primicię gentium, que credidere,
				<lb/>ex militibus fuere; et in tantum eorum elemosinę et orationes acceptę fuere,
				<lb/>ut Symone Petro in domum Cornelii intrante, antequam ei vel [eis], qui cum eo
				<lb/>erant, manus imponeret vel baptismi aqua mundaret, sancti Spiritus susceperint
				<lb/>carismata. Et cum sint quedam officia, ad que redire post baptisma... sub
				<lb/>gentilibus ducibus militasse; que si licuit pro terreno rege, non licebit pro celesti?
				<lb/>si licuit pro re publica, non licebit pro iusticia? si licuit contra barbaros, non licebit
				<lb/>contra hereticos? Nonne sanctus Hylarius, ut in hystoria legitur Francorum Clodoveum
				<lb/>regem contra hereticos Arrianos armavit? Sed et beatus Augustinus, insignis
				<lb/>doctor, Bonifacium hortatur, ut Circumcelliones et Donatistas depredetur atque persequatur,
				<lb/>eique sic scribit inter cetera: <hi rend="italic">Bonefacio spectabili viro A. salutem. Gravi de
				<lb/>pugna conquereris: dubites nolo, utile tibi tuisque daboque consilium. Arripe manibus
				<lb/>arma, oratio aures pulset auctoris, quia, quando pugnatur, Deus apertis oculis
				<lb/>prospicit, et partem quam aspicit iustam, illi donat palmam et victoriam. Noli existimare
				<lb/>in armis bellicis non posse Deo placere. In his fuit sanctus David, cui
				<lb/>Dominus tantum perhibuit testimonium: "De fructu ventris tui ponam super sedem
				<lb/>tuam" In his fuit et centurio, de quo dicit Dominus: "Amen dico vobis, non inveni
				<lb/>tantam fidem in Israel". In his fuit et Cornelius, cuius elemosinę fuere acceptę apud
				<pb n="619"/>
				<lb/>Deum. Quid dicam? Hostem pugnantem necessitas perimat, non voluntas</hi>. Idem
				<lb/>de sermone Dei habito in monte, cum de beatitudinibus loqueretur et venisset ad
				<lb/><hi rend="italic">Beati qui persecutionem paciuntur propter iustitiam</hi> , equaliter dixit beatos eos, qui
				<lb/>persecutionem inferunt propter iusticiam, acsi qui persecutionem paciuntur propter
				<lb/>iusticiam. Ieronimus vero in tractatu Pentateuci sic meminit dicens: <hi rend="italic">Si Hebreo preceptum
				<lb/>est patri vel matri vel uxori, que dormit in sino suo, non parcere, si se
				<lb/>voluerit a veritate avertere, quanto magis tibi, ó christiane, heretico scindenti domini
				<lb/>Iesu vestem non esse parcendum tibi cognoscas</hi>? Idem ad Rusticum Nerbonensem:
				<lb/><hi rend="italic">Non est impietas pro Deo crudelitas</hi>. Prefatus sanctus Ieronimus in tractatu Ieremię
				<lb/>ad Eusebium Cremonensem sic scribit inter cetera: <hi rend="italic">Homicidas et adulteros et reos
				<lb/>mortis scelestos perdere, non est homicidium, sed legum observatio</hi>. Venerabilis vero
				<lb/>Ambrosius, gemma sacerdotum, in quadam sua epistola se armis populorum defensatum
				<lb/>a Iustinę imperatricis rabie gloriatur. Sanctissimus vero Gregorius, sydus aureum,
				<lb/>a Mauricio imperatore arguitur, eo quod in milites Romanę urbis muros tuentes larga
				<lb/>ciborum et armorum honorificentia plus, quam ab imperatore soliti erant accipere, inpendebat.
				<lb/>Quid vero Veloci magistro militum scribat, audiamus: <hi rend="italic">Nunc utile visum
				<lb/>est, ut aliquanti illuc milites transmittantur, quos gloria tua ammonere et hortari, ut
				<lb/>parati sint ad laborem, studeat; et occasione inventa cum gloriosissimis filiis nostris
				<lb/>Marcio et Vitalio loquere, et quecunque vobis adiutore Deo pro utilitate rei publicę
				<lb/>statuerint [facite]; et si adhuc ad Ravennates partes Aiulfum cognoveritis excurrere,
				<lb/>vos a dorso eius, sicut fortes viros condecet, laborate</hi>. Item Marcio et Vitalio
				<lb/>inter cetera: <hi rend="italic">Gloriosi filii, estote solliciti, quia, quantum comperi, hostis collectam habet
				<lb/>multitudinem et in armis dicitur residere; si hic cursum Deo sibi irato mittere
				<lb/>voluerit, vos loca illius quantum Dominus adiuverit, depredate</hi>. Idem in Moralibus:
			<lb/><hi rend="italic">Crudelem interficere non est crudelitas</hi>.</p>
			<p><lb/>Audistis sanctorum patrum documenta, advertite et pro veritate pugnantium
				<lb/>exempla. Hermogenem prefectum Paulo Constantinopolitano episcopo zelo Arrianę
				<lb/>hereseos persecutionem inferentem legimus cum omni domo sua ab orthodoxis igne
				<lb/>crematum; nec hoc vituperatum, sed ab omnibus scimus esse laudatum. Quid vero
				<lb/>de Alexandrinis dicam? Nonne propter varias pugnas et diversa certamina, que contra
				<lb/>Arrianos exercuere, in toto mundo laudantur? Annon Mediolanenses a catholicis condigna
				<lb/>gloria extolluntur, qui orthodoxos episcopos in ecclesiam fugientes de manu Constantii
				<lb/>liberavere? Nonne Cirillus episcopus Alexandrinus, cuius laus in Ephesino
				<lb/>concilio est, Amonium monachum, qui Orestem prefectum saxo percussit, zelo Dei
				<lb/>ductus, quamvis non secundum perfectam scientiam, qui ab officio eiusdem Orestis ob
			<lb/>hoc fuerat lapidatus, inter martires collocavit?</p>
			<pb n="620"/>
			<p><lb/>Veniamus nunc ad nostra tempora et videamus, quid pugnantibus contra Normannos
				<lb/>sub papa Leone omnipotens contulit. Gloria enim et honore coronavit eos et
				<lb/>signis et prodigiis sibi complacuisse comprobavit. Quid vero de Herlimbaldo, viro
				<lb/>religioso, et de Centio Romano prefecto viro christianissimo dixerim, ad quorum
			<lb/>sepulchra multa mirabilia Deus operatur?</p>
			<p><lb/>Igitur pugnent gloriosissimi Dei milites pro veritate, certent pro iusticia, pugnent
				<lb/>vero animo adversus heresim, extollentem se adversus omne, quod dicitur vel quod
				<lb/>colitur deus. Emulentur in bonum excellentissimam comitissam Matildam, filiam
				<lb/>beati Petri, que virili animo, omnibus mundanis rebus posthabitis, mori parata est
				<lb/>potius quam legem Dei infringere et contra heresim, que nunc sevit in ecclesia, prout
				<lb/>vires suppetunt, omnibus modis impugnare; in manu cuius credimus quia tradetur
				<lb/>Sisara, et sicut Iabin in torrente Cison disperiet; quia exterminavit vineam Dei
				<lb/>et depascitur eam ut singularis ferus, factus ut stercus terrę. Nos autem secundum
				<lb/>officii nostri tenorem oremus, ut, incensa igni et suffossa ab increpatione vultus tui,
			<lb/>citissime pereat.</p>
			<p><lb/>EXPLICIT.</p>
		</div>
	</body>
</text>
</TEI>