<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Gregorius III papa</author>
				<respStmt>
					<resp key="print_editor">Edizione critica a stampa a cura di</resp>
					<name>W. Gundlach</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EF">Edoardo Ferrarini</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="4614" unit="words">Parole: 4614</measure>
				<measure quantity="30039" unit="characters_without_spaces">Caratteri (spazi esclusi): 30039</measure>
				<measure quantity="34256" unit="characters_witht_spaces">Caratteri (spazi inclusi): 34256</measure>
			</extent>
			<publicationStmt>
				<publisher>ALIM</publisher>
				<date when="2015-12-26">26/12/2015</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: Numero parole: 4.677&#13;
Numero caratteri (spazi esclusi): 30.256&#13;
 &#13;
ES</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Gregorius III papa</author>
						<title>Epistolae</title>
						<editor>W. Gundlach</editor>
						<editor>E. Dümmer</editor>
					</analytic>
					<monogr>
						<title level="m">MGH, Epistolae Merowingici et Karolini aevi. Tomus I</title>
						<imprint>
							<pubPlace>Berlin</pubPlace>
							<date>1892</date>
							<biblScope unit="page">278-280</biblScope>
                                                        <biblScope unit="page">290-294</biblScope>
                                                        <biblScope unit="page">476-479</biblScope>
                                                        <biblScope unit="page">703-709</biblScope>
						</imprint>
					</monogr>
					<series>
						<title level="s">MGH, Epp.</title>
						<biblScope unit="volume">3</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="EF">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="278"/>
		<div>
			<head type="salutatio"><lb/>REVERENTISSIMO ET SANCTISSIMO FRATRI BONIFATIO COEPISCOPO
				<lb/>– AD INLUMINATIONEM GENTIS GERMANIAE VEL CIRCUMQUAQUE IN
				<lb/>UMBRA MORTIS MORANTIBUS GENTIBUS, IN ERRORE CONSTITUTIS, AB
				<lb/>HAC APOSTOLICA DEI ECCLESIA DIRECTO – GREGORIUS SERVUS SERVORUM
			<lb/>DEI.</head>
			<p><lb/>Magna nos habuit gratulatio, lectis sanctissime fraternitatis tuae litteris, cum in
				<lb/>eis, relecta serie, fuisset repertum, domini nostri Iesu Christi gratia plurimos te a
				<pb n="279"/>
				<lb/>gentilitate et errore ad vere fidei agnitionem convertisse. Quod, quia divina institutione
				<lb/>docemur in parabolis, cui quinque talenta credita fuerant, alia quinque fuisse lucratum,
				<lb/>in talis commercii lucro cum tota plaudemus aecclesia. Hinc iure tibi sacri
				<lb/>pallei direximus munus, quod beati Petri apostoli auctoritate suscipiens induaris,
				<lb/>atque inter archiepiscopos unus, Deo auctore, precipimus, ut censearis. Qualiter
				<lb/>enim eum utaris, ex mandato apostolico informatus cognosces ita, ut, dum missarum
				<lb/>sollempnia geris vel episcopum te contingerit consecrare, illo tantummodo tempore
			<lb/>eum utaris.</p>
			<p><lb/>Quia vero turbas Domini gratia in eisdem partibus ad rectam fidem asseruisses
				<lb/>conversas, nequire te occurrere omnibus: ea quae salutis sunt impendere aut intimare
				<lb/>– cum iam longe lateque gratia Christi eius fides in illis partibus propagetur
				<lb/>– precipimus, ut iuxta sacrorum canonum statuta, ubi multitudo excrevit fidelium,
				<lb/>ex vigore apostolicae sedis debeas ordinare episcopos, pia tamen contemplatione, ut
			<lb/>non vilescat dignitas episcopatus.</p>
			<p><lb/>Presbiterum namque, quem preterito asseruisti anno ad nos advenisse nostroque
				<lb/>iudicio fuisse a suis nefariis absolutum actionibus, credas: neque nobis confessiones
				<lb/>aliquas fecit nec a nobis, ut suos expleat libitus, absolutus est; sed, si eum errori
				<lb/>deditum reppereris, hunc apostolicae sedis vigore ut iuxta sanctorum canonum censuram
				<lb/>corrigas precipimus et emendes, vel si quos forsan tales inveneris. Ille enim
				<lb/>veniens: “Presbiter sum” ait; commendaticias apud filium nostrum Carolum litteras
				<lb/>expetiit. Nullam illi aliam concessimus licentiam. Quem vitari, si prave conversatur,
			<lb/>cum reliquis volumus.</p>
			<p><lb/>Eosdemque, quos a paganis baptizatos esse asseruisti, si ita habetur, ut denuo
			<lb/>baptizes in nomine trinitatis, mandamus.</p>
			<p><lb/>Inter ea agrestem caballum aliquantos adiunxisti comedere, plerosque et domesticum.
				<lb/>Hoc nequaquam fieri deinceps, sanctissime, sinas frater, sed, quibus potueris
				<lb/>Christo iuvante modis, per omnia conpesce et dignam eis interdicito paenitentiam;
			<lb/>inmundum enim est atque exsecrabile.</p>
			<p><lb/>Pro oboeuntibus quippe, consuluisse dinosceris, si liceat oblationes offerre.
				<lb/>Sancta sic tenet aecclesia, ut quisque pro suis mortuis vere christianis offerat oblationes
				<lb/>atque presbiter eorum faciat memoriam. Et quamvis omnes peccatis subiaceamus,
				<lb/>congruit, ut sacerdos pro mortuis catholicis memoriam faciat et intercedat. Non
			<lb/>tamen pro impiis, quamvis christiani fuerint, tale quid agere licebit.</p>
			<p><lb/>Nam et eos, qui se dubitant fuisse baptizatos an non, vel qui a presbitero Iovi
			<lb/>mactanti et immolaticias carnes vescenti, ut baptizentur, precipimus.</p>
			<p><lb/>Progeniem vero suam quemque usque ad septimam observare decernimus generationem.</p>
			<p><lb/>Et si valueris, devita, ne amplius, cui mulieres obierint, duabus debeat copulari.</p>
			<pb n="280"/>
			<p><lb/>De his vero dicimus, qui patrem, matrem, fratrem aut sororem occiderint, ut toto
				<lb/>vitae suae tempore corpus non suscipiat dominicum, nisi sui temporis exitu pro
				<lb/>viatico. Abstineat enim se et a carnis commestione et potu vini, donec advixerit;
				<lb/>ieiunet secundam et quartam et sextam ferias; et sic possit deflens diluere commissum
			<lb/>scelus.</p>
			<p><lb/>Nam et hoc inter alia discrimen agi in partibus illis dixisti, quod quidam ex
				<lb/>fidelibus ad immolandum paganis sua venundent mancipia. Hoc ut magnopere corrigere
				<lb/>debeas, frater, commendemus, nec sinas fieri ultra; scelus enim est et impietas. Eis
			<lb/>ergo, qui hoc perpetrati sunt, similem homicide indices paenitentiam.</p>
			<p><lb/>Ut, quoties episcopum consecraveris, duo vel tres conveniant tecum episcopi,
			<lb/>ut Deo sit gratum quod geritur, ut eis convenientibus ipsisque presentibus consecres.</p>
			<p><lb/>Haec te, karissime frater, diligenter observare volumus. Et studio pietatis
				<lb/>coeptum negotium salutis exsequere, ut de lucro adportato valeas a domino Deo
				<lb/>nostro mercedem percipere in aeterna beatitudine. Privilegium vero iuxta quod
				<lb/>petisti facientes, his iunctum direximus, optantes, te domini Dei nostri presidio de
				<lb/>conversione errantium Christo deo nostro plenissimum atque integrum adportare
			<lb/>lucrum.</p>
			<p><lb/>Deus te incolumem custodiat, reverentissime frater.</p>
		</div>
		<pb n="290"/>
		<div>
			<head type="salutatio"><lb/>GREGORIUS EPISCOPUS SERVUS SERVORUM DEI DILECTISSIMIS NOBIS
				<lb/>OMNIBUS EPISCOPIS, VENERABILIBUS PRESBITERIS, RELIGIOSIS ABBATIBUS
			<lb/>OMNIUM PROVINCIARUM.</head>
			<p><lb/>“Domino cooperante et sermonem confirmante” per presentem sanctissimum
				<lb/>virum Bonifatium, fratrem ac coepiscopum nostrum, verbum veritatis, sicut a decessore
				<lb/>nostro sanctae recordationis Gregorio presule in illis partibus missus fuerat predicare
				<lb/>verbum Dei, post multum temporis, Domino cooperante anchelanti desiderio, orationis
				<lb/>causa liminibus sacris beatorum principum apostolorum Petri ac Pauli presentandus
				<lb/>advenit. Qui, perfecta oratione, ad acceptum laborem, angelo Domini previante, a
				<lb/>nobis est absolutus. Cui vestra omnium dilectio seu reverentia et relegiositas propter
				<lb/>Christi amorem iuvamina inpendere dignemini, dum et agnoscitis, quae dominus noster
				<lb/>Iesus Christus inquit dicens: “Qui susciperit prophetam in nomine prophetae, mercedem
				<lb/>prophetae accipiet; et qui susciperit iustum in nomine iusti, mercedem iusti
				<lb/>accipiet”. Et si forsitan ex vestris ministris sese ipso sanctissimo viro in ministerio
				<lb/>exhortationis sanctae catholice fidei adiungere voluerit, nullo modo prohibeatis, karissimi.
				<lb/>Magis autem concursum prebete et ex vestro ovile adiutores ei tribuite, qui
				<lb/>possint per Dei gratiam sufficienter gentibus ministrare verbum predicationis, ut
				<lb/>omnipotenti Deo nostro animas lucrifaciant, ut et vestra communitas boni operis portionem
				<lb/>sortiatur, atque illi mereantur dominicam vocem audire: Vos, qui dereliquistis
			<lb/>omnia et secuti estis me, centuplum accipietis et vitam aeternam possidebitis.</p>
			<p><lb/>Bene valete.</p>
		</div>
		<pb n="291"/>
		<div>
			<head type="salutatio"><lb/>GREGORIUS PAPA UNIVERSIS OPTIMATIBUS ET POPULO PROVINCIARUM
				<lb/>GERMANIAE, THURINGIS ET HESSIS, BORTHARIS ET NISTRESIS,
				<lb/>WEDRECIIS ET LOGNAIS, SUDUODIS ET GRAFFELTIS VEL OMNIBUS
			<lb/>IN ORIENTALI PLAGA CONSTITUTIS.</head>
			<p><lb/>Quoniam decessor noster sanctae recordationis Gregorius presul, nutu divino
				<lb/>motus, ad faciendam Deo plebem perfectam presentium portitorem litterarum Bonifatium,
				<lb/>reverentissimum fratrem nostrum ac coepiscopum, ordinans ad vos usque distinavit
				<lb/>eumque regulam et normam apostolicae et catholicae fidei Romanae, cui Deo
				<lb/>auctore deservimus, aecclesiae edocens direxit, et post temporum spatia orationis
				<lb/>causa ad limina beatorum principum apostolorum sese presentavit et, quae ad salutem
				<lb/>animarum pertinent, a nobis exposcit imbueri: nos, Deo favente ut sacra docet
				<lb/>scriptura eum edocantes, ad vos, karissimi, remeandum absolvimus, hortantes vos in
				<lb/>Domino, ut digne suscipiatis ab eo verbum exhortationis et episcopos, presbiteros,
				<lb/>quos ipse ordinaverit per apostolicam sibi datam auctoritatem, in aecclesiae ministerio
				<lb/>recipiatis. Et quos forsitan deviantes invenerit a recte fidei tramite seu canonica
				<lb/>doctrina eosque prohibuerit, a vobis nullo modo inpediatur; et quod eis inpositum
				<lb/>fuerit, oboediendo propter Deum suscipiant; nam qui temerator exstiterit ad oboediendum,
				<lb/>sibi ipso dampnationem adquirit. Vos autem, karissimi, “qui in nomine
				<lb/>Christi baptizati estis, Christum induistis”, abstinete et prohibete vosmet ipsos ab omni
				<lb/>cultu paganorum, non tantum vosmet ipsos corrigentes, karissimi, sed et subditos
				<lb/>vestros. Divinos vel sortilegos, sacrificia mortuorum, seu lucorum vel fontium
				<lb/>auguria vel filacteria et incantatores et veneficos, id est maleficos, et observationes
				<lb/>sacrilegas, quae in vestris finibus fieri solebant, omnino respuentes atque abicientes,
				<lb/>tota mentis intentione ad Deum convertimini. Ipsum timete, adorate et honorificate,
				<lb/>sanctorum memoriis communicantes, ut ait apostolus. Si enim fides vestra Domino
				<lb/>dicente fuerit ut granum sinapis, “dicetis monti huic: Transi hinc”, et transfertur.
				<lb/>Ipse enim dominus Deus et salvator noster Iesus Christus in suo sacro eloquio inquit
				<lb/>dicens: “Diliges dominum Deum tuum ex toto corde tuo et ex tota anima tua et ex
				<lb/>tota virtute tua”; et iterum: “Qui me confessus fuerit coram hominibus, et ego confitebor
				<lb/>eum coram patre meo, qui in caelis est”. Unde et in alio loco promisit dicens:
				<lb/>“Quodcumque petieritis patrem in nomine meo, fiet vobis”; et iterum: “Petite et accipietis,
				<lb/>quaerite et invenietis, pulsate et aperietur vobis; omnis enim qui petit accipit,
				<lb/>et qui querit invenit, et pulsanti aperietur ’. Et vos, karissimi, facite fructus dignos,
			<lb/>ut in die adventus domini nostri Iesu Christi sidereas mereamini adipiscere mansiones.</p>
			<p><lb/>Bene valete.</p>
		</div>
		<pb n="292"/>
		<div>
			<head type="salutatio"><lb/>DILECTISSIMIS NOBIS EPISCOPIS IN PROVINCIA BAIOARIORUM ET ALAMANNIA
				<lb/>CONSTITUTIS, WIGGO, LIUDONI, RYDOLTO ET PHYPHYLO
			<lb/>SEU ADDAE, GREGORIUS PAPA.</head>
			<p><lb/>Catholica et sanctorum patrum iubet auctoritas, ut bis in anno pro salute
				<lb/>populi christiani seu exhortatione adoptionis filiorum sinodalia debeant celebrari et
				<lb/>causarum canonicarum examinatio provenire, ut, uniuscuiusque ut necessitas poposcerit,
				<lb/>pia edocatione subveniantur. Unde secundum apostoli doctrinam ammoneo
				<lb/>et hortor vos, karissimi, per misericordiam Dei “ut digne ambuletis vocatione qua
			<lb/>vocati estis”, ut ministerium vestrum perfectum sit coram Deo.</p>
			<p><lb/>Oportunum namque est, vos nosse fratrem ac coepiscopum nostrum, presentem
				<lb/>Bonifatium nostram agentem vicem, cum digno et debito honore pro Christi nomine
				<lb/>suscipere. Et ministerium aecclesiasticum cum fide catholica secundum morem et
				<lb/>normam sanctae catholicae et apostolicae Dei aecclesiae, qua misericordia Dei preveniente
				<lb/>preesse videmur, sicut apostolica auctoritate a nobis distinatus est, ab eo
				<lb/>suscipientes dignanter teneatis. Et gentilitatis ritum et doctrinam vel venientium
				<lb/>Brittonum vel falsorum sacerdotum hereticorum sive adulteros, aut undecumque sint,
				<lb/>rennuentes ac prohibentes abiciatis. Et ut populum vobis a Deo commissum piis
				<lb/>ammonitionibus edoceatis et a sacrificiis mortuorum omnino devitetis. Et iuxta quod
				<lb/>fueritis a predicto nostro consacerdote edocti, ita catholicam et apostolicam doctrinam
				<lb/>tenentes, domino Deo et salvatori nostro placere festinetis. Et in quo vobis loco ad
				<lb/>celebranda concilia convenire mandaverit, sive iuxta Danuvium sive in civitate Augusta
				<lb/>vel ubicumque indicaverit, pro nomine Christi parati esse inveniamini, quatenus
				<lb/>cognoscamus per eius mandatum de vestro conventu, ut in diem adventus Christi Iesu
				<lb/>cum fructu boni operis ante eius tribunal adsistere mereamini, dicentes: “Ecce nos et
				<lb/>pueri, quos dedisti nobis, Domine; non perdidimus ex eis quemquam”, ut et vos dominicam
				<lb/>vocem audire mereamini dicentem: “Venite, benedicti patris mei, percipite
			<lb/>regnum, quod vobis paratum est ab origine mundi”.</p>
			<p><lb/>Bene valete.</p>
		</div>
		<pb n="293"/>
		<div>
			<head type="salutatio"><lb/>REVERENTISSIMO ET SANCTISSIMO FRATRI BONIFATIO COEPISCOPO c
			<lb/>GREGORIUS SERVUS SERVORUM DEI.</head>
			<p><lb/>Doctoris omnium gentium, egregii apostoli, beati Pauli vox est dicentis: “Diligentibus
				<lb/>Deum omnia cooperantur in bonum”. Agnoscentes itaque: in sillabis fraternitatis
				<lb/>tuae innotuisti tam de Germaniae gentibus, quas sua pietate Deus noster de
				<lb/>potestate paganorum liberavit et ad centum milia animas in sinu sanctae matris
				<lb/>aecclesiae tuo conamine et Carli principis Francorum aggregare dignatus est, sed
				<lb/>et in Baioariorum provincia quae a te acta sunt agnoscentes, datori omnium bonorum,
				<lb/>domino Deo nostro, extensis ad caelum palmis, gratias retulimus, qui ianuam misericordiae
				<lb/>et pietatis in illis partibus Speriis ad cognoscendam viam salutis, ostium
				<lb/>misericordiae aperuit et misit angelum suum, qui praeparavit viam tuam ante te.
			<lb/>Ipsi gloria in secula seculorum.</p>
			<p><lb/>Igitur, quia indicasti, perrexisse te ad gentem Baioariorum et invenisse eos extra
				<lb/>ordinem aecclesiasticum viventes, dum episcopos non habebant in provincia, nisi unum
				<lb/>nomine Vivilo, quem nos ante tempus ordinavimus, et quia cum assensu Otile,
				<lb/>ducis eorumdem Baioariorum, seu optimatum provinciae illius tres alios ordinasses
				<lb/>episcopos, et in quattuor partes provinciam illam divisistis, id est quattuor parrochiae,
				<lb/>ut unusquisque episcopus suum habeat parrochium: bene et satis prudenter peregisti,
				<lb/>frater, quoniam apostolicam preceptionem ex nostra vice implesti et, sicut tibi
				<lb/>precepimus, ita peregisti. Itaque non desinas, frater reverentissime, docendo eos
				<lb/>sanctam catholicam et apostolicam Romanae sedis traditionem, ut inluminentur rudes
			<lb/>et viam salutis teneant, per quam possint ad aeterna praemia pervenire.</p>
			<p><lb/>Presbiteros vero, quos ibidem repperisti – si incogniti fuerint viri illi, a quibus
				<lb/>sunt ordinati, et dubium est, eos episcopos fuisse an non, qui eos ordinaverunt – si
				<lb/>bone actionis et catholici viri sunt ipsi presbiteri et in ministerio Christi omnemque
				<lb/>legem sanctam edocati, apti ab episcopo suo benedictionem presbiteratus suscipiant
			<lb/>et consecrentur et sic ministerio sacro fungantur.</p>
			<pb n="294"/>
			<p><lb/>Illi quippe, qui baptizati sunt per diversitatem et declinationem linguarum
				<lb/>gentilitatis, tamen, quod in nomine trinitatis baptizati sunt, oportet eos per manus
			<lb/>inpositionis et sacri crismatis confirmari.</p>
			<p><lb/>Nam Vivilo episcopus a nobis est ordinatus. Et si aliquid excedit extra canonicam
				<lb/>regulam, doce et corrige eum iuxta Romanae aecclesiae traditionem, quam a
			<lb/>nobis accepisti.</p>
			<p><lb/>De concilio vero, ut iuxta ripam Danuvii debeas celebrare nostra vice, praecipimus
				<lb/>fraternitati tuae, apostolica auctoritate te ibidem praesentari; et in quantum
				<lb/>Dominus tibi vires dederit, praedicare verbum salutis non cesses, ut religio christiana
			<lb/>in nomine Domini crescat et multiplicetur.</p>
			<p><lb/>Nec enim habebis licentiam, frater, percepti laboris in uno morari loco. Sed
				<lb/>confirma corda fratrum et omnium fidelium, qui rures sunt in illis Speriis partibus;
				<lb/>ubi tibi Dominus aperuerit viam salutis, praedicare non desistas. Et ubi locum inveneris
				<lb/>necessarium, secundum canonicam regulam episcopos ordina ex nostra vice,
				<lb/>et apostolicam atque canonicam traditionem eos tenere edocabis. Ex hoc enim
				<lb/>magnum mercedis praemium tibi praeparabis; quoniam omnipotenti Deo nostro facies
				<lb/>plebem perfectam. Non pigeas, dilectissime frater, itinera carpere aspera et diversa,
				<lb/>ut christiana fides longe lateque tuo conamine extendatur. Scriptum namque est:
				<lb/>“Arta et angusta via, quae ducit ad vitam”. Operare itaque, frater, bonum opus quod
				<lb/>cepisti, ut in die Christi dei nostri merearis dicere, inter cetum sanctorum probabilium
				<lb/>patrum assistens: “Ecce ego et pueri, quos dedisti mihi; non perdidi ex eis quemquam”;
				<lb/>et iterum: “Domine, quinque talenta mihi tradidisti; ecce alia quinque superlucratus
				<lb/>sum”; ut subsequenter merearis vocem Domini audire dicentis: “Euge, serve
				<lb/>bone et fidelis, quia super pauca fuisti fidelis, supra multa te constituam; intra in
			<lb/>gaudium domini tui”.</p>
			<p><lb/>Deus te incolomem custodiat, reverentissime frater.</p>
			<p><lb/>Data IIII. Kalendas Novembris, imperante domno piisimo augutso Leone a
				<lb/>Deo coronato magno imperatore anno vicesimo tertio, post consulatum eius anno
				<lb/>vicesimo tertio, sed et Constantino magno imperatore eius filio anno XX, indictioen
			<lb/>octava.</p>
		</div>
		<pb n="476"/>
		<div>
			<head type="salutatio"><lb/>DOMINO EXCELLENTISSIMO FILIO, CAROLO SUBREGULO GREGORIUS
			<lb/>PAPA.</head>
			<p><lb/>Ob nimium dolorem cordis et lacrimas iterata vicae tuae excellenciae necessarium
				<lb/>duximus scribendum confidentes, te esse amatorem filium beati Petri principis
				<lb/>apostolorum et nostrum, et quod pro eius reverencia nostris oboedias mandatis ad
				<pb n="477"/>
				<lb/>defendendam eclesiam Dei et peculiarem populum: quia iam persecucionem et oppraesionem
				<lb/>gentis Langobardorum sufferre non possumus. Omnia enim luminaria ad
				<lb/>ipsius principis apostolorum et quae a vestris parentibus vel a vobis offerta sunt
				<lb/>ipsi abstulerunt. Et quoniam ad te post Deum confugium fecimus, propterea nos ipsi
				<lb/>Langobardi in obprobrium habent et opprimunt. Unde et eclesia sancti Petri denudata
			<lb/>est et in nimiam dessolacionem redacta.</p>
			<p><lb/>Tamen omnes nostros dolores subtilius in ore posuimus praesenti portitori, tuo
			<lb/>fideli, que in auribus tuae excellenciae suggerere debeat.</p>
			<p><lb/>Tu autem, fili, habeas cum ipsi principe apostolorum hic et in futura vita coram
				<lb/>omnipotenti Deo nostro, sicut pro eius eclesia et nostra defensione disposueris et
				<lb/>decertaveris sub omni velocitate, ut cognoscant omnes gentes tuam fidem et puritatem
				<lb/>atque amorem, quae habes erga principem apostolorum beatum Petrum et nos eiusque
				<lb/>peculiarem populum zelando et defendendo; ex hoc enim tibi poteris memorialem et
				<lb/>aeternam atquirere vitam.
			<lb/></p>
		</div>
		<div>
			<head type="salutatio"><lb/>DOMINO EXCELLENTISSIMO FILIO, CAROLO SUBREGULO GREGORIUS
			<lb/>PAPA.</head>
			<p><lb/>Nimia fluctuamur tribulacione, et lacrime die noctuque ab oculis nostris non deficiunt,
				<lb/>quando conspicimus, cotidie et undique eclesiam sanctam Dei a suis, in quibus
				<lb/>spes erat vindicandi, destitui filiis. Propterea coartati dolore in gemitu et luctu
				<lb/>consistimus, dum cernimus id, quod modicum remanserat praeterito anno pro subsidio
				<lb/>et alimento pauperum Christi seu luminariorum concinnatione in partibus Ravennacium,
				<lb/>nunc gladio et igni cuncta consumi a Liudprando et Hilprando regibus Langobardorum.
				<lb/>Sed in istis partibus Romanis, mittentes plura exercita, similia nobis fecerunt
				<lb/>et faciunt et omnes salas sancti Petri destruxerunt et peculia quae remanserant
			<lb/>abstulerunt.</p>
			<p><lb/>Et nulla nobis, apud te, excellentissime fili, refugium facientibus, pervenit actenus
				<lb/>consolacio; sed ut conspicimus – dum indultum a vobis eisdem regibus est mocione
				<lb/>faciendi – quod eorum falsa suggestio plus quam nostra veritas apud vobis recepta
				<lb/>est. Et timemus, ne tibi respiciat ad peccatum, quando nunc, ubi resident ipsi reges,
				<lb/>ad exprobracionem nostram ita proferunt verba dicentes: “Adveniat Carolus, apud quem
				<lb/>refugium fecistis, et exercita Francorum et, si valent, adiuvent vos et eruant de manu
				<pb n="478"/>
				<lb/>nostra”. O quam insanabilis dolor pro his exprobracionibus in nostro retinetur pectore,
				<lb/>dum tales ac tanti filii suam spiritalem matrem, sanctam Dei eclesiam, eiusque populum
				<lb/>peculiarem non conantur defendere! Potens est, carissime fili, ipse princeps
				<lb/>apostolorum per a Deo sibi concessam potestatem suam defendere domum et populum
			<lb/>peculiarem atque de inimicis dare vindictam; sed fidelium filiorum mentes probat.</p>
			<p><lb/>Non credas, fili, falsidicis suggestionibus ac suasionibus eorundem regum. Omnia
				<lb/>enim false tibi suggerunt, scribentes circumventiones: quod quasi aliquam culpam commissam
				<lb/>habeant eis eorum duces, id est Spolentinus et Beneventanus; sed omnia
				<lb/>mendacia sunt. Non enim pro alio – satisfaciat te veritas, fili – eosdem duces
				<lb/>persequitur capitulo nisi pro eo, quod noluerunt praeterito anno de suis partibus super
				<lb/>nos inruere et, sicut illi fecerunt, res sanctorum apostolorum destruere et peculiarem
				<lb/>populum depraedare, ita dicentes ipsi duces: “Quia contra eclesiam sanctam Dei eiusque
				<lb/>populum peculiarem non exercitamus, quoniam et pactum cum eis habemus et ex
				<lb/>ipsa eclesia fidem accepimus”. Ideoque mucro eorum desevit contra eos. Nam ipsi
				<lb/>predicti duces parati fuerunt et sunt, secundum antiquam consuetudinem eis hobedire.
				<lb/>Sed illi, retinentes iram pro eo quod superius diximus, per exquesitam occasionem
				<lb/>volentes illos et nos destruere et invadere, ideo, utrosque persequentes, vestre bonitati
				<lb/>suggerunt falsa, ut et duces illos nobilissimos degradent et suos ibidem pravos ordinent
				<lb/>duces et multo amplius cotidie et ex omni parte Dei eclesiam expugnent et res beati
			<lb/>Petri principis apostolorum dissipent atque populum peculiarem captivent.</p>
			<p><lb/>Tamen ut rei veritas vobis declaretur, christianissime fili, iubeas post ipsorum
				<lb/>regum ad propria reversionem tuum fidelissimum missum, qui non a premiis corrumpatur,
				<lb/>dirigere, ut propriis oculis persecutionem nostram et Dei aeclesiae humiliationem
				<lb/>et eius rerum dissolationem et peregrinorum lacrimas conspiciatur et tue
			<lb/>bonitati omnia pandantur.</p>
			<p><lb/>Sed ortamur bonitatem tuam coram Domino et eius terribili iudicio, christianissime
				<lb/>fili, ut propter Deum et animae tuae salutem subvenias aeclesie sancti Petri et eius
				<lb/>peculiari populo, eosdemque reges sub nimia celeritate refutes et a nobis repellas et
				<lb/>iubeas eos ad propria reverti. Non despicias deprecationem meam nequae claudas aures
				<lb/>tuas a postulacione mea: sic non tibi ipse princeps apostolorum claudat caelestia regna.
				<lb/>Coniuro te in Deum vivum et verum et ipsas sacratissimas claves confessionis beati
				<pb n="479"/>
				<lb/>Petri, quas vobis ad rogum direxsimus, ut non proponas amicitiam regum Langobardorum
				<lb/>amori principis apostolorum, sed velocius et sub nimia festinacione senciamus
				<lb/>post Deum tuam consolacionem ad nostram defensionem; ut in omnibus gentibus
				<lb/>declaretur vestra fides et bonum nomen, quatenus et nos cum prophaeta mereamur
			<lb/>dicere: “Exaudiat te Dominus in die tribulacionis, protegat te nomen Dei Iacob”.</p>
			<p><lb/>Harum autem litterarum portitor, Anthat vester fidelis, quod oculis suis vidit et
			<lb/>nos ei iniunximus, omnia tuae benignae excellenciae viva voce enarrat.</p>
			<p><lb/>Et petimus bonitatem tuam coram Deo teste et iudice, ut nimis festinanter nostros
				<lb/>linias dolores et laetabunda nobis caeleriter mittes nuncia, ut laeti effecti animo die
				<lb/>noctuque pro te tuisque fidelibus coram sacris sanctorum principum apostolorum Petri
			<lb/>et Pauli confessionibus Domino fundamus praeces.</p>
		</div>
		<pb n="703"/>
		<div>
			<head type="salutatio"><lb/>GREGORIUS TERTIUS PONTIFEX DILECTISSIMO FRATRI ANTONINO
				<lb/>GRADENSI ARCHIEPISCOPO SEU DILECTISSIMIS NOBIS EPISCOPIS
			<lb/>EIUSDEM ORDINATIONE SEU CONCILIO PERTINENTIBUS.</head>
			<p><lb/>Inter diversas continuationum erumnas, quae nos hinc inde in saeculo positos
				<lb/>circumstant et obruunt, orta est vana et perniciosa calamitas, quae graviter semper
				<lb/>eclesiam quasi quibusdam ventosis procellis conturbat inaniter attemptata. Est enim
				<lb/>infelix impietas apud regiam urbem, ut – credimus – notum habetis, et per diversas
				<lb/>provincias, ita ut, quod lugentes dicimus et voce promimus lacrimosa, sanctorum imagines
				<lb/>ad ipsius domini et redemptoris nostri instar omnes proiciantur, ecclesiae
				<lb/>delacerentur atque ipsius Dei ecclesiae, quod fatale malum est et intollerabile exitium,
				<lb/>habitationes hominum, vilium utique efficiantur armentorum, ut iam in eis nulla
				<lb/>debeat laus Deo cantari; unde cum profeta lamentabili voce dicendum est: Quis dabit
				<lb/>capiti meo aquas aut oculis meis lacrimarum fontes, ut tantum defleamus exitum?
				<lb/>Proinde, carissime frater atque dilectissimi nobis ecclesiarum Dei rectores, hortamur
				<lb/>dilectionem vestram, ut pro domini nostri Iesu Christi nomine iuxta apostolicam vocem
				<lb/>cunctas subiectas vobis ecclesias commonere atque instruere magnopere debeatis.
				<lb/>Attendite, inquam, dilectissimi fratres, vobis et universo gregi, in quo vos spiritus
				<lb/>sanctus posuit episcopos regere ecclesiam Dei, quam acquisivit sanguine suo, ut
				<lb/>iuxta traditionem sanctorum patrum et sancte antiquitatis omnes veram fidem defendentes
				<lb/>sanctam, si contigerit, corpora ponant et sanguinem fundant, quia ecce venit
				<lb/>dies acceptabilis, ecce nunc dies salutis. Nostis, carissimi, quod sancti per fidem
				<lb/>vicere regna. Haec vestra sit, fratres, ad omnem populum Christi commonitio, ut
				<lb/>ipsi propriae saluti legem christianum defendentes possint constantia fidei prodire.
				<lb/>Vos vero, carissimi, omnes, qui domos Domini diligentiam geritis, ad defendendam et
				<lb/>confirmandam veritatem Kalendas Novembris succedentis quintedecimae indictionis
				<lb/>apud hanc apostolicam sedem convenite omnes seposita negligentia, ut communi
				<lb/>conventu atque tractatu auctoritate beati Petri apostolorum principis super tale capitulum
				<lb/>sententia promulgetur atque statuatur, qualiter rabiem adversantium preveniamus
				<lb/>et nostrarum procuremus animarum vel subiectorum salutem, consortes quoque
				<lb/>mereamur pio intuitu sanctorum fieri precessorum et quorum clara nos post Christi
			<lb/>praesidium fovet doctrina.</p>
			<p><lb/>Deus vos incolumes custodiat, dilectissimi nobis.</p>
		</div>
		<pb n="704"/>
		<div>
			<head type="salutatio"><lb/>GREGORIUS EPISCOPUS, SERVUS SERVORUM DEI.</head>
			<p><lb/>Cum simus dominice plebis divina miseratione rectores, studiosius nos convenit
				<lb/>Dei presidio pro eorum sepe cogitare salute, ne, creditis frustratis quod absit a
				<lb/>manibus insidiis antiqui hostis, ante omnium pastorum dominum, nisi succedat preveniendo
				<lb/>de offensis correctio, districtam cogamur solvere rationem. Igitur cum
				<lb/>superna dispensatione in gremio aecclesiae beatissimi apostolorum principis ac celestis
				<lb/>regni clavigeri Petri, cuius vicem licet inmeriti gerimus, una cum sanctorum coetu
				<lb/>episcoporum ante eiusdem confessionem ad retractandam aecclesiasticae dispensationis
				<lb/>normam consedissemus, praecipue ob imagines, quae ad instar domini redemptoris nostri
				<lb/>facte proiciebantur – atque aecclesiae ipsae in regia urbe ut vilia hominum habitacula
				<lb/>efficiebantur – et propter inlicitas quasdam coniunctiones que fiebant, quod fatale
				<lb/>malum et intollerabile erat exicium: inter cetera, quae pro defensione vere fidei ventilata
				<lb/>sunt, Antoninus unus ex residentibus Nove Aquilegiae id est Gradensis patriarcha
				<lb/>super Serenum Foroiulensem antistitem conquestus tunc est, quod parvi pendens beate
				<lb/>memoriae decessoris nostri Gregorii edictum, qui regis Langobardorum praecibus devictus
				<lb/>pallium sub ea sibi concesserat interminatione, ut suae Gradensis aecclesiae
				<lb/>terminos nulla elatus penitus contingeret praesumptione, verum ipse temerario dehinc
				<lb/>ausu eosdem terminos proterve invasisset neque pro tantae audatia usurpationis Deum
				<lb/>timeret neque hominem vereretur. Cui asurgens Serenus cum retullisset, non
				<lb/>equam eum promovisse de hoc adversum se querelam, deceret potius ea quae obiciebat
				<lb/>taciturnitati illum committere, ad hec Antoninus: “Apostolicae sedis huius pontificum
				<lb/>censura, Serene, pro hac ipsa contentione habita, superna iuvante gratia, erit hodie
				<lb/>nobis magistra”. Quibus cum ediceremus, si qua haberent, auctoralia oportere utrosque
				<lb/>in medio deferre instrumenta, ut, inspectis amborum diligenti cura apicibus,
				<lb/>talem superno intuitu huiusmodi liti imponeremus finem, per quem nulla inter eos
				<lb/>eorumque successores in posterum de his insurgeret disceptatio: interea Antoninus
				<lb/>Gradensis patriarcha sua protulit monimenta, in quibus continebatur de mutatione sue
				<pb n="705"/>
				<lb/>sedis ex veteri Aquilegia in Gradensem civitatem, piae memorationis decessoris nostri,
				<lb/>pape Pellagii, auctoritate facta eamque episcoporum viginti sinodica promulgata
				<lb/>sentencia totius Venetiae et Istriae metropolim confirmatam atque ad instar veteris
				<lb/>Novam dictam fuisse Aquilegiam. His denique evidenter consideratis, visum nobis
				<lb/>fuit, quod Serenus contra hec sua ostendere scripta debuisset. Set isdem tunc confessus
				<lb/>est, nil se aliud praeter unum habere privilegium, quod a decessore nostro
				<lb/>Gregorio pro usu sibi pallii concessum fuerat; in quo habebatur, quod, licet regis
				<lb/>Longobardorum precibus pallii consecutus fuisset benedictionem, non ob id gloriaretur,
				<lb/>set esset, quasi non accepisset, in eo tantum contentus, quod tunc usque obtinuisset,
				<lb/>id est Foroiulensi episcopatu, nec umquam Gradensis dicionis iura patriarche contingere
				<lb/>praesumpsisset; quodsi inobediens aliqua fultus elatione comprobaretur, edicto apostolici
				<lb/>vigore concilii ipse se gratia collati pallii ex praesumptione indignum ostenderet
				<lb/>et iudicaret. Non enim his auditis contempnentis sancita patrum atque ecclesiastica
				<lb/>statuta Sereni culpa latere diu potuit, pro qua ab episcopali collegio esset definitione
				<lb/>patrum extorris et sacerdotalis offitio nudatus, nisi confitentem suae temeritatis reatum
				<lb/>et a tali deinceps cessare praesumptione sub iurisiurandi relegione spondentem eum
				<lb/>apostolica praeveniret compassio, qua instruimur, severitatem legum bonitatis indulgentia
				<lb/>temperare. Preterea nos aecclesiae Dei utilitati praevidentes et, ne ultra talis eandem
				<lb/>vexaret disceptatio, consedentium fratrum definitione episcoporum liti finem imponentes
				<lb/>stabilimus, ut Nove Aquilegiae id est Gradensis civitatis Antoninus patriarcha suique
				<lb/>successores tocius Venetiae et Istrie, quae nostra sunt confinia, remota omnium insolentia
				<lb/>ac tergiversatione, primates perpetuo habeantur, Foroiulensem antistitem Serenum
				<lb/>suosque successores Cormonensi castro, in quo ad praesens cernitur sedere in
				<lb/>finibus Longobardorum, solummodo semper esse contentos, statuentes insuper et ex
				<lb/>apostolica auctoritate nulli umquam haec, quae a nobis pio promulgata sunt pro unitate
				<lb/>aecclesiae intuitu, in quoquam violare aut aliqua licere transgredi praesumptione, set
				<lb/>perpetuis temporibus ab omnibus sanctae aecclesie Dei fidelibus inviolata sub interminatione
				<lb/>futuri iuditii observari ac inconvulsa manere. Qui autem huius nostrae definitionis
				<lb/>violator extiterit, nostro anathemate sic pereat, ut in adventum domini cum his
			<lb/>qui a sinistris damnandi erunt, aeterna mulctentur pena.</p>
			<p><lb/>Gregorius episcopus sancte catholice atque apostolice Romane sedis ecclesie huic
				<lb/>constituto a nobis promulgato subscripsi.</p>
				<p><lb/>Iohannes Ravennas archiepiscopus huic constituto a nobis promulgato subscripsi.</p>
				<p><lb/>Agnellus episcopus sancte ecclesie Feretinensis huic constituto a nobis promulgato
				<lb/>subscripsi.</p>
				<p><lb/>Vitalis episcopus sancte ecclesie Aratrine huic constituto a nobis promulgato subscripsi.</p>
				<p><lb/>Oportunus gratia Dei episcopus sancte aecclesie Manturianense huic constituto a
				<lb/>nobis promulgato subscripsi.</p>
				<p><pb n="706"/>
				<lb/>Martinianus episcopus sancte ecclesie Gavennatis constituto a nobis promulgato
				<lb/>subscripsi.</p>
				<p><lb/>Gregorius episcopus sancte ecclesie Portuensis huic constituto a nobis promulgato
				<lb/>subscripsi.</p>
				<p><lb/>Tiberius episcopus sancte aecclesiae Silvecandide huic constituto a nobis promulgato
				<lb/>subscripsi.</p>
				<p><lb/>Gregorius episcopus sancte ecclesie Agnine huic constituto a nobis promulgato
				<lb/>subscripsi.</p>
				<p><lb/>Antoninus sancte Nove Aquilegie ecclesie patriarcha huic decreto a nobis promulgato
				<lb/>subscripsi.</p>
				<p><lb/>Rusticanus episcopus Concordiensis subscripsi.</p>
				<p><lb/>Sereno Foroiulensis episcopus huic decreto subscripsi.</p>
				<p><lb/>Dominicus episcopus Metamaucensis subscripsi.</p>
				<p><lb/>Iohannes episcopus Tergestine ecclesie subscripsi.</p>
				<p><lb/>Iohannes Foroliviensis episcopus subscripsi.</p>
				<p><lb/>Stephanus episcopus sancte Aquilegie subscripsi.</p>
				<p><lb/>Petrus Sabionensis episcopus subscripsi.</p>
				<p><lb/>Petrus Bononiensis episcopus subscripsi.</p>
				<p><lb/>Iohannes indignus episcopus sancte ecclesie Signine huic decreto subscripsi.</p>
				<p><lb/>Andreas episcopus sancte ecclesie Albanensis subscribsi.</p>
				<p><lb/>Agnellus peccator episcopus sancte ecclesie Matrine subscripsi.</p>
				<p><lb/>Tribunarius episcopus sancte ecclesiae Falaritane subscripsi.</p>
				<p><lb/>Anastasius episcopus sancte ecclesie Tiburtine subscripsi.</p>
				<p><lb/>Iohannes episcopus sancte ecclesiae Bledine subscripsi.</p>
				<p><lb/>Willanus episcopus sancte ecclesie Narniense subscripsi.</p>
				<p><lb/>Sergius gratia Dei episcopus sancte ecclesie Prenestine subscripsi.</p>
				<p><lb/>Petrus humilis episcopus sancte ecclesie Amerine subscripsi.</p>
				<p><lb/>Maiorinus episcopus sancte aecclesiae Hispanie subscripsi.</p>
				<p><lb/>Vinderedus episcopus sancte ecclesie Polimartii subscripsi.</p>
				<p><lb/>Sedulus episcopus de genere Scotorum subscripsi.</p>
				<p><lb/>Sergastus episcopus huic constituto a nobis promulgato subscripsi.</p>
				<p><lb/>Sisinnius humilis presbiter sancte Romane ecclesie titulo sancti Laurenti, qui
				<lb/>appellatur Lucine, huic constituto subscripsi.</p>
				<p><lb/>Iohannes presbiter sancte ecclesie Romane subscripsi.</p>
				<p><lb/>Sisinnius presbiter sancte ecclesie Romane titulo sancti Sixti subscripsi.</p>
				<p><lb/>Iohannes presbiter titulo sancti Marcelli subscripsi.</p>
				<p><lb/>Iohannes humilis presbiter sancte Romane [ecclesie] titulo sancti Marcelli subscripsi.</p>
				<p><lb/>Eustarcius humilis presbiter sancte Romane aecclesiae [titulo sancte] Anastasie
				<lb/>subscripsi.</p>
				<p><lb/>Georgius inmeritus presbiter sancte Romane ecclesie intitulate sanctorum Iohannis
				<lb/>et Pauli subscripsi.</p>
				<p><lb/>Talasius humilis presbiter titulo sancte Dei genitricis, qui apellatur Calisti
				<lb/>trans Tiberim subscripsi.</p>
				<p><lb/>Marinus humilis presbiter titulo sancte Savine subscripsi.</p>
				<p><lb/>Constantinus presbiter sancti Ciriaci subscripsi.</p>
				<p><lb/>Gregorius humilis presbiter titulo sancti Clementis subscripsi.</p>
				<p><pb n="707"/>
				<lb/>Epiphanius humilis presbiter sancte Romane aecclesiae intitulate sancti Laurentii
				<lb/>subscripsi.</p>
				<p><lb/>Marinus indignus presbiter titulo ... apostolos ... subscripsi.</p>
				<p><lb/>Iohannes humilis presbiter titulo sancte Prisce subscripsi.</p>
				<p><lb/>Petrus indignus archidiaconus sancte sedis apostolice subscripsi.</p>
				<p><lb/>Gregorius indignus et humilis diaconus subscripsi.</p>
				<p><lb/>Marcus humilis diaconus sancte sedis apostolice subscripsi.</p>
				<p><lb/>Benedictus indignus diaconus subscripsi.</p>
		</div>
		<div>
			<head type="salutatio"><lb/>GREGORIUS EPISCOPUS, SERVUS SERVORUM DEI, CALLISTO.</head>
			<p><lb/>Iam triennium evolutum, decessoris nostri tempore plurimis fuerat suplicationibus
				<lb/>constitutum, dilectionem tuam ab hac summa atque apostolica Dei ecclesia
				<lb/>pallii promeruisse benedictionem commonitum te quoque, ut in sanctae nostrae ecclesiae
				<lb/>scrineis testantur volumina, fuisse, ne umquam auderes tu vel tui futuri successores
				<lb/>aliena invadere iura aut temeritate qualibet illicita penetrare, sed ut humiliter utilis
				<lb/>tibi concessum pallium fueras institutus merito magis est oneris quam honoris. Nunc
				<lb/>vero cognovimus, contra canonum instituta cuiusdam proterviae auso temeratorem te
				<lb/>extitisse, et valde audita doluimus; cognovimus enim, quos ita habetur nullus fieri
				<lb/>serre murmuratione, quia aviditate devictus ausu illicito pervaseris possessiones,
				<lb/>que Centenaria et Musiones nuncupantur, pertinentes monasterio sanctae Dei genitricis
				<lb/>sito in insula Barbiana, quod prisco et longo tempore sancta iure possidet
				<lb/>Gradensis ecclesia et eius hactenus fuerat ditionis. Quod quia aliena nulli licet invadere,
				<lb/>precipue sacerdotibus, quia contra Deum est, precipimus beati Petri apostolorum
				<lb/>principis auctoritate, cui a domino deo et salvatore nostro ligandi atque solvendi in
				<pb n="708"/>
				<lb/>caelo terraque potestas concessa est, ut ea, quae pervadere contra legem ausus es, in
				<lb/>presenti cum omnibus ei pertinentibus in integro restituere Gradensi archiepiscopo
				<lb/>debeas, cuius ditioni pertinere videtur, et ab insolentia recedere. Non enim sinimus,
				<lb/>scias, licitare tibi illicita et aliena brachio possidere; potius molestia sacerdotali
				<lb/>constrictus tuis te habeto et, ut forti servans, pervasa restitue. Scias enim, si extiteris
				<lb/>temerator et reddere distuleris aliena, apostolica sententia canonica te subiacere
			<lb/>correctioni atque penitentiae, dum iusta fueris condemnatus sententia.</p>
		</div>
		<pb n="709"/>
		<div>
			<p><lb/>Saepius evocatus, ut apostolorum liminibus dilectam fraternitatem tuam cum
				<lb/>episcopis, qui sub tua ordinatione consistunt, presentari, diversis insurgentibus perturbationibus,
				<lb/>venire secus eos, dilectissime, innotuisti esse impossibile. Quod quia
				<lb/>principalis causa est, et pre ceteris salutare fidei christianae et domum Domini diligentia
				<lb/>procuremus. Iuxta quod obsecravit rex Longobardorum pro suis archiepiscopis
				<lb/>nostros partem, post tertium diem dominicae resurectionis ut etiam ipse cum
				<lb/>tuis iter arripias, volumus, quia et Venetiarum episcopis ita scripsimus: si valet ad
				<lb/>generalitate exercitum, ut nullius prepediant venire, dihortati sumus. In hac enim
				<lb/>causa nulla debet intercedere negligentia, quia Deo per omnia, si desides extiterimus,
				<lb/>districtam solvemus rationem, beato inquiente apostolo Paulo: “Attendite”, inquit,
				<lb/>“vobis et universo gregi, in quo vos spiritus sanctus posuit episcopos, regere ecclesiam
				<lb/>suam, quam acquisivit sanguine suo”. Proinde ut ad statutum conveniatis tempus, ex
				<lb/>apostolico vigore vestram omnium hortamur fraternitatem; possumus enim, ortam contentionem
				<lb/>ab ecclesia Dei expellentes, premia ab aeterno iudice percipere et perpetuam
			<lb/>vitam.</p>
			<p><lb/>Deus te incolumem custodiat, dilectissime frater.</p>
		</div>
	</body>
</text>
</TEI>