<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita prima S. Bernardi episcopi Parmensis</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>P. E. Schramm</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3490" unit="words">Parole: 3490</measure>
				<measure quantity="21799" unit="characters_without_spaces">Caratteri (spazi esclusi): 21799</measure>
				<measure quantity="24994" unit="characters_witht_spaces">Caratteri (spazi inclusi): 24994</measure>
			</extent>
			<publicationStmt>
				<publisher>ALIM</publisher>
				<date when="2002-09-08">08/09/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: Parole: 3546&#13;
Caratteri: 22014&#13;
LAB</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Anonymus</author>
						<title>Vita prima S. Bernardi episcopi Parmensis</title>
						<editor>P. E. Schramm</editor>
					</analytic>
					<monogr>
						<title level="m">Scriptorum tomi XXX. pars II.</title>
						<imprint>
							<pubPlace>Hannover</pubPlace>
							<date>1934</date>
							<biblScope unit="page">1316-1323</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">30, 2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="1316"/>
		<div>
			<head><lb/>VITA PRIMA BERNARDI EPISCOPI PARMENSIS.</head>
			<div>
				<head><lb/>Prologus vite et miraculorum beati Bernardi episcopi et confessoris.</head>
				<p><lb/>Verbum regis celare bonum est, opera Dei enarrare gloriosum est; mirabilis enim
					<lb/>Deus in sanctis suis, quibus iugiter in cunctis rectis actionibus adiutor et cooperator
					<lb/>existit, et ideo in eorum laudibus magis divina misericordia et auctoritas quam ipsorum
					<lb/>gloria commendatur. Unde quidam ex illis ait: "Non ego autem, sed gratia Dei mecum"
					<lb/>Hoc idem etiam ipsa veritas attestatur dicens: "Sicut palmes non potest ferre fructum a
					<lb/>semetipso, nisi manserit in vite, sic nec vos, nisi in me manseritis, et sine me nihil
					<lb/>potestis facere. Salubre igitur est et idoneum, ut mirabilem Deum in sanctis suis, id est
					<lb/>in eorum operibus profiteri, predicare, laudare et honorare studeamus. Hoc etiam, ut
					<lb/>fiat, per psalmistam clamat: "Sacrificium laudis honorificabit me et illic iter, quo ostendam
					<lb/>illi salutare Dei". Ad hec quoque agenda quidam sapiens nos hortatur dicens: "Laudemus
					<lb/>viros gloriosos", qui vicerunt regna mundi, et nos laudemus viros, qui ob amorem
					<lb/>Christi et fidei eius devotionem terrena predia et carnales affectus et vanos honores ac
					<lb/>mundi gaudia vinculo charitatis Christi compediti ab ipsa adolescentia viriliter perseverando
					<lb/>contempserunt. E quibus venerabilis Bernardi Parmensis episcopi sanctitas in vita et
					<lb/>post obitum corruscando miraculis divina gratia commendatur; quod homo minus idoneus
					<lb/>et imperitie nota circumfusus significare aggrediens non presumptione animi, sed venerabilis
					<lb/>abbatis Sancti Salvii et aliorum fratrum precibus postulatus, qualibuscumque litteris
					<lb/>nobis Dominus vires prestiterit, hoc facere spopondi. Rogamus itaque patres et confratres
					<lb/>et socios nostros, ut venerabilis viri memorie laudem tribuant et non detrahant, cuius
					<lb/>sanctitatem pro miraculis divina virtute exhibitis populus civitatis et pene universi episcopii
					<lb/>Parmensis digna veneratione collaudando extollit. Liquet itaque, quia, quicumque
					<lb/>eius actionibus detrahit, notam sibi confusionis et periculum detractionis adducit.
				<lb/>Pridie idus Decembris. De sancto Bernardo episcopo confessore.</p>
			</div>
			<div type="chapter">
				<head><lb/>1.</head> <p>Igitur venerabilis episcopus Bernardus Florentia civitate nobili genere Ubertorum
					<lb/>ortus, litterarum studiis a pueritia traditus, contemptis carnalibus affectibus ab ipso sue
					<lb/>adolescentie primo tempore in Vallimbrosiana congregatione apud Sanctum Salvium monachicum
					<lb/>suscepit habitum, in quo multorum sanctorum more commendabilem vitam
					<lb/>gerens in asperitate cilicii, in vigiliis et orationibus carnem macerans in abstinentia et
					<lb/>patientia, in humilitate et compassione et in reliquis sancti exercitii virtutibus Deo assidue
					<pb n="1317"/>
					<lb/>devotus placere studuit. Unde factum est divina dispensante gratia, ut post maiorum
					<lb/>suorum dormitionem in eorum loco prius apud Sanctum Salvium in abbatem promoveretur,
					<lb/>deinde in Vallimbrosiano monasterio ad retinendas et conservandas monastici ordinis
					<lb/>disciplinas in observatione regule beati Benedicti cunctis preficeretur. Quod per multa
					<lb/>annorum curricula, Deo auxiliante, honorifice et laudabiliter manante ex eadem congregatione
					<lb/>virtutum odore viriliter tenuit, cuius quoque opinio usque ad summi pontificis
					<lb/>Urbani notitiam prolata gratissime suscepta est. Cognitoque honestatis ac religiositatis
					<lb/>eius studio ad perferendos Romane ecclesie labores inter varios huius seculi fluctus et
					<lb/>pericula in suum adsumpsit adiutorium cardinalemque presbiterum instituit. Quod
					<lb/>quam iuste, quam religiose officium inreprehensibiliter observaverit, Romane urbis sanctorum
				<lb/>multitudo adhuc testis existit.</p>
			</div>
			<div type="chapter">
				<head><lb/>2.</head> <p>Cumque eo tempore pro ecclesiasticis responsis sub Paschale pontifice per diversa
					<lb/>loca mitteretur, contigit eum per Parmensem civitatem habere transitum. Que civitas eo
					<lb/>tempore simoniace heresis polluta scismate et divisa circumsedentibus locis et civitatibus
					<lb/>asperitatis et feditatis horrorem et fastidium exibebat. Quo cum pervenisset, a saniori
					<lb/>parte plebis honorifice susceptum rogare ceperunt, ut salutis unitatem sibi predicaret
					<lb/>eosque expulsa sorde polluti scismatis in splendore concordie catholice fidei divina auxiliante
					<lb/>misericordia reduceret. ln quo opere quantis iniuriis exasperatus quantisve conviciis
					<lb/>sit lacessitus, quomodo vel quanta contumelia ab insano populo sit ab altari abstractus,
					<lb/>referre paulo diligentius curamus, quia est opus patientie laude dignissime.
					<lb/>Cumque, ut iam dictum est, pro concordia facienda a maioribus civibus catholice fidei
					<lb/>unitatem diligentibus reverenter fuisset susceptus, fit continuo totius pene episcopii
					<lb/>omnium procerum ad audienda, que tractanda erant, in maiori ecclesia sollempniter concursus;
					<lb/>ubi cum exortatione ille etiam benedicere eis disponeret, quatinus ad pacis unitatem
					<lb/>eos perduceret, cunctis catholice fidei cultoribus illic circumsedentibus et observantibus
					<lb/>se reverenter preparavit ad sacri altaris ministerium. Iam vero perlectis orationibus,
					<lb/>quibus divina maiestas pro peccatis populi exoratur, ecce repente insani populi rumor
					<lb/>cum strepitu quasi cominus pugnantis intus et extra ecclesiam vehemens et terribilis
					<lb/>cepit audiri atque videri. Quo commoti terrore, qui convenerant, per loca occulta fugientes
					<lb/>solum prope altare reliquerunt. Illis vero fugientibus adversari rugiendo circumsteterunt
					<lb/>seve minando, ut moriturus ab altari secederet. Qui sanctam continuo crucem manibus
					<lb/>apprehendens divinam maiestatem rogare cepit, ut a tanto scelere eorum manus innoxie
					<lb/>fierent. Cumque vero ita suppliciter Deo preces et lacrimas funderet, ecce unus ceteris
					<lb/>nequior et malitia audacior inter sacerdotem et altare subintrans in eorum manus fremendo
					<lb/>eum impie expulit. At illi eum tenentes et ab ecclesia vociferando trahentes et educentes
					<lb/>verbis et factis illusum in cuiusdam turris claustro arctaverunt. Ecce in carne huius completum
					<lb/>est, quod per beatissimum dicitur Paulum: "Suppleo ea, que desunt passionum
				<lb/>Christi, in carne mea". Nam iste, ut scismaticos et hereticos concordaret, talia passus est.</p>
			</div>
			<div type="chapter">
				<head><lb/>3.</head> <p>AItera vero die compuncti et prostrati ad pedes eius, postulantes veniam, unanimiter
					<lb/>ceciderunt, dicentes diaboli instinctu impiam temeritatem se perpetrasse. Quorum
					<pb n="1318"/>
					<lb/>ut vidit humilitatem, tam facile ignovit, ac si nichil offense actum fuerit. Sed quia raro
					<lb/>humani generis inimicus ex antiqua possessione eicitur nisi gravi contumelia aut morte
					<lb/>sanctorum, factum est in membro, quod gestum videmus in capite. Etenim Dei filium
					<lb/>Iudei exprobraverunt et contumeliis affectum occiderunt, ut eius patientie benignitas
					<lb/>in salutis exemplo notaretur et iustitia predicaretur, quod contumelia ab imperitis et
					<lb/>impiis credebatur. Ita quoque et huic Parmensi populo contigit, ut, cui ignoranter
					<lb/>gravis scandali contumeliam irrogaverat, illi postea devotis obsequiis deserviret; et quem
					<lb/>prius blasfemando et illudendo in carcere retinuit, ab ecclesie symoniace sordis contagione
					<lb/>et suorum vinculis peccatorum frequenti eius benedictione usus, Christi gratia auxiliante,
					<lb/>postea mundatus et liberatus est. Nam postea ab ipsis civibus a domino papa
					<lb/>Pascale expetitus, ut vir tanta sanctitate opinatissimus sibi concederetur in episcopum,
					<lb/>eorum cupiens saluti providere prebuit assensum, si tamen eius vellent iussionibus parere,
					<lb/>ne ulterius contra apostolicam ecclesie sententiam deservirent iniquis regibus. Veniens
					<lb/>igitur dominus papa in Longobardie partes, ut synodum ageret, deductus [est] Parmam cum
					<lb/>multis Deum timentibus et nobilibus secularibus; adsunt continuo cives supradicte petitioni
					<lb/>instantes, promittentes se cum apostolica sede semper velle permanere et suis omnino
					<lb/>decretis fideliter obedire, si votum suum de venerabili sacerdote compleretur; quod opitulante
					<lb/>divina misericordia, ipso tamen multum reluctante, cunctis gaudentibus completum
					<lb/>est, atque ab eodem domino papa ad honorem Dei et totius populi salutem in ipsa civitate
				<lb/>est episcopus consecratus.</p>
			</div>
			<div type="chapter">
				<head><lb/>4.</head> <p>Dehinc, que in tempore eius sacerdotii ad honorem Dei et plebis terre commodum
					<lb/>gesta sunt, breviter enarrentur; nam pene omnia, que suo populo ventura erant, per
				<lb/>prophetie spiritum predicebat.</p>
				<p><lb/>Eo siquidem tempore, quo in episcopum electus est, maiores cum minoribus subiectioni
					<lb/>matricis ecclesie obviarunt de Burgo sancti Donini, unde civitas contra eos
					<lb/>furens indignabatur, et sepe vocati [sunt] per sacerdotem eiusque legatos, ut ad pacis concordieque
					<lb/>gratiam remearent. Et [cum] nulla ratione sue persuasionis a sue obstinationis
					<lb/>malitia revocare eos posset, suis civibus de eis sententiam protulit eorum vesaniam
					<lb/>proprie superbie iudicio fore plane humiliandam, quod continuo facili civitatis impetu
					<lb/>vidimus parutum. Quos precipue cavere monuit ab homicidiis et effusione sanguinis.
					<lb/>Sed sepe ex gravi vicinarum urbium impetut merito sanctitatis eius et orationum, que se
					<lb/>unanimiter ad destruenda eius civitatis menia preparaverant, vidimus eius cives non solum
					<lb/>Iiberatos, verum etiam mirabiliter victores extitisse. Denique Placentini cum Cremonensibus
					<lb/>et infinito exercitu undique conducto in tempore eius sacerdotii aggressi sunt expugnare
					<lb/>Parmensem urbem. Et per totam diem iuxta civitatem preliando, in sequenti
				<lb/>nocte divino nutu territi cum damno et confusione sui exercitus inopinabiliter recesserunt.</p>
			</div>
			<div type="chapter">
				<head><lb/>5.</head> <p>Sub eodem vero tempore, cum ipsi Cremonenses copiosa armata manu et cum
					<lb/>mirabili multitudine militum et peditum super eosdem Parmenses venissent, merito sancti
					<lb/>episcopi divina propitiante clementia, pene omnes ceperunt et captos in suam urbem
					<lb/>aduxerunt. Itemque in sue malitie pertinatia perdurantes, invidentes et persequentes
					<pb n="1319"/>
					<lb/>episcopum eiusque civitatem fraude pretii corruperunt quosdam viros, qui eis tradiderunt
					<lb/>locum munitissimum adversus eius civitatem, Bersilum scilicet, ubi ponentes militum
					<lb/>multitudinem terrere et vexare dure ceperunt episcopum et civitatis populum. Cumque
					<lb/>sanctus episcopus in terrore et tremore suum videret populum constitutum, de spe divine
					<lb/>protectionis et adiutorii cepit suos dulciter refovere, ut in nullo dubitarent se super eorum
					<lb/>superbiam victores existere, amonens eos semper et deprecans in his malis, ut cor et
				<lb/>manus suas ab homicidiis et sanguinis effusione custodirent.</p>
				<p><lb/>Tali eo predicante, congressis tantam Deus eis civibus victoriam contulit, ut
					<lb/>velut apes fumo, sic territi et stupefacti sunt ad eorum impetum; et multos ex eis ceperunt
					<lb/>et castrum illis violenter abstulerunt ac fugere ultra Padum compulerunt. Et sic
					<lb/>tandem humiliati eorum persecutio a suo episcopo desistere cepit. Hec omnia suo
					<lb/>populo ante rei eventum semper contingebant, sic eo predicante: Ecce vere sacerdos
					<lb/>magnus, qui in diebus suis placuit Deo et inventus est iustus, et in tempore iracundie
					<lb/>factus est reconciliatio, quia, ut eius sanctitatis meritum patesceret, talia permissa sunt
					<lb/>evenire, que illum dignum divina protectione ostenderent. O beatum virum, qui semper
					<lb/>in Domino confidens inimicos humiliavit et suo populo victoriam contulit ! Unde bene
				<lb/>scriptum est: "Benedictus vir, qui confidit in Domino, et erit Dominus fiducia eius".</p>
			</div>
			<div type="chapter">
				<head><lb/>6.</head> <p>Etiam hanc quoque gratiam sibi Dominus contulerat, ut iniquis esset terribilis,
					<lb/>sanctis et Deum timentibus affabilis et suavis. Aliquando nempe regrediens de Tuscie
					<lb/>partibus incidit in adversarios, qui cupientes eum et secum gradientes propriis facultatibus
					<lb/>expoliare, ita blandimento verborum et mansuetudinis dulcedine eorum elationem
					<lb/>et audatiam mitigavit, ut suavitate predicationis detenti animi malitiam obliviscerentur
					<lb/>et cum eo pariter plurimum itineris spatium pergerent; ac demum relinquentes sanctitati
				<lb/>eius se suppliciter commendavere.</p>
			</div>
			<div type="chapter">
				<head><lb/>7.</head> <p>Fuit quoque vir iste sepe in multis et magnis periculis pro honore et gratia
					<lb/>apostolice sedis; et ipsa cum auctoritatem constituisset sibi super Regii civitate, mox
					<lb/>contra suorum civium voluntatem cum legato Romane ecclesie Reginam civitatem publice
					<lb/>festinavit excommunicare. Quo cum pergeret, ab ipsius militibus in medio itineris cum
					<lb/>suis captus est. Sed propitiante divina clementia mirabiliter liberatus est, patrocinio
					<lb/>nobilis viri Arduyni subveniente. Ob hoc post hec per multos dies suorum civium
					<lb/>iram et persecutionem sustinens de loco in locum per episcopium fugiens latuit. Illos
					<lb/>vero principes, qui gratiam apostolice sedis et pacem communicabant, diligebat permaxime.
					<lb/>Nam cum gloriosus Lotharius ab ecclesia et ab principibus fuisset electus, adeo gavisus
					<lb/>est, ut adveniente in Ytaliam etiam corporis infirmitate gravatus Veronam sibi festinaret
					<lb/>occurrere. Ita semper profectui concordie favens ecclesie et defectui atque merori condolens
					<lb/>et in hoc etiam adversarii temptationem graviter pertulit, quia cum ipsis, qui secum
				<lb/>erant, expoliatus de manu latronum vix evasit.</p>
			</div>
			<div type="chapter">
				<head><lb/>8.</head> <p>Quodam etiam tempore de Brixianis partibus veniens devenit ad monasterium
					<lb/>Aque nigre ibique honorifice susceptus est. Erat autem ibi quidam frater proximus
					<pb n="1320"/>
					<lb/>morti in agone consistens. Rogatus itaque ab abbate et fratribus, ut eius animam venerandus
					<lb/>episcopus Domino commendaret, ad horam distulit preces petentium, detentus in
					<lb/>aliis necessariis sermonibus. Iussit vero sibi nuntiantibus, quatenus ei per obedientiam
					<lb/>ex parte Dei preciperent, ne anima corpus derelinqueret, quoadusque sibi licuisset occurrere;
					<lb/>quod ita factum est. Ecce vir mirabiliter fortis, qui vite imperavit, ut staret, morti
					<lb/>ne accederet, ne fidelis anima sine sacerdotalis benedictionis consolatione de seculo
				<lb/>recederet.</p>
			</div>
			<div type="chapter">
				<head><lb/>9.</head> <p>Nec illud nobis reticendum est, quod fertur in ecclesia Mediolanensi posito sibi
					<lb/>accessisse miraculum. Cum enim pro pace et communi salute populi totius Ytalici regni
					<lb/>rogatus foret, ut Mediolanum pergeret et ibi per dies aliquot cum archiepiscopo moraretur,
					<lb/>rogavit archiepiscopum, ut reliquias beati Ambrosii privatim cum paucis sibi
					<lb/>inspicere permitteret. Sed cum per diem pro populi frequentatione id agere non valeret,
					<lb/>sustinuit noctis secretum, ut sine rumore vel suspitione perficeret. Eunte vero illo cum
					<lb/>paucis noctis medio, precipiente archiepiscopo, ferente lumen sacerdote in manibus accidit,
					<lb/>ut in illo loco satis obscuro candela illis extingueretur. Facta igitur difficultate inspiciendi
					<lb/>reliquias pro defectione luminis, ingemiscens sibi improperabat dicens: "Iure tibi
					<lb/>contigit, quia tue minime indignitati congruebat videre reliquias piissimi confessoris".
					<lb/>Cumque secum talia volveret, repente lumen in extincta candela ex improviso inopinabiliter
				<lb/>apparuit, et suum votum cum augmento letitie auxiliante De complevit.</p>
			</div>
			<div type="chapter">
				<head><lb/>10.</head> <p>Erat interea fide firmus, spe patientissimus, caritate diffusus, corpore castissimus,
					<lb/>in sermone verax, in iudicio iustus, in consilio providus, in universa morum
					<lb/>honestate preclarus, se ipsum cotidie in memoria dominice passionis exhibens holocaustum
					<lb/>Deo et maxime, cum ad id opus adstaret, id est, cum sacram hostiam Deo libaret; et
					<lb/>ut eius predicatio suos auditores ad mundi contemptum adduceret, clamabat dicens:
					<lb/>"Nolite diligere mundum neque ea, que in mundo sunt; preterit enim figura huius
					<lb/>mundi". Si quando vero egrum visitare pergeret, pondus egritudinis videbatur egroto
				<lb/>discedere.</p>
			</div>
			<div type="chapter">
				<head><lb/>11.</head> <p>Sunt denique multa, que meritum sanctitatis eius et fidei predicare et attollere
					<lb/>debeant, sed ea sapientioribus honestioribusque viris relinquentes ad eius obitum et
					<lb/>miracula post obitum breviter insinuanda adiuvante Domino veniamus. Ipse enim ante
					<lb/>plures dies sui corporis futuram dissolutionem previdens suos spirituales filios, religiosos
					<lb/>viros, se visitare fecit. Attente se ipsum Deo commendans, per meritum sanctitatis
					<lb/>ac fidei eorum commonens eos de pace et unitate concordie sive gubernatione ecclesie Dei
					<lb/>inter eorum manus migravit pridie idus Decembris sepultusque est in maiori ecclesia in
					<lb/>monimento reverenter iuxta tanti pontificis honorem, ubi divina prestante gratia ad
					<lb/>honorem Dei ob meritum sancti episcopi fiunt cotidiana miracula, dum languentium multitudo,
					<lb/>diversorum languorum gravamine oppressi, recepta sospitate, ad sua redeunt cum
					<lb/>letitia. lbi etenim ceci vident, claudi ambulant, surdi audiunt, mutorum lingua aperitur,
					<lb/>ferrei nexus ad eius invocationem franguntur, morti proximi sanitati redduntur, demoniaci
				<lb/>curantur, febribus vexati concita sanitate letantur . Amen.</p>
			</div>
			<pb n="1321"/>
			<div type="chapter">
				<head><lb/>12.</head> <p>Quedam mulier de Burgo sancti Donini unicam habens filiam, de cuius
					<lb/>solummodo funeris obsequio iam tractabatur, anxia mater beati episcopi sanctitatem
					<lb/>recordata ymaginem cere ad instar corpusculi infantule compositam eius sepulcro cum fide
				<lb/>et veneratione obtulit; hec statim sine mora filia penam mortis evasit.</p>
			</div>
			<div type="chapter">
				<head><lb/>13.</head> <p>Sed et alia gravi et diutino langore fatigata, poplite scilicet contracto calcaneum
					<lb/>in natibus figens, ad eius tumulum fideliter lacrimas fundens, divina miserante pietate,
				<lb/>teste populo incolumis redivit ad propria.</p>
			</div>
			<div type="chapter">
				<head><lb/>14.</head> <p>Sed nichilominus illud non est obliviscendum miraculum. Mulier de castro
					<lb/>Regnani lumine indigens oculorum fatigata ad eius pervenit tumulum, postulans sancti
					<lb/>viri meritis adiuvari suas Domino preces offerendo; ad suum absque ductore locum remeavit
				<lb/>incolumis.</p>
			</div>
			<div type="chapter">
				<head><lb/>15.</head> <p>Aliud quoque eque miraculum non est memorie defraudandum, in quo sancti
					<lb/>viri meritum celitus divina misericordia commendavit. Quidam cum sua uxore ceca
					<lb/>egrediens sanctorum loca vel sepulcra ab Illirico usque ad occeanum peragrans sanctorum
					<lb/>suffragia super corporis debilitate invocando et revertendo Mantuam ingrediens,
					<lb/>audita miraculorum fama sancti viri, ad eius pervenit reliquias. Ibique a tenebroso sanata
				<lb/>langore solempniter reddidit Deo gratiarum actiones.</p>
			</div>
			<div type="chapter">
				<head><lb/>16.</head> <p>Sed nec illud pariter est pretereundum miraculum, quod factum est in partibus
					<lb/>nostris notissimum. Mulier nimia egritudine lassata aurium auditum ac lingue
					<lb/>perdiderat officium. Cognitis virtutibus, que fiebant propter eius sanctitatis meritum,
					<lb/>fideliter credendo impetravit, quod devotione mentis medicamentum salutis poposcit.
					<lb/>Nam a langore curata continuo sospes redivit ad propria. Sed hec omnipotens Deus
					<lb/>idvirco mirabiliter operatur in creatura, ut ad nostram intelligentiam sensificet eos, qui
					<lb/>in hac vita sibi fideliter adherent, etiam post mortem nobis optinere medicamentum salutis
					<lb/>posse. Unde scriptum est: "Filii hominum, scitote, quoniam mirificavit Dominus sanctum
				<lb/>suum".</p>
			</div>
			<div type="chapter">
				<head><lb/>17.</head> <p>Ferrea quoque vincula merito sanctitatis eius per Christi gratiam novimus
					<lb/>esse dirupta, que ad eius dependent sepulcrum ob beati viri memoriam. Denique venerandus
					<lb/>episcopus Lanfranchus eius successor in quadam arce pro sua superbia quendam
					<lb/>in carcere vel catenis religaverat. Ibique inter custodes circumsedentes dolendo, flendo
					<lb/>die noctuque permanebat. Ubi autem parentum, propinquorum, amicorum vicinorumque
					<lb/>sibi deesse solatium vidit, ad Dei omnipotentis misericordiam et sancti sacerdotis suffragium,
					<lb/>quem in vita sua dilexerat, se contulit et mox exinde mirabiliter ruptis catenarum
					<lb/>vinculis merito sancti viri et nominis Domini invocatione a predicta pena liberatus est
				<lb/>veniensque ante sepulcrum eius prostratus gratias Deo retulit.</p>
			</div>
			<div type="chapter">
				<head><lb/>18.</head> <p>Nec illud etiam, quod intra eandem urbem contigit, est silentio pretereundum.
					<lb/>Quidam enim clericus a quodam cive captus et latrocinii crimine inculpatus infra dies
					<lb/>quadragesime duris ferri nexibus acerrime religatus est. Cumque ad sacros dominice
					<lb/>passionis dies ventum fuisset, in quibus fideles christiani ecclesiam solempnius frequentant,
					<lb/>et ille nulla miseratione pietatis a vinculis solveretur, tristis intra semetipsum cepit
					<lb/>gemere, quod communi letitie sanctorum in sacris diebus minime adesset. Invocata
					<lb/>igitur Christi maiestate et auxilio sancti Bernardi episcopi, repente confractis vinculis
					<lb/>exilivit et ad maiorem ecclesiam confugit et in turba populorum ante sepulcrum eius
					<lb/>prostratus ea, que acciderant, populo astanti cum lacrimis indicavit. Qui continuo
					<pb n="1322"/>
					<lb/>manibus in altum extensis Deum collaudare cepit, cui per meritum beati viri talia
					<lb/>operari placuit. Multimoda gratia assidue implet fidelis populi corda, ut exterius mira
					<lb/>in creatura operando fidem, spem et caritatem diffundat atque dilatet in corde credentium.
					<lb/>Bonarum sane fidelium narratione nuper comperimus per meritum sancti Bernardi episcopi
				<lb/>insignia patrata miracula, que mentes infirmantium ad Christi devotionem pertrahant.</p>
			</div>
			<div type="chapter">
				<head><lb/>19.</head> <p>Et aliud audite miraculum, quod est mirabile dictu. Vidimus quendam
					<lb/>iuvenem effebum ad memoriam preciosissimi Bernardi episcopi et confessoris paucis
					<lb/>diebus revolutis cum matre flebili de Mantua venientem, cuius maxillam dextram vidimus
					<lb/>totam corrosam et consumptam in tantum, quod os marcidum totum adesset et dentes
					<lb/>minime adfuissent. Hunc enim vidimus cum matre iam vetula vociferantem et reclamantem
					<lb/>misericordiam domini nostri Yhesu Christi cum precibus beate virginis Marie et
					<lb/>beati Bernardi confessoris. Qui cum vigiliis et orationibus instarent, tertio superveniente
					<lb/>die perspeximus ossum in terra iacens et quendam sacerdotem ipsum idem ossum in
					<lb/>manibus tenentem, qui cum lacrimis clamabat dicens: "Videte ossum putridum, quod
					<lb/>cecidit ab ore huius infantis". Cum maxima vero multitudo virorum et mulierum, iuvenum
					<lb/>et puerorum, que convenerat ad tam praeclarum et manifestum miraculum, orationibus et
					<lb/>genibus flexis instaret, subito vidimus in loco putrido preclarum et album ossum cum
					<lb/>carne et cute superveniens et dentes pululare et ab osso exire. Hunc postea vidimus
					<lb/>bene loquentem et comedentem, tamen semper habuit os tortum, quod credimus non fore
				<lb/>sine causa.</p>
			</div>
			<div type="chapter">
				<head><lb/>20.</head> <p>Alius nichilominus de propria civitate iuvenis, qui lingue officia per septem
					<lb/>annorum curricula amiserat, per visum nocte vidit, ut ad eius sepulcri reliquias excubaret
					<lb/>et intento corde salutis medicamentum expeteret, nec moram passus festinus
					<lb/>adiit. Cooperante Christi gratia per fidem ac meritum beati Bernardi episcopi usum
					<lb/>loquendi, exultante populo Deumque super his laudante, recepit. Hoc equidem miraculum
				<lb/>narrante venerabili viro Lanfranco episcopo successore suo cognovimus.</p>
			</div>
			<div type="chapter">
				<head><lb/>21.</head> <p>Quedam autem mulier de burgo sancti Pauli sex mensium infirmitate gravata
					<lb/>ad eius monumentum eum devotione perrexit, nec eam divina distulit misericordia sanitati
					<lb/>restituere. Altera vero paralisis egritudine graviter dissoluta in domo Petri Bonifilii ivit
				<lb/>ad tumulum eius ad orationem et liberata est.</p>
			</div>
			<div type="chapter">
				<head><lb/>22.</head> <p>Multis annorum curriculis revolutis accidit quendam puerulum duodennem exire,
					<lb/>ut pasceret porcos. Qui cum esset prope flumen, quod vocatur Parma, vocatus a diabolo
					<lb/>proprio suo nomine sub voce cuiusdam noti militis respondit: "Domine", inquit
					<lb/>puer, '"quid vultis ?" Cui diabolus voce illius militis ait: "Veni huc et accipe lambruscas
					<lb/>et comede". Quibus acceptis comedit, et tunc introierunt in eum duo demones,
					<lb/>quorum unus dicebatur Nascelus, alter vero Pulnerus. Qui statim ceperunt eum vexare.
					<lb/>Pueri vero tenentes eum, ne se precipitaret in flumen, clamaverunt maiores, manu
					<lb/>ducentes ad ecclesiam. Ceperunt demones clamare et eorum nomina et, quomodo introierunt,
					<lb/>notificare: tamen coacti coniurationibus dederunt responsum se non exituros, donec
					<lb/>adessent in presentia Bernardelli Parmensis episcopi, quia iam videmus eum coram
					<lb/>Mariola iacentem et flentem. Habito consilio ducitur puer ad mausoleum sanctissimi
					<lb/>Bernardi episcopi et confessoris. Quo audito ceperunt demones iurare et vociferari se
					<lb/>non exituros pro emulo episcopo isto. Tamen orationibus et ieiuniis habitis coacti
					<pb n="1323"/>
					<lb/>sunt suum exitum demonstrare. Tertia superveniente die iuxta horam tertiam ceperunt
					<lb/>terribiliter puerum vexare; puer vero volutabatur spumans. Demones vero clamabant
					<lb/>dicentes: "Sancte Bernarde, miserere nostri, quia vidimus te duci a beata virgine Maria !"
					<lb/>Demones iterum atque iterum clamantes dicebant: "O beate Bernarde, cur fles ? Cito exituri
					<lb/>sumus et propter tuas lacrimas hic stare non possumus, quia lacrime tue nos incendunt
					<lb/>et torquent". Sacerdotibus vero illis precipientibus, ut in nomine Domini exirent et neminem
					<lb/>lederent, demones vero cum adfirmatione dicebant se exituros: "sed non possumus,
					<lb/>quia licentia non datur nobis exiendi a Yhesu Christo, et asserebant voce tetra beatam
					<lb/>Mariam cum sancto Bernardo iuxta pedes domini nostri Yhesu Christi flentem. Iuxta
					<lb/>horam nonam ceperunt clamare et cum magno ululatu exierunt, et puer factus est quasi
					<lb/>mortuus. Quo interrogato, quomodo se haberet, ait: "Deo gratias ! Liberatus sum !" Quod
					<lb/>cum audivimus, dedimus cum lacrimis gratias beate virgini Marie et beato Bernardo confessori
				<lb/>precioso necnon domino Yhesu Christo, qui semper exaudit preces servorum suorum.</p>
			</div>
			<div type="chapter">
				<head><lb/>23.</head> <p>Cum multa et innumerabilia sint miracula, que dominus noster Yhesus Christus
					<lb/>meritis beatissimi Bernardi episcopi operatus sit, tamen ea, que vidimus et audivimus,
				<lb/>ne oblivioni tradantur, stilo commendare curavimus.</p>
				<p><lb/>Contigit beatissimum Christi confessorem nature concessisse, cuius corpus ante altare
					<lb/>preciosissimi martiris Ciriaci indecenter deponitur et uni soli iuveni, tamen cereis circumseptum,
					<lb/>ad custodiendum commendatur a diacono quodam. Qui Albertus diaconus
					<lb/>ait puero: "Habeto custodiam, quoadusque veniam ad te, quia videre volo palatii expoliatores".
					<lb/>Qui diu morans, tenebris supervenientibus, nox advenit, tamen rediens ait iuveni:
					<lb/>"O puer, ubi es ?" Quo respondente: "Presto sum !" ait diaconus: "Cito perge, iuvenis et
					<lb/>ignem affer ! Ecce canonici iam lapidabunt me". Qui accepta candela a diacono ad coquinam
					<lb/>canonicorum tendebat; qui, cum pervenisset ad meridianam portam templi, nimio splendore
					<lb/>preoecupatus obstupuit, tamen in se rediens candelam, quam a diacono susceperat,
					<lb/>vidit accensam. Quo facto ait: "Domine, miserere mei !" Videns diaconus iuvenem venientem
					<lb/>cum candela accensa ait: "Quomodo tam cito invenire, potuisti, fili mi ?" "Voluntas", inquit,
				<lb/>"Dei fuit, ut cito michi occurreret, quod volebam".</p>
				<p><lb/>Auxiliante domino nostro Yhesu Christo. qui vivit et regnat per omnia secula seculorum.
				<lb/>Amen.</p>
			</div>
		</div>
	</body>
</text>
</TEI>
