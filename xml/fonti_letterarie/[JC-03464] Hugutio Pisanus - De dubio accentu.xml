<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De dubio accentu</title>
				<author>Hugutio Pisanus</author>
				<respStmt>
					<resp key="print_editor">Edizione critica a stampa a cura di</resp>
					<name>Giuseppe Cremascoli</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2638" unit="words">Parole: 2638</measure>
				<measure quantity="15215" unit="characters_without_spaces">Caratteri (spazi esclusi): 15215</measure>
				<measure quantity="17601" unit="characters_witht_spaces">Caratteri (spazi inclusi): 17601</measure>
			</extent>
			<publicationStmt>
				<publisher>ALIM</publisher>
				<date when="2002-08-04">04/08/2002</date>
			</publicationStmt>
			<notesStmt>
				<note>Genere: Grammatica</note>
				<note>Tipo: Fonti letterarie</note>
				<note>Note: Data di composizione dell'opera: tra il 1159 e il 1181&#13;
Parole: 2710&#13;
Caratteri: 15422&#13;
&lt;?&gt; indicano correzioni congetturali dell?editore&#13;
[?] indicano espunzioni dell?editore&#13;
GM&#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Ugoccione da Pisa</author>
						<title level="m">De dubio accentu; Agiographia; Expositio de symbolo apostolorum</title>
						<editor>Giuseppe Cremascoli</editor>
						<imprint>
							<publisher>Centro italiano di studi sull'alto Medioevo</publisher>
							<pubPlace>Spoleto</pubPlace>
							<date>1978</date>
							<biblScope unit="page">65-87</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti letterarie</term>
					<term type="genre">Grammatica</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item><item type="itemNotaJC">-mancano i &lt;pb&gt;: resp. ci sono, ma contano le righe, non le pagine, e probabilmente non si trovano al confine delle pagine, perché sono due e ognuno per ca. 150 righe (li ho preservati mettendoli in &lt;!-- --&gt; )</item></list></change>
		</revisionDesc>
	</teiHeader>

<text>
	<body>
		<div>
			<!--<pb n="Riga 1-157"/>-->
			<p><lb/>Sapientis est desidie marcescenti non succumbere sed potius,
				<lb/>otioso invigilando labori, aliquid de philosophie fontibus elicere,
				<lb/>ut etiam prophani et dyscoli et idiote, ab eius templo procul exorbitantes,
				<lb/>quasi mellei nectaris quadam aspergine valeant aspergi,
				<lb/>provecti vero et magis periti apertiori luce rationis sibi aliquid valeant
			<lb/>exhaurire, ac in alios transfundere confidentius audeant.</p>
			<p><lb/>Quia igitur de quibusdam dictionibus etiam inter maiores disseritur
				<lb/>et ambigitur utrum principalem accentum in penultima
				<lb/>syllaba vel antepenultima habere debeant, ideo communis utilitatis
				<lb/>causa hanc dubitationem Dei auxilio pro nostris viribus duximus
				<lb/>eliminare, et quid sit circa hoc sentiendum in medium proponere
				<lb/>brevissime statuimus. Et he sunt ille dictiones: alonge, delonge,
				<lb/>abintus, deintus, deinceps, deinde, exinde, proinde et consimiles,
				<lb/>alioquin, aliunde, siquando, nequando, aliquando, paulominus,
				<lb/>nihilominus, multo magis, quanto magis, verum tamen, sed tamen,
				<lb/>at tamen, astubi, postubi, atubi, verum enim vero, quo modo, nullo
				<lb/>modo, nullatenus, quatenus, hactenus, invicem, sincerus, sinceris,
				<lb/>tristega, tenebre, lavacrum, latebre, si quo minus, [de]frico,
				<lb/>trucido. Has tamen duas addimus preter propositum. Non
				<lb/>enim intendimus distinguere que dictiones habeant penultimam
				<lb/>productam vel correptam. Preterea nos intendimus distinguere an
				<lb/>debeat dici quatenus, protenus, saltem, tempus, extemplo per e,
				<lb/>vel quatinus, protinus, saltim, timpus, extimplo per i, an utrumque,
				<lb/>scilicet per e et per i. Preterea nullus credat nos preter auctoritatem
				<lb/>aliquid asserere, licet eam propter brevitatem non ponamus
				<lb/>nisi insinuatim. Est ergo regula generalis quam ex verbis Prisciani
				<lb/>in tractatu prepositionis aperte diligentia lectoris poterit elicere:
				<lb/>si aliquod adverbium penultimam habens longam, componitur cum
				<lb/>prepositione, compositurn inde acuit ipsam penultimam, ut alonge,
				<lb/>excepto uno solo adverbio, scilicet inde, a quo et prepositione composita
				<lb/>omnia acuunt antepenultimam, ut exinde, deinde ne videantur
				<lb/>esse due partes, si penultima acueretur. Ex hac regula ergo patet
				<lb/>quod exinde, deinde, perinde, subinde, proinde debent dici,
				<lb/>ut acutus accentus sit in antepenultima. Item ex hac eadem regula
				<lb/>patet quod debet dici alonge, delonge, abintus, deintus, ut
				<lb/>acutus accentus sit in penultima, et ad horum similitudinem dicimus
				<lb/>esse dicendum deinceps, aliunde, alioquin, ut acutus accentus
				<lb/>sit in penultima, licet non sint composita a prepositionibus
				<lb/>et adverbiis. Deinceps autem est compositum ex de et incepto, vel
				<lb/>a deinde et cepto, aliunde ab alius et unde, alioquin ab ablativo
				<lb/>alio et quin. Quidam tamen dicunt quod alioquin est compositum ab
				<lb/>alio et quin secundum quod alio ponitur adverbialiter, quia habet
				<lb/>productam et brevem penultimam; ideo dicunt quidam quod potest
				<lb/>produci et breviari, ut dicatur competenter alioquin, ut acutus
				<lb/>accentus sit in antepenultima, et alioquin, ut sit in penultima, quod
			<lb/>est vitandum.</p>
			<p><lb/>De aliquando, siquando, nequando dicimus quod similiter
				<lb/>debent proferri penultima acuta, sed tamen acuit Priscianus antepenultimam
				<lb/>aliquando, causa differentie aliquanto ablativi. Adeo
				<lb/>enim d et t affiniter sonant, quod ex sono non posset discerni utrum
				<lb/>esset ablativus an adverbium, nisi esset differentia in accentu, et
				<lb/>ideo de aliquando antepenultima acuitur in legendo. Siquando vero
				<lb/>et nequando, ut dicit Priscianus, acuunt antepenultimam ne videantur
				<lb/>esse due partes, si accentus esset in penultima, ut dictum
				<lb/>est in exinde, perinde et similibus compositis ab inde. Ut ergo ex
				<lb/>ipso accentu perpendatur quod sint composita, acuunt antepenultimam.
				<lb/>Si vero quis velit huic rationi Prisciani inniti et velit instare
				<lb/>quod eadem ratione sit dicendum alonge, delonge, abintus,
				<lb/>deintus, deinceps, aliunde, alioquin acuta antepenultima ne videantur
				<lb/>esse due partes, sciat hanc rationem Prisciani tantum esse probabilem
				<lb/>et non necessariam. Eadem enim ratione posset probari
				<lb/>quod dici deberet induco inducis, indico indicis, antepenultima
				<lb/>acuta, quod omni ratione caret. Preterea si in libro De accentibus
				<lb/>inveniatur quod videatur nostre assertioni contrarium, dicimus
				<lb/>illum librum non esse authenticum, nec credimus eum compositum
				<lb/>esse a Prisciano, vel si a Prisciano compositus est, ibi secutus est
				<lb/>opinionem aliorum circa predicta; sed quod in maiori volumine
				<lb/>dixit circa predicta, secundum se dixit, quod consulimus esse tenendum,
			<lb/>sicut est aperte distinctum.</p>
			<p><lb/>De paulominus et nihilominus dicimus quod quandoque sunt
				<lb/>dictiones composite a paulo et minus et a nihilo et minus, quandoque
				<lb/>sunt orationes. Paulominus cum est dictio composita debet
				<lb/>proferri uno accentu acuto posito super antepenultimam, ut dicatur
				<lb/>paulóminus, et est adverbium remissivum et tantum valet
				<lb/>quantum fere, ut: " paulominus consummaverunt me in terra ", id
				<lb/>est fere. Quando due sunt dictiones, scilicet ablativus paulo et
				<lb/>minus nomen vel adverbium, debet proferri sub duobus accentibus,
				<lb/>ut dicatur paulo minus, et tenetur minus comparative,
				<lb/>tam nomen quam adverbium, ut dicatur: " minuisti eum paulo
				<lb/>minus ab angelis "; item: " iste est doctus, sed iste est paulo
				<lb/>minus doctus illo "; item: " hoc animal est parvum et hoc est paulo
				<lb/>minus illo ". Et in tali constructione semper in prepositio subintelligitur
				<lb/>ad regimen illius ablativi paulo. Similiter cum nihilominus
				<lb/>est dictio composita, debet regi uno accentu posito super antepenultimam,
				<lb/>et est coniunctio adversativa, et valet tantum quantum
				<lb/>tamen, ut: " iste offendit me et ego nihilominus benefacio ei ".
				<lb/>Quando est ablativus nihilo et minus nomen vel adverbium, debet
				<lb/>proferri duobus accentibus, ut nihilo millus, et tenetur minus comparative
				<lb/>sive sit nomen, sive sit adverbium; adverbialiter ut: " iste
				<lb/>comedit multum de pane, et iste nihilo minus illo comedit "; nominaliter
				<lb/>tenetur hic: "hoc animal est magnum et hoc est nihilo minus
				<lb/>illo". Et semper in tali constructione subintelligitur in prepositio
				<lb/>ad regimen illius ablativi, scilicet nihilo. Quisquis ergo consulat
				<lb/>constructionis sensum, videbit qualiter sit proferendum paulominus
			<lb/>et nihilominus an paulo minus et nihilo minus.</p>
			<p><lb/>De quanto magis dicimus quod semper sunt due partes et
				<lb/>duobus regende accentibus. Similiter multo magis. De verum tamen,
				<lb/>sed tamen, at tamen dicimus quod nunquam sunt dictiones
				<lb/>composite. Unde consulimus quod verum tamen dicatur duobus
				<lb/>accentibus, et ibi verum est nomen, sed ponitur pro hac coniunctione
				<lb/>sed, et tamen est coniunctio adversativa. Similiter duobus
				<lb/>accentibus debent proferri at tamen, sed tamen, et sunt ' at ' et
				<lb/>' sed ' copulative coniunctiones, tamen est adversativa. Et quod
				<lb/>he dictiones non coniungantur, patet ex hoc quod inveniuntur in
				<lb/>105eadem constructione posite ' sed ' vel ' verum ', ' at ' vel ' ast ' et
				<lb/>' tamen ', divise per interpositionem trium vel quatuor dictionum,
				<lb/>sine necessitate metri vel ornatus, et neutrum superfluit. Preterea
				<lb/>Priscianus ponit eas coniunctiones et compositiones quarundam
				<lb/>dictionum assignat; de compositione tamen predictarum partium
				<lb/>mentionem non fecit. Dicimus igitur quod predicte voces non sunt
				<lb/>dictiones composite, et semper debent proferri duobus accentibus,
			<lb/>ut utraque illarum suo regatur accentu.</p>
			<p><lb/>De astubi, postubi, atubi dicimus quod possunt esse dictiones
				<lb/>composite, et quelibet istarum debet proferri acuto accentu super
				<lb/>antepenultimam; et potest postubi esse adverbium temporis, et
				<lb/>tantum valet quantum postquam; atubi et astubi possunt esse
				<lb/>coniunctiones copulative, et tantum valent quantum sed. Item
				<lb/>si at vel ast accipiantur pro sed et ubi pro adverbio loci vel temporis,
				<lb/>et post accipiatur pro adverbio loci vel temporis et ubi accipiatur
				<lb/>similiter pro adverbio loci vel temporis, non erunt dictiones
				<lb/>composite, et ita debent proferri sub duobus accentibus at
				<lb/>ubi, similiter ast ubi, post ubi, ut sit sensus: at ubi vel ast ubi: sed
				<lb/>postquam vel quando vel in quo loco. Similiter post ubi id est postea
				<lb/>in quo loco vel quando, vel post id est post illum locum, ubi
			<lb/>id est in quo loco.</p>
			<p><lb/>De verum enim vero dicimus quod sunt tres dictiones tribus
				<lb/>accentibus proferende. Verum est nomen, sed ponitur pro hac coniunctione
				<lb/>sed. Enim est coniunctio affirmativa, id est certe. Vero
				<lb/>est coniunctio expletiva, et ibi nihil operatur quantum ad sensum.
				<lb/>Quidam tamen dicunt quod enimvero sit una dictio composita et
				<lb/>coniunctio affirmativa, id est certe, et profertur uno accentu posito
				<lb/>super antepenultimam: quod Priscianus innuit, sed quod diximus
			<lb/>asserit aperte vel in parte.</p>
			<p><lb/>De quo modo et nullo modo dicimus quod non sunt dictiones
				<lb/>composite; ponuntur tamen quandoque iste due dictiones pro adverbio
				<lb/>et quandoque pro una proferuntur sub uno accentu, et si
				<lb/>retinentur in vi nominum duobus accentibus proferuntur.
				<lb/>De nullatenus, quatenus, hactenus et invicem dicimus quod
				<lb/>sunt dictiones composite, et quelibet istamm est proferenda uno
				<lb/>accentu acuto posito super antepenultimam, quando est dictio.
				<lb/>Ut omnis obiectio removeatur, dicimus quod quatenus non componitur
				<lb/>ex qua et tenus secundum quod est nomen, sed secundum
				<lb/>quod est adverbium, et tenetur adverbialiter; sed si hec dictio qua
				<lb/>tenetur in vi nominis et tenus in vi prepositionis, proferendum est
				<lb/>qua tenus duobus accentibus et similiter in omnibus consimilibus.
				<lb/>Sed diceret aliquis: qualiter potero cognoscere utrum sit dictio composita
				<lb/>vel sint due partes ? Huic respondentes dicimus quod sensus
				<lb/>constructionis hoc ei enuntiabit, et etiam dictionum constructio.
				<lb/>Si enim illi ablativi tenentur adiective, dicendum est certe
				<lb/>nulla tenus, hac tenus, qua tenus duobus accentibus; si vero non
				<lb/>tenentur adiective et in vi ablativorum, efficiuntur dictiones composite
				<lb/>ex illis ablativis et prepositione tenus, et tunc dicetur nullatenus,
				<lb/>hactenus, quatenus sub uno accentu posito super antepenultimam.
				<lb/>Et cum Priscianus dicat duas partes poni pro una cum dicitur
				<lb/>nullatenus, dicimus eum hoc dixisse non quia vellet nullatenus
				<lb/>non esse dictionem compositam, sed quia ille due partes integre
			<lb/>coniunguntur in ista compositione.</p>
			<!--<pb n="Riga 158-290"/>-->
			<p><lb/>De sincerus a um et hic et hec sinceris et hoc sincere, dicimus
				<lb/>quod utrumque habet penultimam productam et utrumque est
				<lb/>proferendum acuto accentu posito super penultimam et utrumque
				<lb/>est compositum a sine et cera, quasi sine cera, id est sine flexibilitate,
				<lb/>id est purus, constans, firmus, mundus, sine vitiis. Quod autem
				<lb/>dicitur sincerus vel sinceris quasi sine carie, etymologia est, non
				<lb/>compositionis ostensio. Quod in sincerus penultima producatur,
				<lb/>patet in illo versu Horatii:
				<lg>
					<l>sincerum nisi vas quodcumque infundis acescit,</l>
					<l>et quod in sinceris similiter producatur penultima patet per</l>
				</lg>
				<lb/>Virgilium in Moreto:
				<lg>
					<l>subsedit sincere foraminibusque liquatur</l>
					<l>emundata ceres.</l>
				</lg>
				<lb/>Ecce non potest dici quod sincere sit ibi adverbium dictum a
				<lb/>sincerus a um; falsus enim esset versus, sed est terminatio neutri
				<lb/>generis istius nominis sinceris, et ponitur ibi adverbialiter et potest
				<lb/>etiam ibi poni nominaliter; male ergo dicitur sine dubio sinceris
				<lb/>penultima correpta et accentu posito super antepenultimam;
				<lb/>est enim ponendus super penultimam procul dubio. Si ergo versus
				<lb/>ab aliquo magistro sive potius dyscolo ex defectu scientie inveniatur,
				<lb/>in quo sinceris penultima corripiatur, dic quod abradatur cum
			<lb/>suo auctore, quia male dictus.</p>
			<p><lb/>De tristega dicimus quod penultima sit correpta, et componitur
				<lb/>a tris quod est tres et tego, et sunt tristega domus tricamerate,
				<lb/>scilicet ubi sunt tres camere et tres tecture vel cooperture, ita quod
				<lb/>una sit super aliam. Unde versus:
				<lg>
					<l>a tris atque tego componi tristega dicas.</l>
				</lg>
				<lb/>De tenebre et latebre et huiusmodi dicimus quod si penultima
				<lb/>brevis est naturaliter, potest esse accentus in ipsa penultima propter
				<lb/>positionem consonantium, et potest esse in antepenultima quia
				<lb/>penultima est brevis; si vero in talibus penultima sit producta
				<lb/>naturaliter, accentus nunquam potest esse in antepenultima, sed
				<lb/>tantum in penultima. Sedundum hoc potest dici ténebre et tenébre,
				<lb/>látebra et latébra, scátebra et scatébra, lávacrum et lavácrum,
				<lb/>délubrum et delúbrum, vólucris et volúcris, pháretra et pharétra,
				<lb/>cómpatres et compátres, ut scilicet acutus accentus sit in penultima
				<lb/>vel antepenultima pro voluntate legentis. Sed aratrum, confratres,
				<lb/>commatres procul dubio habent accentum acutum tantum
				<lb/>in penultima et nunquam in antepenultima: est enim penultima
				<lb/>earum producta naturaliter. Illam regulam que dicit: " liquida posita
				<lb/>post mutam facit precedentem syllabam esse communem ",
				<lb/>nemo ita fatue intelligat quod qualemcumque syllabam precedentem
				<lb/>faciat esse communem. Hoc enim est impossibile quod si
				<lb/>antecedat syllaba naturaliter longa, brevietur propter sequentes
				<lb/>consonantes. Est ergo sic intelligenda regula: liquida post
				<lb/>mutam facit precedentem syllabam, si naturaliter fuerit brevis,
				<lb/>communem, id est patitur eam quandoque corripi, quandoque
				<lb/>produci. Ergo sine omni excusatione penitus male dicitur aratrum
				<lb/>ut acuatur antepenultima. Similiter male dicitur cómmatres et
				<lb/>cónfratres, in quibus penultima longa est naturaliter.
				<lb/>De si quo minus dicimus quod sunt tres partes et tribus accentibus
				<lb/>proferende, et est si coniunctio, minus ponitur pro adverbio negandi,
				<lb/>scilicet ' non ', et quo est nomen sed ibi superfluit vel ponitur
				<lb/>ibi adverbialiter: quo id est aliquo modo, et est ibi distinguendum
				<lb/>et computandum si quo minus, et est coniunctio repetenda sic: si quo
				<lb/>minus id est ' si non esset ' vel ' si aliquo modo non esset '. Unde
				<lb/>illud evangelicum: " in domo Patris mei mansiones multe sunt. Si
			<lb/>quo minus dixissem vobis quia vado parare vobis locum ".</p>
			<p><lb/>De trucido ponit Horatius penultimam longam:
				<lg>
					<l>verum seu pisces seu porrum et cepe trucidas.</l>
				</lg>
				<lb/>De fricat ponit Virgilius penultimam correptam:
				<lg>
					<l>et pede prosubigit terram, fricat arbore costas.</l>
				</lg>
				<lb/>Gratia istorum verborum dicimus breviter quod erudit, sepelit
				<lb/>debet dici ut acua&lt;n&gt;t antepenultimam: habent enim penultimam
				<lb/>brevem, sed suffoco as et prefoco as debet dici ut accentus
				<lb/>sit super penultimam; est enim longa procul dubio, quod patet illo
				<lb/>versu Ovidii in libro In ibin: " prefocent anime noxia mella viam
				<lb/>et sunt composita a sub vel pre et fauce, quasi sub fauce capere et
				<lb/>stringere et strangulare. Alii dicunt quod similiter penultima in
				<lb/>illis potest corripi, et tunc componitur a focus, quod ex auctoritate
			<lb/>non dicunt.</p>
			<p><lb/>De quatenus dicimus quod scribi debet per e et nunquam per i
				<lb/>nihil enim est quatinus, quod aperte innuit Priscianus in tractatu
			<lb/>coniunctionis.</p>
			<p><lb/>De protinus dicimus quod potest dici per i et derivatur a prope
				<lb/>et est adverbium temporis vel ordinis: protinus id est statim vel
				<lb/>consequenter; et potest dici protenus per e et est compositum a
				<lb/>pro vel procul et tenus, et est adverbium loci, unde protenus, id est
			<lb/>longe, quasi procul a tenus, id est procul a prope.</p>
			<p><lb/>Saltim et saltem dicitur sed in diversis significationibus. Saltim
				<lb/>derivatur a saltu et est adverbium qualitatis: saltim, id est saltando.
				<lb/>Saltem est coniunctio adversativa cum diminutione et est
				<lb/>syncopatum a salutem, et est tractum a captivis, quia quando capti
				<lb/>erant ex timore non valentes loqui integre, dicebant saltem, saltem,
			<lb/>quasi ut vitam et salutem non amitterent.</p>
			<p><lb/>Tempus semper debet dici per e et nunquam per i, tam pro
			<lb/>illa parte capitis quam pro tempore.</p>
			<p><lb/>Extemplo, id est statim, per e debet scribi et nunquam per i
				<lb/>extimplo, et est compositum ab ex et templo, et est tractum ab
				<lb/>auguribus, ut dicit Servius. Augures enim quando volebant captare
				<lb/>auguria quibusdam virgis designabant sibi spatium in aere in
				<lb/>quo deberent captare auguria, et illud spatium vocabant templum,
				<lb/>et quam cito avis illud templum intrabat, statim captabant auguria
				<lb/>et inde tractum est ut extemplo dicatur, id est statim.
				<lb/>Si ergo quis contra predicta obiecerit quod in quibusdam ecclesiis
				<lb/>usus aliter se habeat, respondemus non omnes ecclesiasticos
				<lb/>esse viros litteratos, sed multos illitteratos et dyscolos, et talium
				<lb/>consortio litteratos et sapientes corrumpi nihil prohiberi. Preterea
				<lb/>non credimus talem usum esse usum, sed potius abusum. Si ergo
				<lb/>legendum tibi fuerit in aliqua ecclesia in qua talis abusus inoleverit,
				<lb/>si fueris tante auctoritatis quod pravum abusum ipsorum corrigere
				<lb/>valeas, consulimus ut ad correctionem nitaris. Si vero non fueris
				<lb/>tante auctoritatis quod pravum abusum ipsorum in bonum usum
				<lb/>revocare valeas, aperte consulimus ut insanorum insaniam insaniendo
				<lb/>sequaris. Nam velle videri sanum et sapientem inter insanos
				<lb/>et illitteratos ecclesiarum, est quedam species furoris.
				<lb/>Uniuscuiusque syllabe quatuor sunt accidentia: numerus, spiritus,
				<lb/>tempus, tenor, id est acutus accentus vel gravis vel circumflexus
			<lb/>vel moderatus.</p>
			<p><lb/>Prolationum alia metrica, que fit in metris sine accentus observatione,
				<lb/>et isti adiacet tempus, alia melica que attenditur in
				<lb/>cantilenis, et isti adiacet neuma; alia prosaica et isti adiacet accentus.
				<lb/>Accentus est inventus causa equivocationis &lt;ut in&gt; aliquando,
				<lb/>quando est &lt;adverbium&gt; vel ablativus. Species accentuum sunt
				<lb/>quatuor: gravis, circumflexus, moderatus, acutus. Acutus incipit
				<lb/>ab imo, et tendit in altum. Gravis incipit ab humili et terminatur
				<lb/>in humili. Circumflexus incipit ab imo et tendit in altum et iterum
				<lb/>revertitur in imun, sed non est in usu moderno. Moderatus qui
				<lb/>neque deprimitur nimis neque nimis elevatur, et incipit ab acuto et
				<lb/>descendit in gravem. Et notandum quod nullus accentus in moderno
				<lb/>usu predominans potest esse in primis vel mediis syllabis nisi
			<lb/>moderatus, nec in ultimis nisi acutus.</p>
			<p><lb/>De accentu dantur tres regule. Prima de monosyllabis que talis
				<lb/>est: omnis dictio monosyllaba habet accentum acutum, exceptis
				<lb/>prepositionibus et coniunctionibus que habent adeo gravem
				<lb/>ut nullum videantur habere, ut: et, si, pro, pre. Secunda in disyllabis:
				<lb/>omnis dictio disyllaba habet accentum predominantem super
				<lb/>penultimam sive sit longa sive non. Excipiuntur ergo pro causa,
				<lb/>puta pro sicut vel verbi gratia, pone pro retro, una pro pariter et
				<lb/>circum. Tertia regula est de dictionibus polisyllabis: omnis dictio
				<lb/>polisyllaba habet accentum predominantem super penultimam si
				<lb/>longa sit, exceptis que componuntur a quando et inde; si autem sit
			<lb/>brevis acuitur in antepenultima qualiscumque sit.</p>
		</div>
	</body>
</text>
</TEI>