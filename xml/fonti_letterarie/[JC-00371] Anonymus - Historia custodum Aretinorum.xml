<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Historia custodum Aretinorum</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>A. Hofmeister</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3339" unit="words">Parole: 3339</measure>
				<measure quantity="20272" unit="characters_without_spaces">Caratteri (spazi esclusi): 20272</measure>
				<measure quantity="23347" unit="characters_witht_spaces">Caratteri (spazi inclusi): 23347</measure>
			</extent>
			<publicationStmt>
				<publisher>ALIM</publisher>
				<date when="2002-09-29">29/09/2002</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Periodo di composizione dell' opera: inizi del XII secolo
					Parole: 3352
					Caratteri: 20551
				MGF</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Historia custodum Aretinorum</title>
						<editor>A. Hofmeister</editor>
					</analytic>
					<monogr>
						<title level="m">MGH, Scriptorum Tomi XXX. Pars II</title>
						<imprint>
							<publisher>Karol W. Hiersemann</publisher>
							<pubPlace>Leipzig</pubPlace>
							<biblScope unit="page">1468-1482</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">30, 2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="1468"/>
		<div>
			<head><lb/>SCRIPTUM DE ECCLESIA SANCTI STEPHANI
				<lb/>ET DE ECCLESIA SANCTI DONATI, QUALITER SE CUSTODES AGEBANT,
			<lb/>ET QUOMODO CANONICI EAS ADQUISIERUNT.</head>
			<div type="chapter">
				<head><lb/>1.</head> <p>In nomine sancte et individuae Trinitatis. Regnante Lodoico, filio prioris
					<lb/>Caroli, factus est conventus synodi eo precipiente in loco qui dicitur Aquisgrani, multisque
					<lb/>preceptis ab eo rite compositis, preceptum pre omnibus hoc salutiferum statuit, precipiens
					<lb/>cunctis congregatis episcopis, ut unusquisque eorum daret studium canonicam
					<lb/>construendi. Filius autem eius Lotharius post mortem illius patrem secutus, per regnum
					<lb/>transiens non invenit aecclesias episcopales ordinatas cum canonica congregatione, sicut
					<lb/>ipse et pater eius preceperat, condoluit. Veniensque Aritium et causa orationis ad
					<lb/>Sanctum Donatum, non reperiens quod preceperat, contra episcopum ipsius ecclesiae
					<lb/>nomine Petrum est indignatus quam plurimum. Iterum premonuit episcopos, precipue
					<lb/>et ipsum Petrum antistitem Aretinum, per se et per suos optimates, ut preceptis suis et patris
					<lb/>oboedirent. Ipse autem Dei famulus Petrus oboedivit et eam construxit. Congregatione ab eo
					<lb/>facta, aliquanta bona ibi concessit, insuper et quattuor manuales personas ad serviendum dedit,
					<lb/>scilicet pistorem, cocum, lavandarium et bifulcum, sicut in suo scripto continetur. Deinde tanta
					<lb/>fama illius congregationis communiter viventis per multa loca terrarum cognita, a bonis
					<lb/>hominibus ibi bona mundi plurima sunt concessa. Denique Ugo rex cum Lothario filio suo
					<lb/>ob devotionem ad corpus sancti Donati veniens, talibus auditis, magna predia contulit ipsis canonicis,
					<lb/>sicut in preceptis eius scripta sunt, quo inopia procul ab eis remota in Dei et sancti Donati
					<pb n="1472"/>
					<lb/>talis congregatio maneret semper servitio constituta, et ut perpetuum regem exorarent
					<lb/>cotidie pro incolomitate regni et pro eorum salute. Plurima post tempora evoluta, exardescente
					<lb/>diaboli nequitia, canonicorum talis congreratio et ecclesię officia diu fuerunt dispersa.
					<lb/>Et hoc evenit pro episcoporum desidia et pro rectorum neglegentia ac pro pravorum hominum
					<lb/>cupiditate, qui eis abstulerant, unde tunc usque vixerant. Sicque permansit pene mortua
					<lb/>usque ad Helperti digni pastoris religiosam providentiam. Eo quidem presidente, in
					<lb/>predicta ęcclesia cum maximo labore reaedificavit ęcclesiam Sancte Marię, et veniente
					<lb/>ibi Romano pontifice cum maximo honore ac desiderio consecrare eam ab eo fecit;
					<lb/>insuper etiam canonicam reaedificavit et clericos, quantos potuit, ad communem vitam congregavit,
					<lb/>aliquando precibus, aliquando minis, et quasi bonus pater ad fraternam societatem constituit.
					<lb/>Qui etiam, quę erant suę utilitatis, plurima bona eis concessit, inter hec et quartam partem
					<lb/>Ecclesię, quę antecessores sui sibi reservaverant, sine refragatione donavit, sicut in privilegio
					<lb/>suo invenitur. Insuper etiam cum Otto imperator transiret per Tusciam, deveniens
					<lb/>ad corpus sancti Donati causa orationis, conduxit suos canonicos, quos ordinaverat,
					<pb n="1473"/>
					<lb/>ante imperatorem, et preceptum ab eo acceperunt de omnibus, quę ad illos pertinebant vel
					<lb/>quecumque adquisituri erant, sicut legitur in ipso precepto. Et plurima, quę fuerunt perdita
				<lb/>prisscis temporibus ex antiqua canonica, cum adiutorio suo et imperatoris receperunt.</p>
			</div>
			<div type="chapter">
				<head><lb/>2.</head> <p>Sed ut retro redeamus, ne episcopi antecessores predicti Helperti presulis ex
					<lb/>toto viderentur esse gregum suorum dispersores, quartam partem omnium oblationum
					<lb/>ecclesię propria manu retinuerunt, tres partes alias presbiteris et clericis, quos constituerant
					<lb/>in ipsa ęcclesia, cum aliis beneficiis dederant. De tribus ipsis partibus quattuor partes factę
					<lb/>sunt. Tali pacto et tenore illis clericis hoc beneficium ab episcopis fuit concessum, ut
					<lb/>ecclesię pavimenta mundarent ac lampadas accenderent et studerent et campanas horis
					<lb/>competentibus sonarent atque ecclesię ianuas cum omni eius thesauro vicissim custodirent
					<lb/>et pro ecclesię custodia cum suspenso somno noctibus singulis requiescerent. Ita factum
					<lb/>est, ut, pro tali beneficio ipsis concesso divites effecti, mulieres conduxerunt filiosque
					<lb/>ex eis generaverunt, et dehinc ęcclesiam inter se diviserunt, sicut inantea dicetur.
					<lb/>Sed quoniam solitum est, ut divitię homines in superbiam elevent, per quod beneficium
					<lb/>habuerant, dedignabantur studere. Illis autem curam ecclesię male tractantibus
					<lb/>contra eos clamor populi exarsit. Tunc illi pro pavore eius ęcclesie tunc episcopi
					<lb/>atque populi, inito consilio, quendam monachum adquisiverunt, ut eorum vice ecclesię,
					<lb/>deserviret et omnia, quae necessaria ibi erant, studeret. Et hoc constituerunt, ut pro
					<lb/>beneficio tempore messis et vindemie darent ei sedecim sextaria de grano, similiter et
					<lb/>de vino pro unaquaque quarta parte et de offertione, sicut tunc videretur. Diebus vero
					<lb/>festis vel letaniis, vel si aliquo modo oblatio adherat, mittebat unusquisque illorum
					<lb/>servum vel mercennarium aut ipse per se ad eam requirendam. Tunc fiebant furta,
					<lb/>rapinę, rixę, garritiones et divisiones, ita ut multoties unum panem per quattuor partes
					<lb/>dividerent et candelam similiter cum altercatione. Predicto custode post parvum tempus
					<lb/>mortuo, vice illius intromiserunt presbiterum Ursum, qui Torellus vocabatur, cum supradicto
					<lb/>beneficio. Ille autem presbiter inscius nec campanas noverat sonare horis matutinalibus
					<lb/>nec per horas constitutas diei neque hoc facere in ęcclesia, quod decebat. Inter hęc
					<pb n="1474"/>
					<lb/>fames in comitatu Castellano maxima orta est. Quidam presbiter nomine Teuzo inde
					<lb/>veniens, eiecto supradicto custode Torello, a presbiteris et [clericis qui cu]stodes esse per
					<lb/>se debuerant, in ęcclesia custos factus est. Hic namque p[resbiter cum esset hone]stus,
					<lb/>bonus et studiosus in [toto o]fficio erat. Inspirante autem Deo, quam plures homines
					<lb/>ex Aritio Hierosolimam perre[xerunt, et ip]se presbiter Teuzo cum eis perrexit. Tunc
					<lb/>ipsi custodes non habentes alium, remiserunt eundem Ursum presbiterum. Reverso itaque
					<lb/>Teuzone presbitero ex Hierosolimis, propter suam bonam conversationem canonicus factus
					<lb/>est. Igitur supradictus Ursus nichil sciebat facere, sicuti prius. Hinc omnis populus per
					<lb/>custodum summissionem episcopum Teodaldum, qui tunc temporis erat, imploraverunt,
					<lb/>ut eundem Teozonem ad custodiam ecclesię reverti iuberet. Quia canonicus factus erat,
					<lb/>canonici talia facere non consentiebant. Ad ultimum tamen propter episcopi iussionem
					<lb/>et populi obsecrationem consenserunt. Sed et hoc toto animo contradixerunt, ne
					<lb/>cum eis commederet, ne deveniret in malam consuetudinem. Tunc predicti custodes
					<lb/>super canonicam se vindicabant in predis, et quę facere poterant. Inde etiam post per
					<lb/>obsecrationem eiusdem episcopi et populi statutum est, ut ipse Teuzo presbiter in ęcclesia
					<lb/>ebdomadam missarum sicut canonaci presbiteri faceret et ebdomadam coquinę;
					<lb/>similiter, et canonici et custodis officia impleret. Sic permissum est ei tantum comedere.
					<lb/>Adquisito autem cibo, abstulerunt supradicti custodes medietatem de grano, quod
					<lb/>soliti erant dare. Quo mortuo intronizaverunt Iohannem Turphum, nepotem illius,
					<lb/>quem secum duxerat et nutrierat. Dehinc maxima concertatio inter canonicos et ipsos
					<lb/>custodes iterum exorta est de victu ipsius. Custodes sicut avunculum illum facere volebant,
					<lb/>sed omni nisu canonici repugnabant. Hoc autem canonacis opponebant, quod
					<lb/>quartam partem tunc haberent de ecclesię oblatione. Canonici econtra talia respondebant:
					<lb/>?Quando Helpertus episcopus suique antecessores quartam partem manu sua habebant,
					<lb/>quam postea ipsi nobis concesserunt, custodes victum ab eis non requirebant.
					<lb/>Insuper beneficium aliud vobis est concessum pro ecclesię custodia?. Denique predictus
					<lb/>Iohannes Turphus, eo quod victum non habebat ab aliqua parte, nec campanas sonabat
					<lb/>sepius per tres dies vel quattuor vel plures. Illi interim causam canonicorum, ubicumque
					<lb/>poterant, male tractabant. Interea episcopus Immo, qui tunc temporis fuerat, partim
					<pb n="1475"/>
					<lb/>clamor[e] populi, partim mala voluntate atque virtute, et quia ecclesię, iniuriam non valens
					<lb/>sustinere, in claustrum veniens cum populo, post maximam altercationem hoc inter canonicos
					<lb/>et custodes diffinitum est, ut per cottidianos dies unam coppam de vino et unum panem
					<lb/>canonici custodi illi darent ad fenestram coquinę, dominicis et festivis diebus ad tertiam
					<lb/>cum eis pranderet. Revertente tempore messis et vindemię, custodes supradicti vicario
					<lb/>suo, quod soliti erant dare de vino et grano, aut non dabant, vel si eorum aliquis dabat,
					<lb/>alius non dabat, vel si forte dabant, cum maxima inportunitate prebebant. Quando autem
					<lb/>non accipiebat, nec campanas sonabat nec, quę erant in ęcclesia facienda, faciebat. Talia
					<lb/>passa est ęcclesia, usque dum ad canonicos devenerat, et cętera alia mala, que Deo iuvante
				<lb/>dicentur ob memoriam.</p>
			</div>
			<div type="chapter">
				<head><lb/>3.</head> <p>Superius diximus, quia custodes illi filios generaverunt; nunc dicendum est, qui
					<lb/>fuerint, et quomodo ecclesiam inter se diviserint. Fuit quidam presbiter Petrus, qui
					<lb/>a loco de Nuce vocabatur, qui plures filios habuit, sicut alii custodes; sed nolumus dicere
					<lb/>nisi de illis, qui ęcclesiam habuerunt. De Petro presbitero geniti sunt presbiter Salomon
					<lb/>et Andreas clericus. Qui presbiter Salomon habuit quartam partem ex quattuor supradictis
					<lb/>partibus, quam diviserunt inter se filii sui et nepotes. De Salomone illo geniti
					<lb/>sunt Leo laicus et Sizo clericus. De Leone genitus est Bonicus. Bonicus in senectute
					<lb/>sua factus est canonicus, partem suam ipsis canonicis concessit. Ex Sigizone genitus
					<lb/>est Ungarinus laicus. De Ungarino geniti sunt Teuzo clericus et Raginerius et Salomon
					<lb/>laici; qui simul partes suas dederunt canonicis pro uno modiore de terra in Agaze
					<lb/>in concambio, quod dedit Paganus, filius Suppi de Montercle, pro anima filii sui Guiberti.
					<lb/>Andreas clericus, frater Salomonis presbiteri, habuit aliam quartam partem, quam
					<lb/>diviserunt filii eius et nepotes. De Andrea geniti sunt Blancus clericus et Mannulus
					<lb/>laicus. De Blanco geniti sunt Ucellittus et Guidolus laici. Ucelliltus iudicavit medietatem
					<lb/>suę partis canonicis pro anima sua et accepit decem solidos pro altera medietate. Widolus
					<lb/>accepit viginti solidos pro sua parte. De Mannulo geniti sunt Briccus et Pincus. De
					<lb/>Bricco geniti sunt Widolus clericus et Bertus et Mincius. Widolus accepit pretium
					<lb/>quattuor sol(idorum) pro sua parte. Bertus et Mincius vendiderunt partem suam Picucio
					<lb/>medico. Moriente Picucio medico iudicavit canonicis XX solidos. Post mortem eius filius
					<lb/>eius Helias non habens unde daret, dedit suam partem ecclesię. De Pineo geniti sunt Iafus
					<lb/>et Guidolus laici et Bonattus clericus Iafus pro parte sua acepit quattuor solidos a
				<lb/>canonicis. Partem Guidonis et Bonatti presbiteri habuerunt pro anima ipsius Bonatti presbiteri.</p>
			</div>
			<pb n="1476"/>
			<div type="chapter">
				<head><lb/>4.</head> <p>Leo quidam presbiter fuit, qui habuit filios Pecionem et Iohannem presbiterum,
					<lb/>Canem dictum propter iracundiam, qui habuit quartam partem de ęcclesia. Qui
					<lb/>presbiter Iohannes genuit filium Iohannem Blancum laicum. Iohannes Blancus non
					<lb/>habuit filium, sed filias. Una ex illis, quę Cara vocabatur, dedit suam partem de ęcclesia
					<lb/>Sanctę Marię, et dedit eam in coniugium Signorello filio Aritii. Ex qua natus est Ugolinus,
					<lb/>quem pater et mater fecerunt canonicum, et pro ipso in canonicam dederunt ipsam
					<lb/>ecclesiam. De Pecione geniti sunt Martinus et lohannes laici. De Martino genitus est
					<lb/>Cunizellus clericus. De Cunizello genitus est Brittolus et Bosolus laici. De Brittolo geniti
					<lb/>sunt Guinigildolus et Guiducius laici. De Iohanne Peci geniti sunt Iohannes clericus et
					<lb/>Rodulfus et Boso laici. Suprascriptus Iohannes Blancus dedit suam partem de altario
					<lb/>Sancti Stephani nepotibus suis supradictis, scilicet Cunizoni clerico et Iohanni clerico et
					<lb/>Rodulfo et Bosoni laicis fratribus. Predicto Iohanne clerico moriente, iudicavit canonicis
					<lb/>XX solidos. Fratres eius Boso et Rodulfus pro ipsis solidis dederunt partes suas
					<lb/>de altario Sancti Stephani canonicis. Cunizellus clericus iudicavit canonicis medietatem
					<lb/>suę partis eiusdem altaris; pro alia medietate filius eius Bosolus et nepotes sui, filii
				<lb/>Brittoli, acceperunt XII solidos ab ipsis.</p>
			</div>
			<div type="chapter">
				<head><lb/>5.</head> <p>Iohannes presbiter, filius Ati, genuit filium Gerardum presbiterum, qui habuit
					<lb/>aliam quartam partem. Idem Gerardus genuit Mascarum clericum. De Mascaro genitus
					<lb/>est Gerardus laicus, qui Gerardus habuit filios et filias. Unam quidem ex eis nomine
					<lb/>Antilia dedit in coniugium Ubaldulo, filio Gerardi Fuski de Montepupe. Postea ipse Ubaldulus
					<lb/>dedit socero suo unum modiorem de terra in loco qui dicitur Ropone et in Scarniceto
				<lb/>pro ipsa parte ecclesię et misit fratrem suum Ugolinum cum ipsa in canonicam.</p>
			</div>
			<div type="chapter">
				<head><lb/>6.</head> <p>Hactenus, que mala in ecclesia Sancti Stephani sunt perpetrata, et qualiter ad
					<lb/>canonicos devenerit, sub brevitate memoravimus. Nunc, iuvante Deo nostro, quid in
					<lb/>ęcclesia Sancti Donati gestum fuerit, antequam ad canonicos deveniret, ad memoriam
					<pb n="1477"/>
					<lb/>nostris posteris relinquimus. Ex eo tempore, quo Gelasius presul, qui oratorium Sancti
					<lb/>Donati parvum aedificavit, sic autem permansit per plurimum tempus usque ad Albertum
					<lb/>huius ecclesię episcopum. Denique ipse secutus antecessorem suum Helpertum, qui ęcclesiam
					<lb/>Sancte Marie a fundamentis renovaverat, sic et iste a fundamentis ęcclesiam construxit
					<lb/>Sanctis Donati eamque ad medietatem deduxit, sed preventus morte, successor quidem
					<lb/>Teodaldus perfecit. Usque ad horum tempora ordinarii clerici celebrabant omnia sacra
					<lb/>mysteria in ecclesia Sancti Stephani, ubi manet sedes episcopii. Consecrata vero ecclesia
					<lb/>ipsa a Teodaldo presule cum maximo honore, ab eo constitutum est, ut canonici
					<lb/>in predicta canonica manentes a die consecrationis usque in Cena Domini maiora officia
					<lb/>ibidem peragerent propter honorem sancti corporis, minora queque in ęcclesia, ubi est
					<lb/>sedes episcopalis; a Cęna Domini usque ad consecrationis anniversarium propter
				<lb/>honorem episcopii ibi faciant maiora et minora in ęcclesia Sancti Donati.</p>
			</div>
			<div type="chapter">
				<head><lb/>7.</head> <p>Sed quia superius diximus, quomodo presules posuerunt custodes in ęcclesia Sancti
					<lb/>Stephani, et quomodo suam custodiam ad desidiam et ad suam utilitatem conduxerunt, nunc
					<lb/>conscribendum similiter est de Sancti Donati custodibus. Fuit quidam presbiter monachus
					<lb/>nomine Petrus, cui date sunt a presulibus tres partes oblationis ecclesię cum alio beneficio
					<lb/>propter illius ecclesię custodiam. Quartam vero sic de ipsa ecclesia, quomodo et de
					<lb/>alia, retinuerunt propria manu; quam etiam suprascriptus Helpertus episcopus dedit canonicis.
					<lb/>De Petro monacho genitus est Martinus clericus, qui vice sua adhibuit vicarium.
					<lb/>Eo defuncto singillatim constituit alios, ut facerent ecclesię necessaria, adiuncto
					<lb/>beneficio de ipsa tantum oblatione, sicut et inter eos complacuit. Igitur propter abundantiam
					<lb/>oblationis unus ex servis ipsius semper morabatur cum ipsis. De Martino genitus
					<lb/>est Cucius. Cuius temporibus quia translatum est sanctum corpus beati Donati et
					<lb/>ęcclesia ipsius consecrata, factaque ibi sunt plurima miracula meritis beati Donati, quę
					<lb/>nec valent cuiusquam lingua enumerari, propterea concurrit tota Tuscia cum infinitis
					<pb n="1478"/>
					<lb/>oblationibus ad eius impetranda suffragia. Tunc quasi pro custodia omnes servi et
					<lb/>mercennarii predicti Cucii altare circumdabant, nec cessabant furare et rapere, quęque
					<lb/>poterant. Similique modo servi vel mercennarii aliorum custodum in altera ecclesia
					<lb/>faciebant. Demum cupiditas insatiabilis, quę nec in quoquam expleri valet, talia facere
					<lb/>pene totum populum circa ecclesiam stantem commovit. In tantum quippe talis malitia
					<lb/>rapine crevit, ut multoties illis trahentibus aliquid cum intentione, altare totum discoperiretur.
					<lb/>Sic consuetudo mala aucta est adeo, ut rustici et feminę, ob devotionem ibi venientes
					<lb/>depredabantur, et volentes se adiuvare cedebantur et, quod nequius est, vulnerabantur,
					<lb/>et sanguis ante altare effundebatur. Ministri vero ecclesię, circa altare opponebant artificium
					<lb/>lignorum cum firmis trabibus, sed semper a raptoribus fuerat exterminatum. Eu, eu, quanta
					<lb/>mala non solum ante altare, sed per totam ęcclesiam et per totum mercatum fuerant
					<lb/>tunc temporis perpetrata ! Insuper etiam rustici, qui in suis saccis frumentum cuiuslibet
					<lb/>generis deferebant, si non poterant auferri, saccos eorum cultellis scindebant, sicut et
					<lb/>adhuc nostris oculis cernimus. Unde etiam et bella sepius orta sunt. Episcopi, qui
					<lb/>tunc erant, venientes in ęcclesiam, si quos poterant invenire raptores, flagellis cedebant,
					<lb/>illisque recedentibus, peiora fiebant. Nec hoc solum autem, sed qui videbatur adiuvare,
					<lb/>ut melius rapere posset ac furare, pro sacco retinendo ad oblationem annualiter tortam
					<lb/>cum gallinis et tres vel quattuor solidos, sicut adquisitum sibi videbatur, deferebat suo
					<lb/>domino custodi. Cętera altaria, que erant infra ęcclesiam, supradictus Cucius quędam
					<lb/>vendidit et quędam donavit laicis. Altare scilicet Sancti lohannis Baptistę dedit Brigulo
					<lb/>Aquaticio et lldibrando, filio Petri; Sancti Petri altare dedit filiis Bricki. Altare Sancte
					<lb/>Lucię dedit Gizoni Teuzi et letanias de Gropina. Canonici autem videntes predicta
					<lb/>mala; et quia pars eorum quarta ad nichilum devenerat, consilio cum Cucio facto, dederunt
					<lb/>sibi unum mansum et quendam modiorem de terra iuxta civitatem pro una qu[arta pa]rte. Aliam
					<lb/>etenim quartam antiquitus habebant ab episcopo Helperto concessam. Convento cum canonicis
					<lb/>facto, spontaneę irs manu episcopi Immonis ipsam tantum quartam partem refutavit. Idem episcopus
					<lb/>Immo acceptis XX libris denariorum Lucensium a canonicis, facto privilegio,
				<lb/>concessit eam ipsis.</p>
			</div>
			<div type="chapter">
				<head><lb/>8.</head> <p>Hucusque, que in scriptis invenimus, et quę; ab idoneis testibus didicimus, et
					<lb/>que ex parte vidimus, brevi stilo tradidimus. Nunc mala, que ęcclesia inde cottidie patiebatur,
					<lb/>scribenda curabimus. Mos erat ut quandocumque letanię veniebant ad Sanctum
					<lb/>Donatum causa orationis, audiebant missam ad altare Sancti Stephani, et omnes candelas
					<lb/>accensas Cucius habere solitus erat. De ipsis candelis regebat ęcclesiam per omnes matutinas
					<lb/>horas a festivitate sancti Donati usque ad festivitatem sancti Stephani. Mensura
					<lb/>cotidianę candele erat a cubito usque ad policis summitatem, et accendebatur matutino
					<pb n="1479"/>
					<lb/>inchoante. In festivis diebus augebatur mensura. In festivitate sancti Stephani non
					<lb/>est solitum in civitate missa cantari, donec finiatur euangelium in episcopali ęcclesia
					<lb/>Sancti Stephani, et huc ad maiorem missam omnes cives sunt soliti venire, et propter
					<lb/>honorem et devotionem, ac magnas candelas ibi offerre. Similiter et in Domini Resurrectione.
					<lb/>De predictis candelis Sancti Stephani regebatur ęcclesia usque ad Resurrectionem
					<lb/>Domini; cum candelis etiam de Resurrectione usque ad festivitatem sancti Donati. Mortuo
					<lb/>vero supradicto Cucio, filius eius Raginaldus paternum suscepit dominium. Oblatione prefate
					<lb/>ecclesię parumper deficiente moreque rapinarum nec decrescente, Raginaldus, Cucii filius,
					<lb/>quod beneficium paternum, ut consuetudo erat, non haberet, multoties candelas et corrigias
					<lb/>linguis campanarum non dabat nec funes, et quicquid ecclesię, competebatur, nec faciebat
					<lb/>nec suis subiectis custodibus facere iubebat. Episcopus igitur Constantinus, qui eo tempore
					<lb/>Aretinę ecclesie residebat cum omni conventu clericorum et laicorum, ex predicta
					<lb/>causa Raginaldum in presentiarum iussit adsisti. Interrogatum illico est, cum ipse Raginaldus
					<lb/>ecclesię beneficium haberet, cur eam non studiose et, ut solitum erat, regeret.
					<lb/>Responsum ab eo est: ?Custodes Sancti Stephani et alii homines, quę mea et quę ecclesię sunt,
					<lb/>tollunt; regere eam idcireo non possum. Tunc Raginaldus consilio accepto a suis fidelibus et
					<lb/>amicis, et quia ingeniosus erat, reputans, qualiter sibi prodesset et ecclesię dedecus
					<lb/>auferret, hoc visum sibi melius est, ut candelas predictas in manu episcopi refutaret, exceptis
					<lb/>XIIcim optimis candelis sibi retentis in festivitate sancti Stephani et similiter XII in Resurrectione Domini.
					<lb/>Sicque completum est. Post idem Raginaldus acceptis XX solidis canonicis tradidit eas.
					<lb/>Videns interea Raginaldus oblationem ecclesię deficere cottidie, timens in orrendum Dei
					<lb/>iudicium incidere, et quod sibi parum prodesset, et quia verecundiam inde multoties passus
					<pb n="1480"/>
					<lb/>esset, accepto et invento salubri consilio, suam custodiam et partem ecclesię coram clero
					<lb/>et populo in manu episcopi refutavit, acceptis inde a canonicis libris XLV ex Lucensibus
					<lb/>denariis. Tunc prefatus episcopus privilegio facto eam canonicis concessit eo tenore, ut canonici
					<lb/>semper in Cena Domini oleum pro chrisma et oleum pro exorcismis et oleum pro infirmis darent et
					<lb/>lampadam ardentem omni nocte ante altare Saneti Donati et corrigias linguis campanarum et funes ad campanas
					<lb/>minores sonandas et cerae XX libras similiter, quam Raginaldus sibi consueverat dare. Postea
					<lb/>episcopus acceptis a canonicis lIIIor libris denariorum Lucensium per scriptum predictam
					<lb/>cęram illis concessit, quattuor libris pretermissis, quas ipse episcopus Gerardo primicerio
					<lb/>dederat. Deinde canonicis X solidos primicerio dantibus, illis concessit suam partem cerę. Revertente autem Berardo clerico, filio ipsius Raginaldi, de scolis coepit ex hoc indignari,
					<lb/>et infringere factum patris voluit. Dicebat se ab episcopo investitum de eadem ęcclesia,
					<lb/>quando est factus clericus. Canonici autem videntes astutiam Berardi et calliditatem
					<pb n="1481"/>
					<lb/>Raginaldi pro pace adiunxerunt eis X libras Lucensium denariorum. Iterumque ab patre
					<lb/>et ipso filio receperunt scriptum cum omni definitione ecclesię et de aliis causis, quibus
					<lb/>contra eos agere videbantur, sicut in eorum scripto legitur. Sed et ipsi canonici omnia
					<lb/>cum pace habere volentes, adquisierunt altaria, quę erant in ea ecclesia, a nepotibus Briguli
					<lb/>et lldibrandi, quorum avibus Cucius dederat, et a Guinigildo, filio Gizi Teuzi. Ildibrando,
					<lb/>filio Cani, nepoti Ildibrandi, pro sua parte altaris Sancti lohannis dederunt octo
					<lb/>solidos. Filius Rusticelli, consobrinus illius, suam partem eiusdem altaris dedit ipsis
					<lb/>canonicis pro anima sui patris. Nepotibus Briguli, Teuderico et Bosoni, dederunt XVI
					<lb/>solidos. Inter altare Sancte Lucię et letanias de Gropina dederunt Guinigildulo XVI
				<lb/>solidos.</p>
			</div>
			<div type="chapter">
				<head><lb/>9.</head> <p>Nunc de confessione, quam pretermisimus, quę est sub altare Sancte Marię, prout
					<lb/>Dominus donaverit, veritatem dicamus. Denique, sicut prefati sumus predicti pontifices
					<lb/>tres partes de altare confessionis similiter clericis dederunt, id est Gebizoni presbitero,
					<lb/>filio Peci, et Bosoni clerico, filio Ropulti, quem secum Elpertus episcopus conduxit,
					<lb/>et Viventio clerico, filio Iohannis Ati. Gebizo presbiter non habens filium sed filias,
					<lb/>una ex illis, Teuza nomine, Griffoni notario in domo sua in coniugium dedit cum sua
					<lb/>parte illius altaris et cum omnibus terris suis. Ex qua natus est Ildibrandusl, qui accipiens
					<lb/>quindecim solidos dedit eam canonicis. De Bosone jgeniti sunt Guidolus et Carellus.
					<pb n="1482"/>
					<lb/>Guidolus adquisivit partem fratris et post utrasque dedit canonicis pro anima sua, tamen
					<lb/>recepit inde vestimentum banbacinum. Viventius clericus et Signorellus fratres non
					<lb/>habentes filios, reliquerunt partem illius altaris et omnia sua nepotibus suis, filiis fratris
					<lb/>sui Teozonis, scilicet Bosoni et Iocundo, qui fuit archidiaconus et prepositus, qui et
					<lb/>reliquid omnia sua Bosoni fratri suo cum predicta parte altaris. Boso autem dedit illam
					<lb/>canonicis et accepit pro ea terram de Vilalba, quam dedit Sophia comitissat pro anima
				<lb/>Henrici, filii Uguizonis, mariti sui.</p>
			</div>
			<div type="chapter">
				<head><lb/>10.</head> <p>Ne fallaces compositores iudicemur, qualiter panes oblationis ęcclesie Sancti
					<lb/>Stephani et Sancte Marie ante nostros oculos multotiens divisi fuerint, breviter dicamus.
					<lb/>Si essent LXIIII panes aut quilibet, in primis canonici tollebant ex eis XVI, quę erat
					<lb/>quarta pars. Relinquebantur XLVIII, et fiebant ex eis quattuor partes. Tunc ex ipsis
					<lb/>Gerardus Mascari tollebat XII, et XII Iohannes Blancus. Duodecim erant inter Sizonem
					<lb/>et Bonicum. Alii XII, qui remanebant, taliter divisi erant: Ucellittus et Widolus, filii
					<lb/>Blanki, habebant XI. Alios VI, qui remanserant, habebant Pincus et Briccus fratres
				<lb/>Alter eorum habebat tres filios et tres panes, et alius similiterm.</p>
				<p><lb/>Omnia, quę a nobis hic scripta sunt, testem Deum secretorum agnitorem habemus,
				<lb/>nichil esse aiunctum studiose, sed et compendiose descripsimus veritatem.</p>
				
			</div>
		</div>
	</body>
</text>
</TEI>