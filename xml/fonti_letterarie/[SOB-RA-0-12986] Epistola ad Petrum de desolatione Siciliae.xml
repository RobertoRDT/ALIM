<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Epistola ad Petrum, de desolazione Siciliae</title>
<author>Anonimo (pseudo Hugonis Falcandi)</author>
<respStmt> 
<resp>esportazione in formato TEI XML livello 0 effettuato da</resp>
<name>Roberta Assanti</name>
</respStmt>
</titleStmt>
<publicationStmt>
<publisher>ALIM</publisher>
<date when-iso="2017-04-01">2017-04-01</date>
</publicationStmt>
<notesStmt>
<note>Genere: Storiografia</note>
<note>Sottogenere: Epistola</note>
<note>Tipo: Fonti Letterarie</note>
<note>Livello di codifica 0</note>
</notesStmt>
<sourceDesc>
<bibl>
<title>Epistola ad Petrum, de desolatione Siciliae</title>
<author>Anonimo (pseudo Hugonis Falcandi)</author>
<date when-iso="1101/1200">XII</date>
<bibl>
<title>De rebus circa regni Siciliae curiam gestis,Epistola ad Petrum de desolatione Siciliae.</title>
<author>Edoardo D'Angelo</author>
<publisher>Galluzzo, Edizione Nazionale dei Testi Mediolatini dâ€™Italia, 36</publisher>
<placeName>Firenze</placeName>
<date when-iso="2014">2014</date>
<idno type="ISBN">978-88-8450-544-6</idno>
</bibl>
</bibl>
</sourceDesc>
</fileDesc>
</teiHeader>
<text>
<body>
<ab>
    <pb n= "328"/>
    <lb/><hi rend="bold">1</hi> Disponebam, Petre karissime, post yemis asperitatem clementioris 
    <lb/>aurae beneficio mitigatam,letum aliquid ac iocundum scribere, quod tibi
    <lb/>quasi quasdam renascentis ueris primitias dedicarem.
    <lb/><hi rend="bold">2</hi> Sed audita morte regis Siciliae, intelligens ac mecum reputans quantum 
    <lb/>haec rerum mutatio calamitatis afferret, quantum illius regni quie
    <lb/>tissimum statum uel hostilis incursus procella concuteret, uel grauis seditionum
    <lb/>turbo subuerteret, repente consternatus animo cepta deserui;
    <lb/>uersaque in luctum cithara, malui flebiles modos et lamentationum
    <lb/>lugubre carmen ordiri, licet repurgati celi blanda serenitas et hortorum
    <lb/>ac nemorum amena facies importunam animo letitiam ingerentes, ad
    <lb/>aliud me conentur abstrahere et flendi ac lamentandi propositum impedire.
    <lb/><hi rend="bold">3</hi> Quis enim lamentationi locus est aut querelae, aut quis intempestiue
    <lb/>fluentibus non offendatur lacrimis, ubi iam annus pruinosae senec
    <lb/>tutis detersa canitie, gratae denuo iuuentutis pubescit in florem et hybernis
    <lb/>frigoribus succedens uerna temperies, feriatas auium fauces ad intermissae
    <lb/>suauitatem modulationis inuitat? <hi rend="bold">4</hi> Verum, quia difficile est in
    <lb/>morte nutricis alumpno persuaderi, ne lugeat, non possum, fateor, lacrimas
    <pb n= "330"/>
    <lb/>continere, non possum desolationem Siciliae, quae me gratissimo
    <lb/>sinu susceptum benigne fouit, promouit et extulit, uel preterire silentio 
    <lb/>uel siccis oculis memorare.
    <lb/><hi rend="bold">5</hi> Intueri michi iam uideor turbulentas barbarorum acies, eo quo
    <lb/>feruntur impetu irruentes,ciuitates opulentas et loca diuturna pace florentia
    <lb/>metu concutere, cede uastare, rapinis atterere et fedare luxuria. <hi rend="bold">6</hi>
    <lb/>Ingerit se michi et lacrimas a nolente futurae species calamitatis extorquet
    <lb/><hi rend="bold">7</hi> Occurrunt hinc ciues aut resistendo gladiis intercepti, aut se
    <lb/>dedendo misera seruitute depressi illinc uirgines in ipsis parentum
    <lb/>conspectibus constupratae; matronae post uaria et pretiosa capitis, colli ac
    <lb/>pectoris ornamenta direpta, ludibrio habitae et, defixis in terra oculis,
    <lb/>inconsolabiliter deplorantes uenerabile fedus coniugii fedissimae gentis
    <lb/>libidine uiolari. <hi rend="bold">8</hi> Nec enim aut rationis ordine regi, aut miseratione
    <lb/>deflecti, aut religione terreri Teutonica nouit insania, quam innatus furor
    <lb/>exagitat, quam et rapacitas stimulat, et libido precipitat.
    <lb/><hi rend="bold">9</hi> Haec autem in Apulia uicinisque prouinciis geri, licet horrendum ac
    <lb/>triste sit facinus et multo cum merore deflendum, utcumque tamen tolerabile
    <lb/>putaretur, si in Cisfarinis tantum partibus barbarorum immanitas
    <lb/>deseuiret. <hi rend="bold">10</hi> Quod si beatam illam insulam, omnibus quidem regnis et
    <lb/>preclaris dotibus et meritis amplioribus preferendam, uis procellae
    <lb/>seuientis irrumpat, si iocundum otium et quietem omni uoluptatis genere
    <lb/>gratiorem armorum fragor importunus exturbet, quis iam animo
    <lb/>poterit imperare, ne dolendi modum excedat? <hi rend="bold">11</hi> Quis non totus in lacrimas 
    <lb/>defluat, cum iam apparere ceperint uastitas urbium, ciuium cedes,
    <pb n= "332"/>
    <lb/>fedata puluere senum reuerenda canities, matronae pro sericis saccis
    <lb/>indutae, pueri puellaeque barbarae linguae stridore perterriti, omnesque
    <lb/>omnino indigenae de multa rerum copia ad ultimam egestatem, de gaudio
    <lb/>ad merorem, de gloria ad ignominiam, de summo felicitatis culmine
    <lb/>ad extremae miseriae dispendia deuoluti?
    <lb/><hi rend="bold">12</hi> Atque utinam Constantia cum rege Teutonico Sicilie fines ingressa
    <lb/>perseuerandi constantiam non haberet, nec ei daretur copia Messanensium
    <lb/>agros aut et Ethnei montis confinia transeundi! <hi rend="bold">13</hi> His enim in
    <lb/>locis aptissime gens illa consistat, ubi et cum crudelitate piratica Teutonum
    <lb/>confligat atrocitas, et inter ambustos lapides et Ethnae flagrantis
    <lb/>incendia gens dura et saxea seuientis iracundiae flammis exestuet! <hi rend="bold">14</hi>
    <lb/>Nam interiora Trinacriae loca, eam maxime partem, quam nobilissimae
    <lb/>ciuitatis fulgor illustrat, quae et toti regno singulari meruit priuilegio
    <lb/>preminere, nefarium esset et monstro simile uel barbarorum ingressu pollui, uel irruentium terrore percelli,
    <lb/>uel predonum rapinis exponi, uel omnino peregrinarum legum barbariae conturbari.
    <lb/><hi rend="bold">15</hi> Nunc michi uelim edisseras, ad quem intelligis finem rem in tanto
    <lb/>discrimine peruenturam, quoue putas Siculos usuros consilio. <hi rend="bold">16</hi> Utrumne
    <lb/>regem sibi creandum existiment et, collectis uiribus, contra barbaros 
    <lb/>dimicandum? <hi rend="bold">17</hi> An uero rei diffidentia et insueti laboris odio, tempori
    <lb/>seruientes, malint quodlibet durum seruitutis iugum suscipere, quam
    <lb/>famae et dignitati suae et patriae libertati consulere? <hi rend="bold">18</hi> Ego quidem haec
    <lb/>tacitus dubia mente pertractans, dum uariis hinc inde rationibus distrahor,
    <lb/>mecum ipse dissentio, nec satis liquet utrum horum eis censeam eligendum.
    <pb n= "334"/>
    <lb/><hi rend="bold">19</hi> Certe si regem sibi non dubiae uirtutis elegerint nec a Christianis
    <lb/>Saraceni dissentiant, poterit rex creatus, rebus licet quasi disperatis
    <lb/>et fere perditis, subuenire et incursus hostium, si prudenter egerit, propulsare.
    <lb/><hi rend="bold">20</hi> Si enim amplioribus stipendiis militum sibi fauorem conciliet,
    <lb/>si collatis beneficiis animos plebis alliciat, si ciuitates oppidaque maritima
    <lb/>diligenter premuniens in Calabria quoque presidia per congrua loca
    <lb/>disponat, Siciliam Calabriamque tueri poterit, ne in ius et potestatem
    <lb/>transeant barbarorum. <hi rend="bold">21</hi> Nam in Apulis, qui semper nouitate gaudentes
    <lb/>nouarum rerum studiis aguntur, nichil arbitror spei aut fiduciae repo-
    <lb/>nendum, quos, si coactis copiis ad pugnam iusseris expediri, ante fugere
    <lb/>plerumque incipiunt quam signa bellica conferantur; si munitionibus
    <lb/>seruandis preficias, alii quidem alios produnt et hostes, ignorantibus aut
    <lb/>resistentibus sociis, introducunt. 
    <lb/><hi rend="bold">22</hi> At uero, quia difficile est Christianos in tanto rerum turbine, sublato 
    <lb/>regis timore, Saracenos non opprimere, si Saraceni multis illorum
    <lb/>iniuriis fatigati ab eis ceperint dissidere et castella forte
    <lb/>maritima uel montanas munitiones occupauerint, ut hinc cum Teutonicis summa sit
    <lb/>uirtute pugnandum, illinc Saracenorum crebris insultibus obuiandum,
    <lb/>quid putas acturi sunt Siculi inter has depressi angustias, et uelud inter
    <lb/>malleum et incudem multo cum discrimine constituti? <hi rend="bold">23</hi>
    <lb/>Hoc utique agent, quod poterunt, ut se barbaris miserabili conditione dedentes
    <lb/>in eorum se conferant potestatem.
    <lb/><hi rend="bold">24</hi> O utinam plebis ac procerum Christianorum et Saracenorum uota
    <lb/>conueniant, ut regem sibi concorditer eligentes, irruentes barbaros totis
    <lb/>uiribus, toto conamine totisque desideriis proturbare contendant! <hi rend="bold">25</hi> Heu
    <lb/>miserae conditionis et dampnatae sortis insula, quae sic alumpnos nutris
    <lb/>et prouehis, ut, cum in optatum robur excreuerint, prima ex te uirium
    <lb/>suarum experimenta capiant et uberum tuorum pinguedine saginati, 
    <pb n= "336"/>
    <lb/>uiscera tua recalcitrando discerpant! <hi rend="bold">26</hi> Sic olim plurimi tuo in sinu
    <lb/>tuisque in deliciis enutriti, multis te postmodum iniuriis et multis preliis
    <lb/>afflixerunt. <hi rend="bold">27</hi> Sic et Constantia, primis a cunabulis in deliciarum tuarum
    <lb/>affluentia diutius educata tuisque instituta doctrinis et moribus informa-
    <lb/>ta, tandem opibus tuis barbaros ditatura discessit, et nunc cum ingentibus
    <lb/>copiis uicem improbam tibi redibitura reuertitur, ut pulcherrimae nutricis 
    <lb/>ornatus uiolenter diripiat et munditiam tuam, qua regnis omnibus
    <lb/>antecellis, barbarica feditate contaminet.
    <lb/><hi rend="bold">28</hi> Age nunc, Messana ciuitas, potens et multa ciuium nobilitate prepollens,
    <lb/>quo putas indempnitati tuae prospiciendum consilio, ut possis
    <lb/>barbarorum primos conatus elidere et hostiles copias a Fari transitu prohibere? 
    <lb/><hi rend="bold">29</hi> Expedit tibi mature deliberare, quid agas; nam quia transeuntibus
    <lb/>in Siciliam prima post traiectum ratibus Farum occurris, primos
    <lb/>etiam pugnantium impetus sustinere primaque bellorum auspicia cogeris
    <lb/>experiri. <hi rend="bold">30</hi> Certe, si ciuium tuorum uirtutem et audaciam, senes tuos
    <lb/>maturandis aptos consiliis, iuuenes rebus bellicis assuetos, murorum
    <lb/>etiam ambitum densis turribus circumseptum inspicias, si uires tuas, quibus 
    <lb/>sepe Grecorum superbiam contriuisti, quibus Affricam Hyspaniam
    <lb/>que depopulans ingentem inde predam et opima sepe spolia
    <lb/>reuexisti, diligenter attendas, multum hinc tibi roboris et fiduciae, multum
    <lb/>spei ac securitatis accrescet. <hi rend="bold">31</hi> Nichil
    <lb/>tibi ergo tibi formidinis, nichil terroris incutiat turbulentae gentis barbaries, cuius, si primos incursus
    <lb/>fortiter resistendo sustineas, poteris durissimum de ceruice tua iugum
    <lb/>excutere et immortalem tibi gloriam nomenque celebre propagare.
    <lb/><hi rend="bold">32</hi> Vae tibi, Cathaniensium ciuitas, quae aduersantem toties experta
    <lb/>fortunam nullis unquam cladibus eius seuitiam mitigare aut compescere
    <lb/>potuisti! <hi rend="bold">33</hi> Nam, si ueteres annalium reuoluimus hystorias, inueniemus
    <lb/>te frequenter et pestilentibus exhaustam nebulis, et atroci bellorum clade 
    <pb n= "338"/>
    <lb/>consumptam ignemque in te aliquotiens de cauernosis Ethnae fornacibus
    <lb/>in modum fluminis emanasse. <hi rend="bold">34</hi> Quod, si nostri temporis mala,
    <lb/>et quae ipsi uidimus, uolumus recensere, nuper te uehemens terrae
    <lb/>motus tanta concussit uiolentia, ut, cunctis ruentibus edificiis, haud facile
    <lb/>numerabilem utriusque sexus multitudinem lignorum ac lapidum
    <lb/>moles oppresserit. <hi rend="bold">35</hi> Nunc autem, ut uel sic fortunae lentescat improbitas,
    <lb/>post multa et uaria calamitatum genera turpissimae tandem addiceris seruituti.
    <lb/><hi rend="bold">36</hi> Iam te, Siracusana ciuitas, diuturnae pacis pertedeat; iam, si potes,
    <lb/>ad bellum tibi uires instaura et ea, qua florere soles, eloquentia ciuium 
    <lb/>tuorum mentes erige, murorum ambitum propugnaculis densis attolle
    <lb/>et angustum illud spatium, quod duobus portibus interiectum insulae tibi
    <lb/>nomen inuidit, extructis turribus premunire festina, si forte barbarorum
    <lb/>possis incursibus obuiare. <hi rend="bold">37</hi> Verum ad hoc tibi, pro dolor!, uires non suppetunt
    <lb/>et conatus tuos tam inopia ciuium quam paucitas bellatorum elidunt. 
    <lb/><hi rend="bold">38</hi> Seruire barbaris heu cogetur antiqua illa Corinthiorum nobilitas,
    <lb/>qui, patriis olim relictis sedibus, in Siciliam transeuntes et urbi construendae locum ydoneum perquirentes, tandem in optima et pulcherrima
    <lb/>parte Siciliae inter inequales portus menia tua loco tutissimo
    <lb/>construxerunt. <hi rend="bold">39</hi> Quid tibi nunc prodest phylosophorum quondam floruisse
    <lb/>doctrinis et poetarum ora uatifici fontis nectare proluisse? <hi rend="bold">40</hi> Quid
    <lb/>iuuat Dionisii sibique similium de ceruice tua iugum improbum excussisse?
    <lb/><hi rend="bold">41</hi> Satius quidem tibi esset ac tutius Siculorum adhuc tirannorum
    <lb/>seuitiam pati, quam barbarae fedaeque gentis tirannidem experiri. <hi rend="bold">42</hi> Vae
    <lb/>tibi, fons celebris et preclari nominis Aretusa, quae ad hanc deuoluta es
    <lb/>miseriam, ut, quae poetarum solebas carmina modulari, nunc Teutonicorum
    <lb/>ebrietatem mitiges et eorum seruias feditati! <hi rend="bold">43</hi> Ideo in solum 
    <pb n= "340"/>
    <lb/>natale fugiens, et immensa maris spatia longis tractibus subterlabens, in
    <lb/>ciuitate Siracusana caput attollis proximoque mari influens, Alpheum,
    <lb/>quem ante fugeras, in maiori portu se tibi immiscentem offendis. <hi rend="bold">44</hi> Longe 
    <lb/>melior, Ciane, conditio tua, quae paulatim fluendo deficiens, in eumdem 
    <lb/>portum uix modico riuo <lb/>decurris, aquas tibi furtim occulteque
    <lb/>subtrahens ne contactu barbarico polluaris. <lb/><hi rend="bold">45</hi> Quid autem futuram Agrigentinorum calamitatem defleam?
    <lb/><hi rend="bold">46</hi> Quid imminentem Mazariensium cladem recenseam?
    <lb/><hi rend="bold">47</hi> Pretereo Cefaludi noua menia miserae turpique seruitute dampnanda. 
    <lb/><hi rend="bold">48</hi> Taceo Pactensium agros furentis populi rapinis expositos.
    <lb/><hi rend="bold">49</hi> Ad te michi ueniendum est, urbs opinatissima, totius regni Siciliae
    <lb/>caput et gloria, quam etsi <lb/>digne laudare non ualeo, tacere tamen omnino
    <lb/>non possum, tam accepti memor beneficii quam singularis gloriae
    <lb/>tuae miraculo prouocatus. <hi rend="bold">50</hi> Quis enim tanto non succumbat oneri uel
    <lb/>quem ingentis ausi postmodum non peniteat, si Panormum laudibus
    <lb/>extollere et eius gloriam uerbis <lb/>equare contendat? <hi rend="bold">51</hi> Quia uero semel
    <lb/>conceptum uerbum intra pectoris claustra continere non possum, tempfacultate,
    <lb/>qua ualeo, pauca de laude ipsius breuiter succincteque 
    <lb/>perstringere, ut ex hoc ipso appareat, quanta sit lamentatione deflenda,
    <lb/>quae tantis fuerit dotibus gloriosa. <hi rend="bold">52</hi> Haec ergo ciuitas in plano sita, maris ex uno latere crebris insultibus 
    <lb/>fatigatur, cuius tamen fluctibus retundendis Vetus palatium, quod
    <lb/>dicitur Maris castellum, murosque multa turrium densitate munitos
    <lb/>opponit. <hi rend="bold">53</hi> Alterius uero lateris partem oppositam palatium Nouum
    <lb/>insedit, mira ex quadris lapidibus diligentia, miro labore constructum,
    <lb/>exterius quidem spatiosis murorum anfractibus circonclusum, interius
    <lb/>uero multo gemmarum aurique splendore conspicuum; hinc habens turrim Pisanam,
    <lb/>thesaurorum custodiae deputatam, illinc turrim Grecam, ei 
    <pb n= "342"/>
    <lb/>ciuitatis parti, quae Kemonia dicitur, imminentem. <hi rend="bold">54</hi> Medium uero
    <lb/>locum pars illa palatii, quae Ioharia nuncupatur, plurimum habens decoris 
    <lb/>illustrat, quam multiformis ornatus gloria prefulgentem, rex ubi otio
    <lb/>quietique indulgere uoluerit, familiarius frequentare consueuit. <hi rend="bold">55</hi> Inde
    <lb/>per reliquum spatium uariae sunt circumquaque dispositae mansiones
    <lb/>matronis puellisque et eunuchis, qui regi reginaeque seruiunt, deputatae.
    <lb/><hi rend="bold">56</hi> Sunt et alia ibidem palatiola multo quidem
    <lb/>decore nitentia, ubi rex aut de statu regni cum familiaribus suis secretius disserit, aut de publicis et
    <lb/>maioribus regni negotiis locuturus proceres introducit. <hi rend="bold">57</hi> Nec uero
    <lb/>nobiles illas palatio adherentes silentio preteriri conuenit officinas, ubi in
    <lb/>fila uariis distincta coloribus serum uellera tenuantur et sibi inuicem
    <lb/>multiplici texendi genere coaptantur. <hi rend="bold">58</hi> Hinc enim uideas <hi rend="italic">amita</hi>, <hi rend="italic">dimitaque</hi> 
    <lb/>et <hi rend="italic">triamita</hi> minori peritia sumptuque perfici; hinc et <hi rend="italic">examita</hi> uberioris
    <lb/>materiae copia condensari; hinc <hi rend="italic">diarodon</hi> igneo fulgore uisum
    <lb/>reuerberat; hic diapisti color subuiridis intuentium <lb/>oculis grato blanditur
    <lb/>aspectu; hic <hi rend="italic">exarentasmata</hi> circulorum uarietatibus insignita, maiorem
    <lb/>quidem artificum industriam et materiae ubertatem desiderant, maiori
    <lb/>nichilominus pretio <lb/>distrahenda. <hi rend="bold">59</hi> Multa quidem et alia uideas ibi uarii
    <lb/>coloris ac diuersi generis ornamenta, in <lb/>quibus et sericis aurum intexitur,
    <lb/>et multiformis picturae uarietas gemmis interlucentibus illustratur. <hi rend="bold">60</hi>
    <lb/>Margaritae quoque aut integrae cistulis aureis includuntur, aut perforatae 
    <lb/>filo tenui connectuntur et eleganti quadam dispositionis industria
    <lb/>picturati iubentur formam operis exhibere. <hi rend="bold">61</hi> Porro ex ea parte, quae
    <lb/>urbem respicit, palatium ingressuris capella regia primum occurrit
    <lb/>sumptuosi operis pauimento constrata, parietes habens inferius quidem
    <lb/>pretiosi marmoris tabulis decoratos, superius autem de lapillulis quadris,
    <lb/>partim auratis, partim diuersi coloris, Veteris ac Noui Testamenti depictam
    <lb/>ystoriam continentes. <hi rend="bold">62</hi> Supremi uero fastigii tabulatum insignis
    <pb n= "344"/>
    <lb/>elegantia celaturae et miranda picture uarietas passimque radiantis auri
    <lb/>splendor exornant. <hi rend="bold">63</hi> Sic ergo dispositum, sic ornatum, sic omnimode uoluptatis gratia
    <lb/>delibutum palatium, tamquam caput reliquo corpori sic toti supereminet 
    <lb/>ciuitati, quae trina partitione distincta, tres in se particulares, ut ita
    <lb/>dixerim, continet ciuitates. <hi rend="bold">64</hi> Quarum que inter extremas media collocatur,
    <lb/>nobiliori hedificiorum structura prepollens, ingenti murorum
    <lb/>altitudine ab utraque dextera leuaque seiungitur, latitudinis parum
    <lb/>habens, in longum uero spatio maiore porrecta, ut si quis duas equales
    <lb/>equalium circulorum minores portiones ad cordam unam coniungat. <hi rend="bold">65</hi>
    <lb/>Hanc item tres uiae diuidunt principales, quae totam eius longitudinem
    <lb/>metiuntur. <hi rend="bold">66</hi> Harum media, quae uicus Marmoreus nuncupatur et rebus
    <lb/>deputatur uenalibus, a parte superiori uiae Coopertae ad palatium Arabum
    <lb/>indeque ad Inferiorem portam iuxta Forum Saracenorum directe
    <lb/>protenditur. <hi rend="bold">67</hi> Alia quoque a turre Pisana per uiam Coopertam ad
    <lb/>domum archiepiscopi, iuxta Maiorem ecclesiam, mox ad portam Sancte 
    <lb/>Agathes deincepsque per domos Maionis admirati ad predictum
    <lb/>Forum Saracenorum pertransit, ibidem  uiae Marmoreae coniungenda.
    <lb/><hi rend="bold">68</hi> Tertia sane ab aula regia, que palatio subest, per domum Sedicti Saraceni 
    <lb/>ad edes Siluestri comitis et capellam Georgii admirati porrigitur et
    <lb/>inde ad propinquam urbis portam obliquata deflectitur.
    <lb/><hi rend="bold">69</hi> At uero dextera pars ciuitatis a monasterio Sancti Iohannis, prope
    <lb/>palatium in Kemonia constructi, habens initium, muris usque ad mare
    <lb/>circumductis includitur. <hi rend="bold">70</hi> Pars autem sinistra ab ipsius item palatii
    <lb/>confinio ad castellum se Maris extendens, ibidem finem sortitur, ingenti 
    <lb/>nichilominus murorum uallata circuitu. <hi rend="bold">71</hi> Spatium quoque, quod inter
    <lb/>mediam ciuitatem et portum extenditur, ubi duae reliquae partes urbis
    <lb/>conueniunt, Amalfitanorum continet uicum, peregrinarum quidem 
    <lb/>mercium copia locupletem, in quo uestes diuersi coloris ac pretii tam
    <lb/>sericae quam de Gallico contextae uellere emptoribus exponuntur.
    <lb/><hi rend="bold">72</hi> Quis uero preclarae huius urbis miranda edificia, quis fontium passim
    <lb/>ebullientium suauissimam ubertatem, quis semper uirentium arborum 
    <pb n= "346"/>
    <lb/>amenitatem aut aqueductus ciuium habundanter usibus seruientes satis
    <lb/>mirari sufficiat? <hi rend="bold">73</hi> Quis inclitae planitiei gloriam, quae inter urbis menia
    <lb/>montesque quatuor fere milibus patet, laude congrua prosequatur? <hi rend="bold">74</hi> O 
    <lb/>beatam cunctisque seculis predicandam planitiem, quae intra gremium
    <lb/>suum arborum fructuumque genus omne conclusit, quae, quicquid
    <lb/>usquam est, deliciarum sola pretendit, quae uoluptariae uisionis illecebris
    <lb/>cunctos sic allicit, ut cui eam semel eam uidere contigerit, uix unquam
    <lb/>ab ea quibuslibet possit blandimentis auelli! 
    <lb/><hi rend="bold">75</hi> Illic enim mireris uineas tam fecundi cespitis ubertate quam preclari 
    <lb/>germinis generositate gaudentes; illic hortos aspicias mirabili fructuum 
    <lb/>uarietate laudandos turresque ad hortorum custodiam et uoluptatis 
    <lb/>opera preparatas. <hi rend="bold">76</hi> Ubi et rotae uolubilis obsequio descendentibus
    <lb/>itemque adscendentibus urceolis puteos uideas exhauriri cisternasque
    <lb/>adiacentes impleri, et inde aquam per riuulos ad loca singula deriuari, ut,
    <lb/>irrigatis areolis, uegetent et crescant citruli, angusta breuitate contracti,
    <lb/>et cucumeres, tractu longiore producti, melonesque ad formam magis
    <lb/>sphericam accedentes, et cucurbite, per arundines connexas latius euagantes.
    <lb/><hi rend="bold">77</hi> Hinc si conuertas oculos ad diuersas arborum species, uidebis
    <lb/>mala punica uel acetosa uel dulcia, granis interius occultatis, exterius
    <lb/>contra intemperiem aeris duro cortice premuniri. <hi rend="bold">78</hi> Citros quoque triplici 
    <lb/>substantiae diuersitate distingui, cum cortex exterior colore simul
    <lb/>et odore caliditatis preferat argumentum; quod autem circa centrum est,
    <lb/>acetoso liquore frigiditatis prestet indicium; medium uero inter
    <lb/>utrumque temperatius comprobetur. <hi rend="bold">79</hi> Videas ibi et lumias acetositate
    <lb/>sua saporandis cibis ydoneas, et arengias acetoso nichilominus humore
    <lb/>plenas interius, quae magis pulcritudine sua uisum oblectant, quam ad
    <lb/>aliud utiles uideantur. <hi rend="bold">80</hi> Hae quidem ab arbore sua, etiam cum maturauerint,
    <lb/>difficile cadunt, et nouis superuenientibus ueteres cedere dedignantur;
    <pb n= "348"/>
    <lb/>nam et tertii anni poma iam rubea et secundi adhuc uirentia et
    <lb/>presentis anni flores in eadem possunt arbore pariter inueniri. <hi rend="bold">81</hi> Haec
    <lb/>autem arbor continuae iuuentutis pollens insignibus, nec fit yemis sterili 
    <lb/>senectute deformis, nec ingruente frigoris asperitate frondibus spoliatur, 
    <lb/>sed uirentibus semper foliis ueris temperiem representat. <hi rend="bold">82</hi> Quid
    <lb/>uero nuces amigdali aut ficuum diuersa genera uel oliuas, condiendis
    <lb/>cibariis et lucernarum fouendis ignibus oleum ministrantes, enumerem?
    <lb/><hi rend="bold">83</hi> Quid loquar siliquarum uaginulas et fructum ignobilem, insipida qua
    <lb/>dam dulcedine rusticorum ac puerorum gutturi blandientem? <hi rend="bold">84</hi> Mireris 
    <lb/>potius palmarum procera cacumina dactilosque detonsae arboris
    <lb/>summo uertice dependentes. <hi rend="bold">85</hi> Quod si in partem aliam uisum deflexeris, 
    <lb/>occurret tibi mirandarum seges harundinum, quae cannemellis ab
    <lb/>incolis nuncupantur; nomen hoc ab interioris succi dulcedine sortientes.
    <lb/><hi rend="bold">86</hi> Harum succus diligenter et moderate decoctus in speciem mellis traducitur; 
    <lb/>si uero perfectius excoctus fuerit, in zucari substantiam
    <lb/>condempsatur. <hi rend="bold">87</hi> Communes autem fructus, et qui penes nos habentur,
    <lb/>his adiungere superfluum existimaui.
    <lb/><hi rend="bold">88</hi> Haec igitur breuiter perstringendo descripsi, ut ex paucis multa, ex
    <lb/>paruis maiora, solliciti prudentia lectoris intelligat; simulque ut, quemad
    <lb/>modum dictum est, liquidum fiat, quantis lamentationibus quantaque sit
    <lb/>opus copia lacrimarum, ut digne ciuitatis huius calamitas defleatur.
    <lb/><hi rend="bold">89</hi> Viuas diu, Petre karissime, diuque gaudeas et de statu regni
    <lb/>tuoque uicarias pro te litteras michi mittere non graueris.
</ab>
</body>
</text>
</TEI>