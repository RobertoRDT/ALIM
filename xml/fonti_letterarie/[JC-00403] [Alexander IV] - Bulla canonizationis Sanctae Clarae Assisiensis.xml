<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Bulla canonizationis Sanctae Clarae Assisiensis</title>
				<author>[Alexander IV]</author>
				<respStmt>
					<resp key="print_editor">Edizione critica a stampa a cura di</resp>
					<name>S. Brufani</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1835" unit="words">Parole: 1835</measure>
				<measure quantity="11601" unit="characters_without_spaces">Caratteri (spazi esclusi): 11601</measure>
				<measure quantity="13225" unit="characters_witht_spaces">Caratteri (spazi inclusi): 13225</measure>
			</extent>
			<publicationStmt>
				<publisher>ALIM</publisher>
				<date when="2002-03-29">29/03/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: [...] indicano integrazioni al testo e formule omesse nel manoscritto
					Caratteri (con spazi): 13.849
				MDG</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Fontes franciscani</title>
						<editor>S. Brufani</editor>
						<editor>E. Menestò et alii</editor>
						<imprint>
							<publisher>Edizioni Porziuncola</publisher>
							<pubPlace>Assisi</pubPlace>
							<date>1995</date>
							<biblScope unit="page">2331-2337</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<div>
			<pb n="2331"/>
                        <head type="salutatio"><lb/>[Alexander episcopus, servus servorum Dei], Venerabilibus fratribus
				<lb/>universis Archiepiscopis et Episcopis per regnum Franciae constitutis,
			<lb/>[salutem et apostolicam benedictionem].</head>
			<p><lb/>Clara claris praeclara meritis, magnae in caelo claritate gloriae,
				<lb/>ac in terra splendore miraculorum sublimium clare claret. Clarae
				<lb/>huius arcta et alta Religio hic coruscat, huius sursum aeterni praemii
				<lb/>radiat magnitudo, huius virtus signis magnificis, mortalibus illucescit.
				<lb/>Huic Clarae intitulatum hic fuit summae Privilegium paupertatis;
				<lb/>huic in excelso rependitur inaestimabilis copia thesaurorum; huic
				<lb/>a catholicis plena devotio et honoris cumulus exhibetur. Hanc Claram
				<lb/>sua fulgida hic insignierunt opera, hanc Claram in alto divinae
				<lb/>lucis clarificat plenitudo, hanc christianis populis prodigiorum eius
				<lb/>stupenda declarant. O Clara multimode titulis praedita claritatis!
				<lb/>Ante conversionem tuam utique clara, in conversione clarior, in claustrali
				<lb/>conversatione praeclara, et post decursum vitae praesentis spatium
				<lb/>clarissima illuxisti! Ab hac Clara clarum exempli speculum
				<lb/>huic saeculo prodiit; ab hac inter amoenitates caelestes suave lilium
				<lb/>virginitatis offertur; ab hac in terris manifesta subventionum remedia
				<lb/>sentiuntur. O admiranda Clarae beatae claritas, quae tanto studiosius
				<lb/>per singula quaeritur, tanto splendidior in singulis invenitur!
				<lb/>Emicuit haec, inquam, in saeculo, in Religione praefulsit; in domo
				<lb/>illuxit ut radius, in claustro coruscavit ut fulgor. Emicuit in vita,
				<lb/>post mortem irradiat; claruit in terra, in caelo relucet! O quanta
				<lb/>huius vehementia luminis et quam vehemens istius illuminatio claritatis!
				<lb/>Manebat quidem haec lux secretis inclusa claustralibus, et foras
				<pb n="2332"/>
				<lb/>micantes radios emittebat; colligebatur in arcto coenobio, et in
				<lb/>amplo saeculo spargebatur; servabatur intra, et extra manabat.
				<lb/>Latebat namque Clara, sed eius vita patebat; silebat Clara, sed sua
				<lb/>fama clamabat; celabatur in cella, et in urbibus noscebatur.
				<lb/>Nec mirum; quia <hi rend="italic">lucerna</hi> tam <hi rend="italic">accensa</hi>, tam <hi rend="italic">lucens, abscondi
				<lb/>non poterat</hi> quin splenderet et clarum in domo Domini daret lumen;
				<lb/>nec recondi poterat vas tot aromatum quin fragraret et suavi
				<lb/>odore dominicam respergeret mansionem. Imo, cum in angusto solitudinis
				<lb/>reclusorio <hi rend="italic">alabastrum</hi> sui corporis haec dure contereret, tota
				<lb/>omnino Ecclesiae aula sanctitatis eius <hi rend="italic">odoribus replebatur.
				<lb/>Sane cum ipsa, dum adhuc puella esset in saeculo, hunc mundum
				<lb/>fragilem et immundum mundo calle ab aetate tenera transilire
				<lb/>studeret, et pretiosum suae virginitatis thesaurum illibato semper pudore
				<lb/>custodiens, claritatis et pietatis operibus vigilanter intenderet,
				<lb/>ita quod ex ea grata et laudabilis ad vicinos et alios fama prodiret,
				<lb/>b. Franciscus, audito huius famae praeconio, coepit confestim
				<lb/>hortari eam, et ad Christi perfectam inducere servitutem. Quae sacris
				<lb/>illius monitis mox adhaerens, et mundum cum terrenis omnibus
				<lb/>penitus abdicare, ac soli Domino in paupertate voluntaria famulari
				<lb/>desiderans, hoc suum fervens desiderium, quam cito potuit, adimplevit:
				<lb/>quia tandem cuncta sua bona, ut una secum quidquid etiam
				<lb/>habebat</hi> Christi obsequio deputaret, in <hi rend="italic">eleemosynas</hi> et <hi rend="italic">pauperum</hi>
			<lb/>subsidia distribuit et convertit.</p>
			<p><lb/>Cumque de saeculi strepitu fugiens, ad quamdam campestrem
				<lb/>declinasset ecclesiam, et ab ipso b. Francisco, sacra ibi recepta tonsura,
				<lb/>processisset ad aliam, consanguineis eius ipsam exinde reducere
				<lb/>molientibus, illa protinus amplectens altare, pannosque apprehendens
				<lb/>ipsius, crinium sui capitis incisura detecta, eisdem consanguineis in
				<lb/>hoc fortiter restitit et constanter; quia cum iam esset mente integra
				<lb/>iuncta Deo, pati non poterat ab eius servitio se divelli.
				<lb/>Denique cum ad ecclesiam S. Damiani extra civitatem Assisinatem,
				<lb/>unde traxit originem, per eundem b. Franciscum adducta fuisset,
				<lb/>ibi ei Dominus ad amorem et cultum assiduum sui nominis plures
				<lb/>socias aggregavit. Ab hac siquidem insignis et sacer Ordo S. Damiani,
				<pb n="2333"/>
			<lb/>per orbem iam longe diffusus, salutare sumpsit exordium.</p>
			<p><lb/>Haec, adhortante ipso b. Francisco, huic novae sanctaeque observantiae
				<lb/>sequendum dedit initium; haec huius magnae Religionis
				<lb/>fuit primarium et stabile fundamentum; haec huius alti operis lapis
			<lb/>extitit primitivus.</p>
			<p><lb/>Haec genere nobilis, sed conversatione nobilior, virginitatem,
				<lb/>quam prius etiam custodiverat, sub hac sanctimoniae regula praecipue
				<lb/>conservavit. Hanc postmodum Religionem mater eius, Hortulana
				<lb/>nomine, piis intenta operibus, ipsius natae sequendo vestigia,
				<lb/>devote suscepit; in qua demum haec optima hortulana, quae in
				<lb/>horto dominico protulit talem plantam, conclusit feliciter dies suos.
				<lb/>Post aliquot vero annos, ipsa b. Clara monasterii et Sororum regimen,
				<lb/>nimia eiusdem S. Francisci devicta importunitate, recepit.
				<lb/>Haec utique fuit <hi rend="italic">arbor procera</hi> et eminens, longis distenta ramis,
				<lb/>quae in agro Ecclesiae <hi rend="italic">dulcem fructum</hi> religionis attulit, et ad
				<lb/>cuius delectabilem <hi rend="italic">umbram, sub</hi> illius amoenitate fructum huiusmodi
				<lb/>libaturae concurrerunt undique multae alumnae fidei et concurrunt.
				<lb/>Haec fuit vena munda Vallis Spoletanae, quae novum
				<lb/><hi rend="italic">aquae</hi> vitalis <hi rend="italic">fontem</hi> ad refectionem animarum et commodum propinavit;
				<lb/>qui iam per diversos rivulos in territorium Ecclesiae derivatus,
				<lb/>plantaria religionis infudit. Haec fuit altum sanctitatis <hi rend="italic">candelabrum</hi>
				<lb/>vehementer in <hi rend="italic">tabernaculo</hi> Domini rutilans, ad cuius ingentem
				<lb/>splendorem plurimae properaverunt et properant, <hi rend="italic">suas</hi> de illius
				<lb/>lumine <hi rend="italic">lampades</hi> accendentes. Haec profecto in agro fidei plantavit
				<lb/>et coluit vineam paupertatis, de qua fructus salutis pingues et
				<lb/>divites colliguntur; haec in praedio Ecclesiae humilitatis hortum
				<lb/>constituit, multiplici rerum consertum inopia, in quo magna virtutum
				<lb/>copia reperitur; haec in Religionis districtu arcem artae abstinentiae
				<lb/>fabricavit, in qua larga spiritualis alimoniae refectio ministratur.
				<lb/>Haec fuit pauperum primiceria, ducissa humilium, magistra
				<lb/>continentium, et poenitentium Abbatissa. Haec suum monasterium,
				<lb/>creditamque in illo sibi familiam, solicite ac prudenter in timore
				<lb/>et servitio Domini et plena Ordinis observantia gubernavit: vigil
				<pb n="2334"/>
				<lb/>in cura, in ministerio studiosa, in exhortatione attenta; diligens in
				<lb/>admonitione, in correctione moderata, temperata in praeceptis; in
				<lb/>compassione praestabilis, discreta in silentio, in sermone matura, et
				<lb/>consulta in cunctis ad perfectum regimen opportunis, volens magis
				<lb/>famulari quam dominari, et honorare quam honore sustolli. Huius
				<lb/>vita erat aliis eruditio et doctrina. <hi rend="italic">In</hi> hoc <hi rend="italic">libro vitae</hi> ceterae vivendi
				<lb/>regulam didicerunt; in hoc vitae speculo reliquae vitae semitas
				<lb/>inspexere. Corpore namque sistebat in terra, sed animo versabatur
				<lb/>in caelo; humilitatis vasculum, armarium castitatis, charitatis ardor,
				<lb/>dulcor benignitatis, patientiae robur, nexus pacis et familiaritatis
				<lb/>communio: mitis in verbo, lenis in facto, et in omnibus amabilis et
			<lb/>accepta.</p>
			<p><lb/>Et ut, carne depressa, convalesceret spiritu (quia quisque hoste
				<lb/>suo debilitato fit fortior), nudum solum et interdum sarmenta pro
				<lb/>lecto habebat, et pro pulvinari sub capite durum lignum, unaque
				<lb/>tunica cum mantello de vili, despecto et hispido panno contenta.
				<lb/>His humilibus indumentis ad operimentum sui corporis utebatur,
				<lb/>aspero cilicio de cordulis crinium equorum contexto nonnunquam
				<lb/>adhibito iuxta carnem. Arcta quoque in cibo et in potu districta,
				<lb/>tanta se in his froenabat abstinentia, quod longo tempore tribus diebus
				<lb/>in hebdomada, videlicet secunda, quarta et sexta feria, nihil penitus
				<lb/>pro sui corporis alimento gustavit, reliquis nihilominus diebus
				<lb/>adeo se cibariorum paucitate restringens, quod aliae de ipsa, quomodo
				<lb/>sub tam forti districtione subsistere poterat, mirabantur.
				<lb/>Vigiliis insuper et orationibus assidue dedita, in his praecipue
				<lb/>diurna et nocturna tempora expendebat. Diuturnis tandem perplexa
				<lb/>languoribus, cum ad exercitium corporale non posset surgere per
				<lb/>se ipsam, Sororum suarum suffragio levabatur et, ad tergum eius fulcimentis
				<lb/>appositis, propriis <hi rend="italic">manibus laborabat</hi>, ne in suis etiam esset
				<lb/>infirmitatibus otiosa. Unde de panno lineo huius sui studii et
				<lb/>laboris plura pro altaris sacrificio corporalia fieri fecit, et per plana
			<lb/>et montana Assisii diversis ecclesiis exhiberi.</p>
			<p><lb/>Amatrix vero praecipua et colona sedula paupertatis, sic illam
				<lb/>suo affixit animo, sic eam in suis desideriis alligavit, quod semper
				<lb/>in ipsius dilectione firmior et ardentior in amplexu, a districta et delectabili
				<pb n="2335"/>
				<lb/>eius copula pro nulla unquam necessitate discessit. Nec
				<lb/>aliquibus prorsus potuit induci suasibus ad consentiendum, quod suum
				<lb/>monasterium proprias possessiones haberet, quamquam fel. rec. Gregorius
				<lb/>papa, praedecessor noster, de multa indulgentia ipsius monasterii
				<lb/>pie cogitans, libenter illi voluerit, pro Sororum eius sustentatione,
			<lb/>possessiones sufficientes et congruas deputare.</p>
			<p><lb/>Verum quia magnum et splendidum luminare supprimi non potest,
				<lb/>quin suae radios praeferat claritatis, in ipsius etiam vita multis
				<lb/>et variis miraculis virtus suae sanctitatis effulsit. Nam cuidam de
				<lb/>Sororibus ipsius monasterii vocem, quam a longo tempore quasi omnino
				<lb/>perdiderat, restauravit. Alii, officio linguae penitus destitutae,
				<lb/>loquelam restituit expeditam. Alteri aurem surdam aperuit ad auditum.
				<lb/>Laborantem febre, tumentem hydropisi, plagatam fistula
				<lb/>et aliis oppressas languoribus, liberavit, facto Crucis signaculo super
				<lb/>eas. Quendam Fratrem de Ordine Minorum sanavit ab insaniae
			<lb/>passione.</p>
			<p><lb/>Cum autem quadam vice oleum in monasterio totaliter defecisset,
				<lb/>ipsa, vocato Fratre qui erat eidem monasterio pro colligendis
				<lb/>eleemosynis deputatus, accepit urceum atque lavit, vacuumque iuxta
				<lb/>fores ipsius monasterii posuit, ut illum idem Frater pro oleo acquirendo
				<lb/>deferret; quem cum vellet ipse apprehendere, invenit eum
			<lb/>oleo, beneficio divinae largitatis, impletum.</p>
			<p><lb/>Rursum cum uno die nonnisi unius panis medietas pro refectione
				<lb/>Sororum in eodem monasterio haberetur, ipsa medietatem eandem
				<lb/>iussit in frusta dividi et Sororibus dispensari; quam inter manus
				<lb/>frangentis, Ille <hi rend="italic">qui vivus</hi> est <hi rend="italic">panis</hi> et <hi rend="italic">dat escam esurientibus</hi>,
				<lb/>multiplicavit in tantum, quod <hi rend="italic">quinquaginta</hi> sufficientes factae fuerunt
				<lb/>exinde portiones, et Sororibus <hi rend="italic">discumbentibus distributae</hi>.
				<lb/>Per haec et alia signa conspicua, suorum, dum adhuc viveret,
				<lb/>innotuit praeeminentia meritorum. Nam et cum in extremis ageret,
				<lb/>candidus beatarum virginum coetus, micantibus coronis ornatus,
				<lb/>in quo una ex ipsis eminentior et fulgidior apparebat, visus est domum
				<lb/>intrare, ubi eadem Christi famula decumbebat, et usque ad
				<lb/>lectulum eius procedere, ac circa eam quasi visitationis officium et
			<lb/>confortationis solamen, quodam humanitatis studio, exhibere.</p>
			<pb n="2336"/>
			<p><lb/>Post obitum vero eius, quidam, qui morbo caduco ruebat et
				<lb/>propter crus contractum gradi non poterat, ad sepulcrum delatus ipsius
				<lb/>fuit: ibi, crure ipso quasi fragoris sonitu faciente, ab utraque infirmitate
				<lb/>curatus. Curvi renibus, membris contracti, praecipites
				<lb/>furia et dementi furore ferales, receperunt ibidem integram sospitatem.
				<lb/>Cuidam sua dextra manus, cuius ipse usum ex illata sibi vehementi
				<lb/>percussione ita perdiderat, quod nihil omnino per eam, velut
				<lb/>prorsus inutilem, poterat operari, fuit ad actum suum pristinum, ipsius
				<lb/>Sanctae meritis, plenarie reformata. Alius qui diutina caecitate
				<lb/>lumen amiserat oculorum, cum ad idem sepulcrum sub ducatu
				<lb/>alterius accessisset, recuperato inibi visu, rediit exinde sine duce.
				<lb/>His et quamplurimis aliis operibus et miraculis haec venerabilis
				<lb/>Virgo resplenduit gloriosis, ut evidenter appareat adimpletum illud
				<lb/>quod de ipsa mater eius, dum esset ex ea gravida et oraret, dicitur
				<lb/>audivisse: videlicet quod paritura erat quoddam lumen, quod orbem
			<lb/>plurimum illustraret.</p>
			<p><lb/>Gaudeat itaque mater Ecclesia, quod talem genuit et educavit
				<lb/>filiam, quae tamquam virtutum foecunda parens, multas religionis
				<lb/>alumnas suis produxit exemplis, et ad perfectum Christi servitium
				<lb/>pleno magisterio informavit. Laetetur et devota turba fidelium,
				<lb/>quod Rex caelorum et Dominus, sororem ipsorum et sociam, quam
				<lb/>in sponsam sibi elegerat, ad suum praecelsum et praeclarum palatium
				<lb/>cum gloria <hi rend="italic">introduxit</hi>. Nam et Sanctorum congaudent agmina,
				<lb/>quod in superna eorum patria novellae regalis sponsae nuptiae
			<lb/>celebrantur.</p>
			<p><lb/>Ceterum, quia congruit ut, quam Dominus exaltavit in caelo,
				<lb/>Catholica Ecclesia veneretur in terra; quia de sanctitate vitae ac
				<lb/>miraculis eius, diligenti et attenta inquisitione ac examinatione distincta
				<lb/>et solemni discussione praemissis, liquido constitit: licet
				<lb/>alias etiam et in propinquis et in remotis partibus satis essent praecognita
				<lb/>lucide eius acta: Nos de communi fratrum nostrorum et
				<lb/>praelatorum omnium, tunc apud Sedem apostolicam existentium consilio
				<lb/>et assensu, de omnipotentia divina confisi, auctoritate beatorum
				<lb/>Petri et Pauli apostolorum ac nostra ipsam cathalogo sanctarum
			<lb/>Virginum duximus adscribendam.</p>
			<pb n="2337"/>
			<p><lb/>Ideoque universitatem vestram monemus et hortamur attente
				<lb/>per apostolica vobis scripta mandantes, quatenus II idus augusti festum
				<lb/>eiusdem Virginis devote ac solemniter celebretis et faciatis
				<lb/>a vestris subditis venerabiliter celebrari, ut ipsam habere mereamini
				<lb/>apud Deum piam et sedulam adiutricem. Et ut ad venerandum
				<lb/>eius sepulcrum avidius et copiosius christiani populi confluat multitudo,
				<lb/>ac celebrius ipsius festivitas percolatur, omnibus [vere poenitentibus
				<lb/>et confessis], qui ad illud cum reverentia in eiusdem Virginis
				<lb/>festo, vel etiam infra ipsius festi octavas, annuatim accesserint, ipsius
				<lb/>suffragia humiliter petituri, de omnipotentis [Dei misericordia
				<lb/>et beatorum Petri et Pauli apostolorum eius auctoritate] confisi, unum
			<lb/>annum et quadraginta dies [de iniunctis sibi poenitentiis] relaxamus.</p>
			<p><lb/>[Datum Anagniae, sexto kalendas octobris, pontificatus nostri
			<lb/>anno primo].</p>
		</div>
	</body>
</text>
</TEI>