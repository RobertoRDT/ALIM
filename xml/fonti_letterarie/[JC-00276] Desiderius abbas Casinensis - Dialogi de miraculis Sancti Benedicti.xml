<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Dialogi de miraculis Sancti Benedicti</title>
				<author>Desiderius abbas Casinensis</author>
				<respStmt>
					<resp key="print_editor">Edizione critica a stampa a cura di</resp>
					<name>G. Schwartz</name>
                                        <name>A. Hofmeister</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="CC">Chiara Casali</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="17128" unit="words">Parole: 17128</measure>
				<measure quantity="105729" unit="characters_without_spaces">Caratteri (spazi esclusi): 105729</measure>
				<measure quantity="121398" unit="characters_witht_spaces">Caratteri (spazi inclusi): 121398</measure>
			</extent>
			<publicationStmt>
				<publisher>ALIM</publisher>
				<date when="2003-07-17">17/07/2003</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note> Note:</note>
				<note>Livello di codifica: 1</note>
				<note>Note: Parole: 17212
					Caratteri: 106025
				LAB</note>
			</notesStmt>
			<sourceDesc>
				<biblStruct>
                                        <analytic>
                                                <title>Dialogi de miraculis Sancti Benedicti auctore Desiderio abbate Casinensis</title>
                                                <author>Desiderius abbas Casinensis</author>
                                        </analytic>
					<monogr>
						<title level="m">MGH, Scriptorum Tomi XXX pars II</title>
						<editor>G. Schwartz</editor>
						<editor>A. Hofmeister</editor>
						
						<imprint>
							<publisher>Karl W . Hiersmann</publisher>
							<pubPlace>Leipzig</pubPlace>
							<date>1934</date>
							<biblScope unit="page">1116-1151</biblScope>
						</imprint>
					</monogr>
					
					<series>
						<title level="s">MGH, SS</title>
						<biblScope unit="volume">30, 2</biblScope>
					</series>
				</biblStruct>
				
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="CC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>
<text>
	<body>
		<pb n="1116"/>
		<div>
			<head><lb/>[PROLOGVS.] </head>
			<p><lb/>Quia donante Deo miracula, quae ipse ad laudem sui nominis in hoc Casinensi coenobio
				<lb/>fieri voluit, quaeve nostra memoria facta sunt vel a senioribus nostris relata
				<lb/>cognovi, scribere disposui, licet omnia nequeam stilo comprehendere, cum quia plura
				<pb n="1117"/>
				<lb/>exciderunt memoria, tum quia occupatus regimine vel ea, quae scribo, discutere ipse non
				<lb/>possum, pauca tamen de pluribus ad aedificationem audientium mandare curabo memoriae.
				<lb/>Nam si omnia, quae vel ipse vidi vel quae michi relata fuere, per ordinem referre
				<lb/>velim, dies me, ut aestimo, antequam sermo, deficiet. Et haec non tam fretus ingenio
				<lb/>quam, quia res omissa videbatur, scribere sum aggressus, metuens, ne, sicut hactenus,
				<lb/>ita etiam amodo scriptorum neglegentia derelicta, a memoria elapsa oblivioni traderentur.
				<lb/>Insuper etiam rogatus a fratribus et praecipue a te, frater Theophile levita karissime, ut
				<lb/>cuncta vel audita vel visa memoratu digna tuis eorumque auribus studiose fideliterque
				<lb/>referre deberem, rusticano licet stilo, tam devotae atque sedulae studui parere petitioni,
				<lb/>omnipotentem Dominum deprecans, ut, qui servis suis gratiam tribuit ad virtutes et mirabilia
				<lb/>facienda, michi quoque sermonem non deneget, quatinus ea digne ac fideliter ad
			<lb/>multorum profectum valeam enarrare.</p>
			<p><lb/>Theophilus: Ego quidem non solum ea, quae in hoc Casinensi coenobio miracula
				<lb/>Domino largiente patrata sunt, nosse desidero, verum etiam ea, quae in aliis partibus his
				<lb/>vicinis temporibus Christus dominus per servos suos dignatus est operari, si qua nosti,
				<lb/>michi haec audire sitienti te, quaeso, narrare ne pigeat. Et haec iccirco te maxime scribere
				<lb/>rogo, quia plerosque magis virtutum exemplis quam exhortationum verbis ad exercitium
			<lb/>boni operis ac ad amorem patriae caelestis accendendos esse non dubito.</p>
			<p><lb/>Desiderius: Primum equidem voluntati tuae favens ea, quae in hoc nostro coenobio
				<lb/>facta sunt, duobus comprehendam libellis, dein cetera, quae ex aliis partibus vel audisse
				<lb/>vel vidisse me contigit, aliis duobus libellis concludere comite vita studebo. Et ut
				<lb/>omnem dubitationis scrupulum legentibus auferam, per singula quaeque personas, a quibus
				<lb/>haec michi sunt relata, subnectam, melius esse deputans ex toto silere quam aliquid
			<lb/>falsum mendosumve narrare.</p>
			<p><lb/>Theophilus: Cum scriptura dicat: "Os, quod mentitur, occidit animam", quare beatus
				<lb/>Paulus una cum Sila carceris custodiae mancipatus Romanum se esse asseruit, cum non
			<lb/>Romanum eum, sed Iudeum fuisse luce clarius constet?</p>
			<p><lb/>Desiderius: Absit hoc a fidelium cordibus, ut veritatis praedicator doctorque gentium
				<lb/>mendacium in aliquo incurrisse credatur. Beatus enim Paulus et Romanus erat et Romanus
				<lb/>non erat. Romanus non erat, quia ex Romana urbe oriundus non fuerat. Romanus
				<lb/>vero erat, quia omnis Iudaica plebs ut universus pene orbis sub Romani tunc temporis
				<lb/>imperii dicione degebat; vel etiam propterea, quia Romanus interpretatur excelsus, congruentissime
				<lb/>iustissimeque se Romanum potuit appellare, quia se excelsum esse nullatenus
			<lb/>hesitabat, sicut ipse dicit: "Nostra autem conversatio in caelis est".</p>
			<p><lb/>Theophilus: Fateor, valde michi sunt grata, quae dicis; sed ea, quaeso, quae promiseras,
			<lb/>narrare iam incipe.</p>
		</div>
                <pb n="1118"/>
		<div type="book">
			<head><lb/>[LIBER PRIMVS.] </head>
			<div type="chapter">
				<head><lb/>1.</head> <p>Desiderius: Res valde est nota, quam narro, et seniorum nostrorum assertione
					<lb/>roborata de reverentissimo viro Apollinare, abbate scilicet nostri monasterii, cui Deo
					<lb/>fautore, licet indignus, deservio; cuius sanctitas, benignitas, largitas omnibus pene in hac
					<lb/>provincia commorantibus lucidissime patuit. Qui dum quadam die necessitate cogente
					<lb/>praedia requireret monasterii, venit ad fluvium Lirim. Cumque navis deesset, qua fluvium
					<lb/>transire potuisset, plenus fide signaculo sanctae crucis se muniens accessit ad oram
					<lb/>fluminis atque, ut erat indutus vestibus, calciatus pedibus, fluvium est ingressus et ita
					<lb/>sicco vestigio ad alteram ripam devenit, ut nec calciamenta quidem ipsius madefacta
					<lb/>viderentur. Animadverte, precor, quantae sanctitatis quantaeque religionis ac meriti apud
					<lb/>omnipotentem Dominum iste vir extitit, cui adhuc pondere gravato corporis concessum
					<lb/>est elementum super liquidum ac si super aridam ambulare, ut videlicet apostolorum
					<lb/>principi similis hoc in facto habeatur, cum desuper undas iubente Domino sicco vestigio
				<lb/>gradiebatur.</p>
				<p><lb/>Theophilus: Animadverto utique et vehementer admiror, cum in nostris temporibus,
					<lb/>in quibus iuxta prophetae vaticinium "defecit sanctus, diminutae sunt veritates a filiis hominum"
					<lb/>"non est qui faciat bonum, non est usque ad unum", omnipotens Dominus talia
				<lb/>dignatus est operari.</p>
				<p><lb/>Desiderius: Si illud, karissime frater, attendas, quod Dominus discipulis suis promittere
					<lb/>est dignatus: "Ecce ego vobiscum sum omnibus diebus usque ad consummationem
				<lb/>seculi", laetari potius poteris quam mirari.</p>
				<p><lb/>Theophilus: Et laetor quidem et vehementer exulto. Sed prorsus, precor, inchoata
				<lb/>prosequere.</p>
			</div>
			<div type="chapter">
				<head><lb/>2.</head> <p>Desiderius: Eo quoque tempore, quo gens Agarenorum devecta classe late divastavere Italiam,
					<lb/>qualiter omnipotens Deus hoc de manibus illorum liberaverit monasterium, non duxi dignum silentio praeterire.
					<lb/>Cum igitur omnia circumcirca igni ferroque consumpsissent, ecclesias etiam beatissimorum apostolorum Petri
					<lb/>ac Pauli adeuntes depraedati sunt. Dein Appiae carpentes iter, Fundanam aggressi urbem, igne eam cremaverunt,
					<lb/>cunctique in ea commorantes ab eis vel occisi vel capti sunt. Indeque digressi, in vicinia nostri monasterii
					<lb/>trans Lirim fluvium applicantes, quia nox iam imminebat terris, castra posuerunt, ut facto mane omne
					<lb/>monasterium funditus diruerent vel, quicquid ibi inveniri posset, in praedam ducerent et, ut sunt nimis sitientes
					<lb/>sanguinem, omnes, quos illic repperissent, fratres gladio iugularent. Cumque hoc tam horrendum, tam immane
					<lb/>tamque formidandum periculum esset in monasterio nuntiatum, omnes fratres nimio pavore perculsi terrae consternati
					<lb/>sunt, divinam maiestatem obnixe precantes, ut illorum animas benigne recipere dignaretur, quorum
					<lb/>corpora tam subitae, tam formidandae morti peccatis exigentibus tradere decrevisset. Non enim amplius se in
					<lb/>hoc seculo victuros credebant, qui tam proxime mortis gladium sibi imminere cernebant. Igitur cum per totam
					<lb/>noctem aspersi capita cinere vigiliis et orationibus essent intenti, reverentissimus vir Apollinaris abbas, cuius
					<lb/>superius memoriam fecit, Bassacium abbatem, religiosum scilicet virum, per visionem allocutus est, dicens: "Nolite
					<lb/>timere nec mestum geratis animum; non enim hoc in tempore ab Agarenis capiemini, nec aliquid damni
					<lb/>divina protegente dextera vobis inferre poterunt, sed quantocius revertentes suos adire temptabunt fines. Vos
					<lb/>autem deinceps securi ac illesi manebitis, quia sanctissimus pater Benedictus vestram ab omnipotente Domino
					<lb/>salutem optinuit. Ipse etiam venit ad adiuvandum vos, nosque omnes cum eo simul". Igitur venerabilis vir
					<lb/>Bassacius abbas expergefactus somno convocatis in unum fratribus retulit, quae vidisset vel quaequae sibi
					<lb/>revelata fuissent, et, ut instanter omnipotentem Dominum precarentur, admonuit. At illi certi de divina misericordia,
					<lb/>alacres effecti, laudantes ac benedicentes Dominum, quod reliquum erat noctis, precibus orationibusque
					<pb n="1119"/>
					<lb/>consumunt. Tanta vero erat serenitas aeris, ut nulla in eo vel tenuis quidem nubecula videretur. Cum subito
					<lb/>caelum densatur nubibus, tonitrua concrepant, coruscationes ac fulgura crebra micant, tantusque imber effusus
					<lb/>est terris, ut Liris fluvius late redundans quasi mare videretur. Igitur illucescente diluculo surgentes e castris
					<lb/>barbari accesserunt ad oram fluminis, diligentius perscrutantes, si quam forte navim vadumve repperire possent,
					<lb/>quo fluvium transmeare valerent. Sed cum omnis transeundi spes eis esset ablata, dira incitati barbarie, manus
					<lb/>sibi digitosque corrodentes, quod spe frustrati praedae vacui remanserant, cellas nostri monasterii trans Lirim
					<lb/>positas igne cremantes, verso exercitu quantocius abire coeperunt. Cumque ad eum locum pervenissent, quo
					<lb/>praedictus Liris fluvius patenti ostio mare influit, omnes, quos habebant, equos debilitatis cruribus, praecisis nervis,
					<lb/>quia secum ferre nequibant, reliquerunt. Ipsi vero ascensis navibus, dantesque carbasa ventis, recto cursu
					<lb/>sulcantes aequora, Siciliam tendunt. Cum autem iam prope Siciliam devenissent et se celeriter aridam capere
					<lb/>sperarent, repente parvam cernunt naviculam huc illucque inter suas naves liquidas super undas celeriter discurrentem,
					<lb/>in qua clericus veneranda canitie et alter monachus sedere videbantur. Et cum ab eis sollicite
					<lb/>interrogarentur, unde tam laeti, tam alacres vel tam onusti repedarent, ab Italia se venire professi sunt ibique
					<lb/>omnia igni ferroque tradidisse, domos etiam Petri ac Pauli necnon Benedicti se expoliasse gloriati sunt. "Et vos",
					<lb/>inquiunt, "qui estis, qui tam sollicite, tam diligenter tamque curiose nos interrogare nitimini?" "Nos", inquiunt,
					<lb/>"unus Petrus, alter Benedictus vocamur, quorum domos vos invasisse iactatis. Sed cuius virtutis cuiusve potentiae
					<lb/>simus, quam citissime experiemini". Et his dictis ab oculis eorum ablati sunt. Mox igitur undique furentibus
					<lb/>ventis fluctibusque tumescentibus tanta subito tempestas exorta est, ut naves omnes vel collisae inter se vel
					<lb/>impulsae scopulis confractae sint, ita ut ex omni illa paganorum copia vix pauci superfuerint, qui suis
					<lb/>haec, a quibus missi fuerant, civibus nuntiare potuissent. Et quidem permisit omnipotens Deus
					<lb/>ad tempus suas ab eis ecclesias divastari, sed non est passus eos super tanto facinore
					<lb/>diutius gratulari. Hoc in facto illud michi videtur esse impletum, quod beatus pater
					<lb/>Benedictus suis olim discipulis promiserat, dicens: "Praesentior vobis, dilectissimi filii,
					<lb/>carnis deposito onere vestrique per Dei gratiam cooperator existam assiduus"; illud
					<lb/>etiam, quod beato Petro Dominus intulit, dicens: "Tu es Petrus, et super hanc petram
					<lb/>aedificabo ecclesiam meam, et portae inferi non praevalebunt adversus eam". Non inquit
					<lb/>"non valebunt", sed "non praevalebunt". Portae enim inferi pagani sunt, heretici atque
					<lb/>Iudei, qui tunc adversus Dei valere videntur ecclesiam, cum per eos Dominus suos flagellari
					<lb/>fideles permittit. Sed non praevalebunt, quia omnipotens ac misericors Deus non eos de
					<lb/>ecclesia sua perpetuos sinit habere triumphos. Unde et apostolus hortatur, dicens:
					<lb/>"Tribulationem patimur, sed non coangustamur; aporiamur, sed non destituimur; persecutionem
					<lb/>patimur, sed non derelinquimur; humiliamur, sed non confundimur; tribulamur,
				<lb/>sed non perimus".</p>
				<p><lb/>Theophilus: Placent vehementer, quae dicis.</p>
			</div>
			<div type="chapter">
				<head><lb/>3.</head> <p>Desiderius: Iohannes sanctae recordationis presbyter, qui in nostro monasterio
					<lb/>decanatus officio aliquanto tempore functus est, nostri postmodum monasterii, quod intra
					<lb/>Lucensem urbem constructum est, praepositus fuit. Qui quantae obedientiae quantaeque
					<lb/>humilitatis fuerit, plures, qui eum noverunt monachi et adhuc supersunt, testes existunt.
					<pb n="1120"/>
					<lb/>De mirabilibus vero, quae per eum divina maiestas operari dignata est, quia plura a memoria
					<lb/>lapsa sunt, quae recolo, pauca narrabo. Cum isdem vir Dei ieiuniis, vigiliis,
					<lb/>orationibus maximeque largitati elemosinarum esset intentus, tantam lacrimarum gratiam
					<lb/>Domino largiente promeruit, ut dubium non esset, quod illae lacrimae multa apud eum
					<lb/>impetrare valuissent, quae ex tam simplici humilique corde editae fuissent. Cumque fama
					<lb/>sanctitatis eius totam per eandem urbem claresceret, daemoniaca quaedam, quae graviter
					<lb/>vexabatur, ad monasterium, cui ipse praeerat, adducta est. Et cum ab eis, qui eam
					<lb/>duxerant, ut pro ea Dominum precaretur, magnis precibus fuisset obstrictus, convocatis
					<lb/>fratribus oratorium intravit atque multis effusis lacrimis preces pro ea Domino fudit statimque
				<lb/>ab ea daemonium effugavit.</p>
			</div>
			<div type="chapter">
				<head><lb/>4.</head> <p>Sed neque hoc sileam, quod veridicis viris de eodem venerabili viro narrantibus
					<lb/>agnovi, quod videlicet ita clarum est, ut nullis pene, qui intra moenia eiusdem praefatae
					<lb/>Lucensis civitatis commorantur, occultum sit vel incognitum. Cuiusdam nanque illustris
					<lb/>viri uxor infirmitate detenta iacebat in lectulo, quae adeo crescente languore ad extrema
					<lb/>perducta est, ut per tres dies sine sensu, sine voce recubans velut mortua haberetur.
					<lb/>Cumque omnes, qui aderant, funditus de eius vita desperarent, ad Dei hominem missum
					<lb/>est, ut pro ea omnipotenti Domino hostias precesque offerre dignaretur. At ille, ut erat
					<lb/>benivolus animo et ad supplicantium vota paratus, mox sacerdotalibus indutus vestibus,
					<lb/>ad altare omnipotenti Domino sacrificium oblaturus accessit. Igitur cum intra sacra missarum
					<lb/>sollemnia nomen illius memoraretur, illa in domo propria longe a monasterio posita
					<lb/>ex lectulo, in quo quasi exanimis iacebat, tanquam si ab aliquo vocaretur, respondit.
					<lb/>Cumque ab illis, qui aderant, interrogaretur, quid diceret vel cui responsum dedisset, illa
					<lb/>inquit: "Domnus Iohannes praepositus nunquid non est hic? Ipse enim vocavit me, illique
					<lb/>respondi." At illi obstupefacti ex tam inusitato, tam celebri tamque obstupescendo
					<lb/>miraculo, tum quia illam, quae fere exanimis iacuerat, sanam pene et incolumem videbant,
					<lb/>cum quia vocem illius tam longe positi audisse se referebat, statim ad monasterium curaverunt
					<lb/>nuntios mittere, ut, quid Dei servus ageret, agnoscerent et indicarent, procul dubio
					<lb/>credentes, quod non ab re mulier tam celeriter in lecto surrexisset responsumve dedisset.
					<lb/>Cumque illi, qui missi fuerant ad monasterium, oratorium intrassent, virum Dei invenerunt
					<lb/>iuxta altare stantem ac pro ea sospitatis auctori Domino sacrificium offerentem. Et suptiliter
					<lb/>notantes horam reppererunt eodem momento, quo intra sacra missarum sollemnia nominata
				<lb/>est, eam ex lecto surrexisse responsumque dedisse.</p>
			</div>
			<div type="chapter">
				<head><lb/>5.</head> <p>Felicis etiam memoriae Alexander papa vir disertissimus ac eruditissimus extitit,
					<lb/>qui primum Lucensem, postmodum vero Romanam ecclesiam rexit; ex cuius ore ea,
					<lb/>quae nunc refero, de eodem venerabili viro audisse me contigit. Cum quodam tempore
					<lb/>idem praefatus pontifex febre correptus graviter aegrotasset et cotidie languore crescente
					<lb/>vehementius fatigaretur, repente ei ad memoriam rediit, quod fama vulgante de praedicto
					<lb/>servo Dei saepius audierat, quod videlicet, quicumque febre detentus hausisset ex aqua,
					<lb/>quae de manibus illius defluebat, dum post missarum sollemnia abluerentur, mox recepta
					<lb/>sanitate liberaretur. Latenter igitur misit, qui sibi ex illa aqua aliquantulum afferre
					<lb/>debuissent. Cumque hii, qui missi fuerant, aquam, quam postulaverat, attulissent, mox
					<lb/>ebibit atque ita repente sanitati pristinae restitutus est, ut nulla in eo languoris illius
				<lb/>indicia remanerent</p>
			</div>
			<div type="chapter">
				<head><lb/>6.</head> <p>Alius quoque vir venerabilis vitae, Gumizo nomine, mente et habitu monachus
					<lb/>fuit, qui ex ulteriori Hispania nostrum ad coenobium veniens in hac vicina silva non
					<pb n="1121"/>
					<lb/>parvo tempore vitam solitariam duxit ibique in omnipotentis domini Iesu Christi servitio
					<lb/>vitam finivit. De quo venerabili viro Iohannes abbas monasterii sancti Vincentii siti
					<lb/>iuxta ortum Vulturni amnis, qui ei familiarissimus fuit, multa miranda michi, cum adhuc
					<lb/>in nostro monasterio praepositurae curam gereret, referre solitus erat. Cuius discipulus
					<lb/>Ianuarius nomine magnae obedientiae magnaeque abstinentiae monachus extitit; qui dum
					<lb/>quodam tempore a magistro suo, venerabili videlicet Gumizone, ut ferramenta, quibus
					<lb/>operari soliti erant, reficeret, Aquinum missus fuisset, domum fabri ferrarii adiit atque
					<lb/>ab eo eadem ferramenta reparari data mercede poposcit. Faber vero ferrarius coepit eum
					<lb/>irridere, dicens: "Num ex pane et aqua solitarius iste tam rubicundus tamque pinguis
					<lb/>extat? Rubor iste, ut michi videtur, magis ex vino quam ex latice hausto procedit." At
					<lb/>ille: "Hodie", inquit, "tibi, utrum ex natura an ex assidua vini potatione rubore conspergar,
					<lb/>ostendam." Cum vero ferrum in ignem missum vehementer ferveret et faber ferrarius
					<lb/>id acceptum forcipe super incudem posuisset ac scintillae huc illucque undique volantes
					<lb/>totam pene domum illustravissent, casu ferrum ex incude in terram dissiliens decidit.
					<lb/>Igitur venerabilis vir Ianuarius ferrum ex incude cecidisse conspiciens, inclinans sese,
					<lb/>fervens ferrum nuda manu tenuit ac super incudem ponens, malleatorem, ut quantocius
					<lb/>id percuteret, hortatus est. At illi, qui aderant, viso tanto miraculo, nimio pavore perterriti,
					<lb/>pedibus eius provoluti, veniam ex irrisione, quam in eum exercuerant, humiliter
					<lb/>deprecati sunt. Sicque factum est, ut omnis illa irrisio in venerationem versa sit, quam
					<lb/>stulti homines in Dei servum procaciter inferre praesumpserant. Itaque cum venerabilis
					<lb/>vir ad magistrum atque ad cellam propriam remeasset, ab eo vehementer correptus est,
					<lb/>quod insultantibus cedens talia in oculis hominum facere praesumpsisset. Cumque ille,
					<lb/>unde hoc sciret vel quis sibi indicasset, percontaretur: "Ille", inquit, "qui tibi praestitit,
					<lb/>ut posses facere, michi etiam, ut possem scire."
					<lb/>Theophilus: Cum Dominus dicat: "Luceat lux vestra coram hominibus, ut videant
					<lb/>vestra bona opera et glorificent patrem vestrum, qui in caelis est", quid est, quod sancti
					<lb/>viri bona sua occultant et, ne ab aliquibus videantur, omni nisu elaborant?
					<lb/>Desiderius: Sancti viri etsi quando opera sua ostendunt in publico, intentio tamen
					<lb/>illorum manet in occulto. Per hoc enim, quod intus agunt, laudes exterius non requirunt,
					<lb/>quia et de bono opere proximis cupiunt praebere exemplum et tamen per intentionem,
					<lb/>qua Deo placere desiderant, semper optant esse secretum. Tunc, inquam, bona sua
					<lb/>occultari appetunt, quando ex eorum propalatione nullum animarum lucrum, nullum
					<lb/>fraternae salutis emolumentum cernunt affuturum. Cum autem exinde ad gloriam omnipotentis
					<lb/>Dei aliquid se lucrari posse conspiciunt, tunc bona sua declarari et propalari
				<lb/>patiuntur, quia non suam sed conditoris sui laudem requirunt.</p>
				<p><lb/>Theophilus: Satis aperta ratio patet, nec aliquid inde ultra requirendum puto.</p>
			</div>
			<div type="chapter">
				<head><lb/>7.</head> <p>Desiderius: Ea quoque, quae de hoc egregio viro, videlicet Gumizone, Iohannes
					<lb/>religiosus monachus, qui in hac vicina silva sub anachoretica disciplina solitarius commoratur,
					<lb/>solitus est referre, dignum duxi huic nostro associare libello. Dicebat enim,
					<lb/>quia, cum adhuc in Beneventana civitate in suo monasterio degeret, quadam die quidam
					<lb/>Dei servus sibi aliisque fratribus, qui ibi aderant, intulerit, dicens: "Pro certo sciatis hodie
					<lb/>aliquem magnum virum e monachis apud Montem Casinum ex hoc mundo migrasse ad
					<lb/>Dominum". Quod illi audientes mirati sunt, quod per octoginta fere miliaria egredientem
					<pb n="1122"/>
					<lb/>e corpore animam illius videre potuerit; et non adhibentes fidem subtiliter studuerunt
					<lb/>indagare, et repertum est eo die illum venerabilem virum emisisse animam, quo praedictus
				<lb/>Dei servus Beneventi positus agnovit.</p>
			</div>
			<div type="chapter">
				<head><lb/>8.</head> <p>Sed neque hoc taceam, quod de Mancuso monacho fratribus referentibus agnovi,
					<lb/>quem ipse in monasterio positus vidi, nostroque iam tempore defunctus est. Qui cum
					<lb/>ex Apuliae partibus conversionis gratia huc venisset, a Richerio abbate, nostro praedecessore,
					<lb/>susceptus fratrum congregationi associatus est. Itaque in monasterio corpore,
					<lb/>in seculo mente degens, semper terrena quaeque ac secularia meditabatur; omne magisterium
					<lb/>regularis disciplinae sibi grave ac importabile videbatur. Tunc coepit ab abbate
					<lb/>licentiam petere multasque occasiones adinvenire, quo patriam parentesque posset revisere.
					<lb/>Cumque ab abbate suo saepius fuisset admonitus, ut viam veritatis, quam semel arripuerat,
					<lb/>in melius proficiens de die in diem ad finem usque perducere deposita omnis torporis
					<lb/>ignavia summopere studeret, ne forte iuxta sententiam Domini aratrum tenens retroque
					<lb/>respiciens regno caelorum aptus esse non posset, et ne uxorem Loth imitans in statuam
					<lb/>salis versus horrendum cunctis spectaculum praeberet, ille nichilominus, cuius mens
					<lb/>semel a maligno obsessa fuerat, nullo modo quiescebat, sed cotidie abbatem fratresque
					<lb/>precibus fatigando, ut eum patriam revisere sineret, omnimodis postulabat. Cumque
					<lb/>spem redeundi frustratam sibi esse conspiceret, clam de monasterio egressus, more fugacis
					<lb/>servi nocturnas tenebras captans, ut canis ad suum vomitum, ad patriam diabolo instigante
					<lb/>reversus est atque in parentum domo mansitans seculariter ibi, ut iam dudum mente
					<lb/>conceperat, vivere coepit. Sed cum ab abbate suo per nuntium saepe fuisset admonitus,
					<lb/>ut ad monasterii claustra rediret, et ille salutaria monita parvipendens optemperare neglegeret,
					<lb/>ab eodem abbate communione privatus est. Cum itaque post non multos dies
					<lb/>paululum languore correptus in lectulo resideret, immanem leonem ingredientem hostium
					<lb/>ac contra se aperto ore venientem cernit. At ille ad ingressum ferocis bestiae territus
					<lb/>coepit magnis vocibus clamare, dicens: "Currite, currite, quia leo iste me devorare contendit."
					<lb/>Leo vero rugiens irruit in eum et mordicus coxam illius apprehendens maximum
					<lb/>ex ea carnis frustum abstraxit sicque eum cruentatum ac seminecem relinquens disparuit.
					<lb/>Cumque plures ad clamorem vocis illius obstupefacti concurrerent, leonem quidem minime
					<lb/>viderunt, sed cruentatum ac semivivum monachum in terra prostratum invenerunt. Itaque
					<lb/>cum eum a terra elevassent, paululum recepto spiritu cuncta, quae sibi acciderant, per
					<lb/>ordinem pandit et, ut quantocius se ad monasterium reducerent, propinquos ac vicinos
					<lb/>obnixe precatus est. Propinquis igitur eius voto optemperantibus, ad cellam huius nostri
					<lb/>monasterii, quae intra Asculanum oppidum sita est, eum portaverunt; ibique post paululum
					<lb/>recuperata sanitate hoc ad monasterium est reversus ac ex perpetrata culpa poenitentia
				<lb/>accepta plures postea in sanctae conversationis habitu vixit annos.</p>
				<p><lb/>Theophilus: Monachus iste, ut video, iccirco leoni, id est diabolo, visibiliter ad tempus
				<lb/>traditus est, ut postmodum invisibiliter ab eius potestate liberari in perpetuum mereretur.</p>
			</div>
			<div type="chapter">
				<head><lb/>9.</head> <p>Desiderius: Vis etiam, ut narrem tibi, qualiter omnipotens Deus hoc monasterium
					<lb/>de tyrannorum manibus semper eripuit atque ab inimicorum infestatione meritis
				<lb/>beati patris Benedicti dextera suae divinitatis protexit?</p>
				<p><lb/>Theophilus: Narra, quod libet; nam alacri animo, devota mente attentisque auribus
				<lb/>me cuncta haec auscultare profiteor.</p>
				<pb n="1123"/>
				<p><lb/>Desiderius: Pandulfus Capuanus princeps vir potentissimus ac ditissimus fuit,
					<lb/>qui latrocinando, humanum sanguinem fundendo, civitates, oppida ac aliorum praedia
					<lb/>circumcirca manentium crudeliter auferens suo subdidit dominatui, quique stupra, caedes,
					<lb/>rapinas, distractiones bonorum ecclesiarum multa per tempora absque ulla miseratione
					<lb/>insatiabiliter exercuit. Igitur cum plurimas opes Christi ecclesiis diripiens abstulisset,
					<lb/>omnia castra, villas ac praedia huius monasterii cupiditate ductus sacrilega abstulit, ita
					<lb/>ut nec unum rusticum, qui rura coleret, vel rura, quae a rustico colerentur, monachis
					<lb/>reliquisset. Insuper etiam omnem thesaurum huius monasterii auferens asportavit ac in
					<lb/>arce, quam non longe a Capuana urbe in monte, qui Sanctae Agathae martyris dicitur,
					<lb/>construxerat, in qua multa spolia orphanorum, viduarum, ecclesiarum ac pauperum intulerat,
					<lb/>condens reposuit. Cum vero iam omnipotens Deus tantis sceleribus finem vellet
					<lb/>imponere et lacrimae ac voces pupillorum, viduarum ac pauperum necnon orationes
					<lb/>precesque servorum Dei in conspectu divinitatis eius essent admissae, sicut scriptum est:
					<lb/>"Cor regis in manu Dei", Chuonradi imperatoris menti inspiravit, ut ad vindicandas eius
					<lb/>ecclesias ac de tyrannorum manibus eruendas Italiam revisens Romam veniret. Cum
					<lb/>igitur magno exercitu congregato Italiam ingrediens Romam venisset, optimos ex latere
					<lb/>suo viros Capuam Pandulfo principi mittere placuit, cui, ut bona sancti Benedicti iniuste
					<lb/>a se ablata omni postposita mora restitueret et nobiles vel cuiuslibet generis viros, quos
					<lb/>captos ac magno ferri pondere conexos multos in carcere detinebat, dimitteret omnesque
					<lb/>res illorum eis festinanter redderet, per eosdem viros voluit imperare. Nam voluntas
					<lb/>veniendi ad has partes minime animo eius insederat, si ea perficere posset, quae per
					<lb/>praefatos viros eidem Pandulfo praecipiebat. Sed Deus omnipotens, qui cor Pharaonis
					<lb/>induravit ob multa, quae in populum Dei sine causa irrogaverat, mala, ut Moysi servo
					<lb/>suo signa et prodigia mirabiliter ostendenti non crederet, induravit etiam cor istius, ne
					<lb/>iussioni imperatoriae obediret. Cumque hii, qui missi ab imperatore fuerant, Capuam
					<lb/>venissent, multis cum eodem Pandulfo verbis frustra habitis ad imperatorem sine effectu
					<lb/>reversi sunt. At vero postquam imperator se contemptum a principe vidit, ira commotus,
					<lb/>Roma exercitu amoto egrediens, Casinum venit ac ad beati patris Benedicti
					<lb/>limina conscendit; facta oratione fratrum capitulum intravit congregatisque in unum
					<lb/>fratribus, ut pro se Dominum precarentur, rogavit ibique coram eis Deum beatumque
					<lb/>Benedictum non ob aliud se ad has partes venisse, nisi ut eius monasterium de manu
					<lb/>crudelissimi tyranni eriperet, testatus est. Dein benedictione petita inde egressus Capuam
					<lb/>venit. Satellites vero praefati principis, qui monasterii bona eius imperio ad sui usum
					<lb/>detinebant, postquam de augusti adventu certificati cognoverunt, omnes huc illucque fugientes
					<lb/>dispersi sunt. Sicque factum est, ut monasterium omnia castra, villas ac praedia sibi
					<lb/>ablata uno die reciperet et ea, quae ibi ad alienum usum ministri scelerum congregaverant,
					<lb/>in monachorum potestatem devenirent. Unde eis michi contigisse videtur illud, quod
					<lb/>beatus pater Benedictus discipulis suis ex inopia panum tristantibus olim praedixerat,
					<lb/>ut hodie minus, crastina vero abundanter haberent. Praefatus igitur augustus Capuam
					<lb/>ingressus, eidem Pandulfo principatus honorem auferens, alterum in loco eius constituit.
					<lb/>Ipse vero in arcem, quam in monte Sanctae Agathae martyris summo studio munierat,
					<lb/>ex eadem urbe fugiens se contulit. Unde divina dispositione contigit, ut omnia, quae
					<lb/>latrocinando, peierando multorumque cruorem innoxium effundendo multa per tempora
					<lb/>adquisierat, in spatio unius septimanae amitteret nichilque sibi ex tot et tantis acquisitis
					<lb/>municipiis praeter arcem, quam praediximus, remaneret, et qui multos aliorum natos
					<lb/>suis ablatis rebus mendicare coegerat, qui ex eo orti sunt usque hodie huc illucque
					<pb n="1124"/>
					<lb/>mendicatum pergant. Quae omnia meritis beati Benedicti sibi evenisse quis dubitet,
				<lb/>cuius ipse bona iniqua ductus cupiditate distraxit!</p>
				<p><lb/>Theophilus: De hac re minime dubitandum est, quando coram fratribus praefatus
					<lb/>imperator non ob aliud nisi ob defensionem sancti Benedicti monasterii se Romam
				<lb/>transisse testatus est.</p>
			</div>
			<div type="chapter">
				<head><lb/>10.</head> <p>Desiderius: Alio tempore quidam Capuanus Pandulfus nomine collectis ex
					<lb/>amicis et vicinis undique equitibus ac non parvo militum numero congregato castellum
					<lb/>huius monasterii, quae Conca dicitur, diabolo instigante aggredi ac capere conabatur.
					<lb/>Qui e Capuana urbe suis cum sequacibus inclinato iam ad vesperam die egressus, ut per
					<lb/>totam noctem deambulans, antequam dies illucesceret, cunctis adhuc secure illic quiescentibus,
					<lb/>praedictum castrum aggredi et capere posset, iter arripuit. Cum vero egressi urbe
					<lb/>aliquantulum processissent atque in eum locum, ex quo ipsi iam non in die, sed in nocte,
					<lb/>ne ab aliquibus viderentur, ambulare disposuerant, pervenissent, eis paululum ibi remorantibus
					<lb/>optata nox supervenit. Qui ut filii tenebrarum magis tenebras quam lucem
					<lb/>diligentes ac illud, quod Dominus in euangelio dicit: "Qui ambulat in nocte offendit",
					<lb/>minime attendentes per agrum unius fundi coeperunt ambulare et ad invasionem praefati
					<lb/>castri quantocius properare. Igitur equis calcaribus cruentatis, recto se itinere ire putantes,
					<lb/>per totarm noctem praedictum agrum discurrentes circumierunt. Sed omnipotentis Dei
					<lb/>mirabili dispositione facto mane ibi se, eos ubi nox ceperat, invenerunt. Sicque eis, quae
				<lb/>cupierant, frustrati, confusi ac mirabiliter fatigati ad domum suam vacui sunt reversi.</p>
			</div>
			<div type="chapter">
				<head><lb/>11.</head> <p>Alio quoque tempore dum piscatores huius monasterii retia in mare, quo pisces
					<lb/>ad refectionem fratrum caperent, misissent, Normannus quidam mente tumidus ac inflatus
					<lb/>superbia furibundo spiritu supervenit; et, ut sunt ad rapinam avidi, ad invadenda aliena
					<lb/>bona inexplebiliter anxii, comprehensum unum e piscatoribus, vestimentum ei, quo erat
					<lb/>indutus, abstraxit sibique mox induit. Dein naviculam ingressus piscatorem cogere coepit,
					<lb/>ut retia ex alto educeret, quatinus pisces, qui in ea inventi essent, secum abstrahens
					<lb/>deportaret. Cumque piscator renueret et se pisces ad monachorum, non ad Normannorum
					<lb/>refectionem capere velle se diceret, valde caesus ab eodem Normanno in mare proiectus
					<lb/>est. Cum vero isdem Normannus piscium praeda avidus retia ex alto per semetipsum
					<lb/>trahere et pisces legere coepisset, subito in mare ex navicula cecidit atque interclusus
					<lb/>ab aequore spiritum exalavit. Sed mirabile dictu! ante illum unda mortuum proiecit in
				<lb/>litore, quam piscator, qui ab eo proiectus in aquas fuerat, vivus natando venire potuisset.</p>
			</div>
			<div type="chapter">
				<head><lb/>12.</head> <p>Alio etiam tempore latrones noctu huius nostri monasterii cellarium ingressi,
					<lb/>carnes, caseum lardumque exinde subripientes, suos sacculos impleverunt; sed foras
					<lb/>egressi, sacculos, quos impleverant, levare conati minime potuerunt. Dein relicta sarcina
					<lb/>temptantes fugere, per totam noctem hac illac per claustra monasterii deambulantes, foras
					<lb/>egredi nullatenus valuerunt. Igitur facto mane, cum se intra monasterii claustra conspicerent,
					<lb/>timore exterriti ac sui reatus conscii, quid facerent, nesciebant. Tandem reperto
					<lb/>inter se consilio exeuntes per portam monasterii, si quo modo possent evadere, quasi
					<lb/>nichil mali perpetrasse viderentur, ceteris se, qui de monasterio ad quodlibet opus egrediebantur,
					<lb/>miscuerunt et lento pede, ne aliqua de eis suspicio oriretur, carpentes iter
					<lb/>haud longiuscule a monasterio substiterunt. Cum interea cellararius fratribus solita
					<lb/>stipendia praebiturus cellarium ingrederetur, refertos ante aditum saeculos invenit et
					<pb n="1125"/>
					<lb/>miratus ignoransque, quid esset, quaeque condita requisivit. Cum autem reposita ablata
					<lb/>conspiceret, turbatus damno, foras egressus, quicquid perdiderat, in ipsis sacculis repperit.
					<lb/>Qui vehementer attonitus et iam, quid esset, intellegens, mox convocatis ad se duobus
					<lb/>vel tribus pueris, per viam vergentis deorsum montis, si forte latrunculos, qui id admiserant,
					<lb/>invenire possent, mittere curavit. Illi autem iussa complentes, cum monasterio
					<lb/>egressi paululum processissent, reppererunt illos iuxta stantes in ipso itinere montis.
					<lb/>Cumque iam pene pertransissent eos ac nullam in eos, quia noti erant, suspicionem
					<lb/>haberent, cito gressu iter, quod coeperant, peragebant. Illi vero divinitus exterriti ac
					<lb/>velut amentes effecti coeperunt post eos clamare et dicere: "Scimus, domini, quia, ut
					<lb/>nos comprehendatis, venistis, sed miseremini nostri; nichil enim inde asportavimus,
					<lb/>sed ablata omnia in ipso cellarii ingressu dereliquimus". At illi talia audientes comprehenderunt
					<lb/>eos ligatisque post tergum manibus ad monasterium perduxerunt atque ita,
					<lb/>ut erant conexi vinculis, fratribus praesentaverunt. Praeterea fuere nonnulli, qui minus
					<lb/>circa praeceptum Domini cauti caedi eos ac sic dimitti iudicaverunt. Ceteri autem, quorum
					<lb/>mens pia in Domino erat et magis erga divina mandata sollicita, studentes iussa
					<lb/>complere dominica, solutos vinculis, cibo potuque refectos, liberos abire permittunt. O mira
					<lb/>domini Iesu Christi benignitas, mira pietas, mira, quam docuit, patientia! Cum in lege
					<lb/>scriptum sit: "Diliges amicum tuum et odio habebis inimieum tuum", necnon: "manum
					<lb/>pro manu, dentem pro dente, oculum pro oculo" talionem pro talione reddi mandatum
					<lb/>sit, ipse diligere inimicos, benefacere se odientibus, salutare non resalutantes, auferenti
					<lb/>tunicam dimittere pallium ac bona pro malis reddere se sequentibus voluit imperare.
				<lb/>Theophilus: Grata michi nimium fateor esse, quae narras.</p>
			</div>
			<div type="chapter">
				<head><lb/>13.</head> <p>Desiderius: Res est mirabilis et vehementer stupenda, quam narro, sed ita
					<lb/>a pluribus cognita, ut de ea ab aliquo in nullo debeat dubitari. Quodam itaque tempore
					<lb/>Sergius magister militum, qui Neapolitanae praeerat urbi, venatum in ipso sancto paschali
					<lb/>sabbato pergens silvam suis cum pueris, ut apros caperet, est ingressus, tensisque retibus
					<lb/>ad insequendos eos sese cum canibus huc illucque unanimiter omnes per silvam diffundunt.
					<lb/>Sed antequam aper a retis laqueo fugiens involveretur, occupatus a venatoribus, confossus
					<lb/>captusque est. Cum autem hora iam tardior esset et sol ad occasum vergens
					<lb/>atram umbram iam pene induceret terris, praedictus magister militum, ne noctis tenebris
					<lb/>occuparetur, sumpta, quam ceperat, venatione, omni cum clientela domum quantocius
					<lb/>repedare coepit; uni tantummodo puero Pytagorae nomine, ut retia colligeret et se perniciter
					<lb/>sequeretur, imperavit. Igitur cum puer, qui relictus fuerat, collectis retibus recto
					<lb/>calle suum dominum sequeretur, subito duo monachi reverendi admodum vultus ei se in
					<lb/>itinere contulerunt. Cumque timore exterritus, quinam essent, inquireret, illi: "Ne timeas",
					<lb/>inquiunt, "tantummodo sequere nos!" Cum itaque aliquantulum simul per eandem silvam
					<lb/>graderentur, venerunt ad quendam lacum cenosum valde atque horribilem aspectu; ibique
					<lb/>Pandulfum Capuanum principem, cuius superius memoriam feci, qui non longo ante
					<lb/>tempore defunctus fuerat, ferreis nexum vinculis atque in illius ceno laci ad gulam usque
					<lb/>demersum ei miserabiliter ostendunt. Interea duo nigerrimi spiritus retortas ex agrestibus
					<lb/>vitibus facientes per gulam eum ligaverunt ac in ipsam lacus profunditatem merserunt
					<lb/>iterumque sursum extraxerunt. Cumque haec sepius facerent, praedictus puer Pytagoras,
					<pb n="1126"/>
					<lb/>tremula licet voce, eum alloquitur, ut sibi, qua de causa talia pateretur, ediceret. Ille
					<lb/>vero flens et eiulans ad verba interrogantis pueri mox tale responsum protulit, dicens:
					<lb/>"Quamvis, o puer, ex innumeris meis sceleribus michi plurima et infinita poena praeparata
					<lb/>sit, tamen ob nullam aliam causam hanc, quam cernis, patior poenam nisi propter
					<lb/>aureum calicem, quem de monasterio beati Benedicti sacrilega ductus cupiditate abstraxi
					<lb/>eique etiam moriens reddere neglexi. Sed obnixe deprecor ac per Iesum Christum dominum
					<lb/>salvatorem omnium, cuius ego miser praecepta contempnens in hanc sum voraginem
					<lb/>mortis demersus, te optestor, ut Capuam ad uxorem meam vel ipse pergas vel nuntium
					<lb/>dirigas, qui ei et tormenta, quae patior, et, ut calicem monasterio sancti Benedicti reddat,
					<lb/>insinuet." At ille: "Quid prodest", inquit, "si ei nuntiavero? Non enim, quod te vidissem,
					<lb/>vel quod talia patiaris, michi creditura est." Cui ille respondit: "Hoc sibi signum ex mei
					<lb/>parte denuntia, quod Pandulfus Gualae filius calicem ipsum pro pignore habeat, et, ut
					<lb/>datis solidis, quos ei debuimus reddere, illum recipiat atque sancti Benedicti monasterio
					<lb/>omni postposita mora restituat, sibi celeriter rogo insinuare ne differas". Quibus dictis
					<lb/>visio illa ab oculis eius ablata est. Puer vero statim ut domum regressus est, infirmitate
					<lb/>detentus, intra paucos dies defunctus est. Ea vero, quae viderat quaeve sibi dicta fuerant,
					<lb/>omnibus ad se venientibus patefecit. Pandulfus etiam ipse, qui causa pignoris calicem
					<lb/>apud se habebat, hoc ipso tempore, nescio qua de causa, Neapolim pergens, haec omnia
					<lb/>ex ore ipsius Pytagorae se audisse michi retulit; per quem quoque idem Pytagoras uxori
					<lb/>illius omnia, quae de viro eius viderat vel quae ipse ei mandaverat, Capuae nuntiavit.
					<lb/>Illa autem sibi potius quam marito consulens, pretium, quod vir eius accommodaverat,
				<lb/>reddere nolens, nec calicem recipere nec monasterio reddere curavit.</p>
				<p><lb/>Theophilus: Mirandum valde est ac magna cum cautela pensandum, cur omnipotens
					<lb/>Deus talia huic puero ostendere voluit, cum ille, qui sibi ostensus est, a poena liberatus
					<lb/>non est, vel cur tot tantisque sceleribus occultatis pro solo aureo calice cruciari visus
					<lb/>est, vel cur ipse, cui haec ostensa sunt, ex nimio terrore languore correptus mortuus est.
					<lb/>Desiderius: Quod vir iste in poenis visus est et tamen, uxore calicem reddere
					<lb/>parvipendente, a poenis liberatus non est, iusto, occulto tamen, omnipotentis Dei iudicio
					<lb/>factum est eiusque pia ac benigna providentia in notitiam hominum deductum est, ut
					<lb/>videlicet, quicumque haec audierit, pertimescat et a rapinis ecclesiarum mentem manusque
					<lb/>compescat, ne et ante mortem sese poenitere non liceat et post mortem parentibus propinquisve
					<lb/>ea, pro quibus ipse a suppliciis liberetur, operari non libeat sicque fiat, ut
					<lb/>pro eis supplicia aeterna possideat, quae Dei timore postposito in vita positus nullatenus
					<lb/>perpetrare formidat, et iam veniam non mereatur in vita illa, quam bonis sanctisque
					<lb/>operibus neglexit promereri in ista. Quod vero ceteris facinoribus tacitis de solo aureo
					<lb/>calice iudicari visus est, aperte datur intellegi, quam fortiter, quam atrociter quamque
					<lb/>miserabiliter pro aliis plurimis immensisque sceleribus torquebatur, quando pro unius
					<lb/>parvi calicis rapina tam dire tamque crudeliter cruciabatur. Namque superius retulimus,
					<lb/>quod idem Pitagorae puero dixerit, quod multa et immensa pro aliis delictis fuerant sibi
					<lb/>praeparata tormenta. Quod vero is, qui eum in suppliciis vidit, continuo languore correptus
					<lb/>non post multum temporis mortuus est, non multum miramur, si illud, quod
					<lb/>Danieli, viro desideriorum et somniorum veridico interpretatori, contigit, attendamus. Nam
					<lb/>post visionem spiritualium mysteriorum continuo aegrotavit et per dies plurimos, sicut
					<lb/>idem testatur, elanguit. Si autem talis tantusque vir spiritualia visa non tulit, sed continuo
					<lb/>languore apprehensus per dies plurimos infirmatus fuit, quid mirum, si puer iste
					<lb/>curis secularibus deditus, carnalibus desideriis pressus, visionem spiritualium rerum ferre
					<lb/>non potuit, sed infirmitate detentus ad extrema devenit? Sed in his omnibus divina iudicia
					<lb/>magis metuenda quam indaganda sunt, quia magna et inscrutabilia sunt, teste psalmista,
					<lb/>qui ait: "Iudicia tua abyssus multa", testante quoque Paulo, qui dixit: "O altitudo divitiarum
					<pb n="1127"/>
					<lb/>sapientiae et scientiae Dei, quam incomprehensibilia sunt iudicia eius et investigabiles viae
					<lb/>eius! Quis enim cognovit sensum Domini, aut quis consiliarius eius fuit, aut quis prior
					<lb/>dedit illi, et retribuetur ei? Quoniam ex ipso et per ipsum et in ipso sunt omnia, ipsi gloria"
				<lb/>et imperium "in secula" seculorum. "Amen."</p>
			</div>
		</div>
		<div type="book">
			<head><lb/>[LIBER SECVNDVS.] </head>
			<div>
				<head><lb/>[PROLOGVS.] </head>
				<p><lb/>Praemisso utcumque primo, quemadmodum promiseramus, libello, nunc secundum
					<lb/>Deo auxiliante scribere aggrediar, in quo cetera, quae supersunt, in hoc monasterio vel
					<lb/>a monachis huius sacri coenobii ubicumque divina largiente clementia his temporibus
				<lb/>facta miracula, quae nostrae occurrunt memoriae, curabo concludere.</p>
			</div>
			<div type="chapter">
				<head><lb/>1.</head> <p>Cum adhuc essem laicus et intra annos adolescentiae aetatem ducerem, quae a
					<lb/>multis in Beneventana civitate degens audivi de Iohanne, tunc eiusdem Beneventanae
					<lb/>ecclesiae archidiacono, postmodum vero huius sancti coenobii abbate, silenter non transibo.
					<lb/>Cum idem Iohannes de illustri prosapia originem duceret et, quod maius est, religiose
					<lb/>vivens omnipotenti Domino omnimodo placere studeret, ita a clero et populo diligebatur,
					<lb/>ut omnes ei unanimiter post mortem archiepiscopi eiusdem urbis summum sacerdotium
					<lb/>peroptarent. Alter quidam in eadem ecclesia, Alax nomine, diaconus erat, qui ad adipiscendum
					<lb/>pontificium omni nisu aspirabat nec, quo ordine id assequi posset, quicquam pensi
					<lb/>habebat; sed dum idem Iohannes archidiaconus superesset, ad culmen tanti honoris se
					<lb/>posse pertingere desperabat. Cumque haec cotidie in animo volveret, vana illum cogitatio
					<lb/>haud quiescere permittebat. Cum quadam die uterque secreto in loco consedissent et
					<lb/>nemo alius cum eis esset, sermo inter eos ortus est de huius miserae vitae fragilitate,
					<lb/>de caelestis ac perpetuae vitae iocunditate, de poena peccatorum ac de gloria sempiterna
					<lb/>iustorum. Itaque statuerunt inter se huius gloriam mundi relinquere ac sanctae conversationis
					<lb/>habitum suscipere; et ut magis fidi esse possent, iuramento, quod statuerant,
					<lb/>firmaverunt. Dein diem decernunt, quo apud castrum Casinum limina beati Benedicti
					<lb/>peterent ac sub eius magisterii regula Iesu Christo domino deservirent. Igitur postquam
					<lb/>ad statutum diem ventum est, quo ab eis aggrediendum erat iter, Alax, qui aliud animo,
					<lb/>aliud gestabat in ore, Iohanni archidiacono dixit: "Karissime frater, quoniam de rebus
					<lb/>meis aliquid adhuc superest, quod secundum Deum ordinare cupio, tu, obsecro, praecede,
					<lb/>et mox ut sanctae conversationis habitum susceperis, michi nuntium mitte. Ego autem
					<lb/>interim his expletis quantocius te subsequi curabo." Archidiaconus vero ad monasterium
					<lb/>beati patris Benedicti veniens, mox ut sacrum habitum suscepit, nuntium, ut decreverant,
					<lb/>socio direxit, qui eum sub sanctae institutionis regula iam colla summisisse et, ut ipse
					<lb/>celeriter veniret, ut pollicitus fuerat, nuntiaret. At ille, mox ut talia audivit, alacer
					<lb/>effectus, quod illum, qui sibi in ecclesia praeminebat, recessisse cernebat, omnino se ad
					<lb/>eum accedere atque tam artam aggredi viam posse negavit. Deinde ad acquirendum
					<lb/>culmen pontificatus honoris totis viribus nitebatur. Sed omnipotens ac iustus Deus aliter,
					<lb/>quam ipse sperabat, disposuit. Nam cum imperator Otto egressus Germania Italiam
					<lb/>intrasset, postquam Romanas res, prout sibi videbatur, disposuit, Beneventum adiit: cui
					<lb/>Alax ita familiaris effectus est, ut idem augustus eum eligi in pontificem, ecclesia renuente,
					<lb/>praeciperet. Postmodum vero imperator Romam rediens Romanum pontificem eum
					<pb n="1128"/>
					<lb/>consecrare rogavit et consecratum Beneventum remisit. Imperator deinde febre correptus
					<lb/>post aliquot dies divina dispositione defunctus est. Ille vero Beneventum rediens ne
					<lb/>moenibus quidem civitatis appropinquare ausus fuit; sed cum dedecore illo repulso alium
					<lb/>sibi cives pontificem elegerunt. Fecit quidem haec omnipotens Deus ad vindictam malefactorum,
					<lb/>laudem vero bonorum, ut qui cupiditate honoris ductus fraudulenter fratrem
				<lb/>suum studuit ab ecclesia pellere, ipse pulsus patria exul in alieno solo vitam finiret.</p>
			</div>
			<div type="chapter">
				<head><lb/>2.</head> <p>Praeter haec ea, quae sequuntur, Leone venerabilis vitae, qui ante paucos annos
					<lb/>defunctus est, et aliis veteranis monachis narrantibus audivi. Cum igitur idem Iohannes
					<lb/>aliquantos in monasterio sub sanctae institutionis regula explesset annos, petita ab abbate
					<lb/>suo licentia Ierusolimam perrexit atque in Syna monte per sex continuos in Dei servitio
					<lb/>degit annos. Postmodum vero in Grecia in monte, qui Agyon oros dicitur, aliquanto
					<lb/>tempore mansit. Sed ea, quae illo in loco eum vidisse contigit, haudquaquam michi
				<lb/>reticenda videntur.</p>
				<p><lb/>Quidam nanque heremita in eodem monte manens a paucis vel frequentabatur vel
					<lb/>noscebatur. Dum quadam die frater, qui ei ministrabat ac certis diebus victum deferebat,
					<lb/>supra memoratum Iohannem, venerabilem virum, ad eundem Dei servum duxisset, sicut
					<lb/>ipse postmodum discipulis suis cum lacrimis solitus erat referre, benigne, ut decebat, ab
					<lb/>eo susceptus est. Et cum sermo inter eos de caelestis vitae gaudiis diutius agitaretur,
					<lb/>servus Dei hiis, qui advenerant, dixit: "Venite, fratres, quia iam hora est, alimenta sumamus
					<lb/>corporis, ne revertentes in via deficiatis; nec enim ieiuni recedere debetis a nobis,
					<lb/>propter quem tanti subistis iter laboris". Et haec dicens mensam praeparat, prandium
					<lb/>apponit. Cum denique oratione facta ad mensam consedissent, mirabile dictu, ecce immanis
					<lb/>ursus e vicina silva veniens, sese ante ora prandentium favum dulciflui mellis ferens
					<lb/>exhibuit. Cumque illi valde perterriti fugam inire temptarent, venerabilis heremita ille
					<lb/>eos compescuit et, ne terrerentur, admonuit, dicens multos esse iam annos, quo sibi
					<lb/>omnipotens Dominus per bestiam illam saepissime hoc melliflui nectaris donum sua pietate
					<lb/>transmiserit. Peracto itaque prandio surgentes a mensa, animo magis satiati quam
				<lb/>corpore, percepta benedictione ad monasterium sunt reversi.</p>
				<p><lb/>Post non multos vero dies beatissimus pater Benedictus eidem Iohanni per visionem
					<lb/>apparuit et dans ei pastoralem virgam, quam manu gestabat, ut Casinum ad suum monasterium
					<lb/>quantocius reverteretur, admonuit. Facto itaque mane abbati ipsius monasterii,
					<lb/>religioso videlicet viro, visionem, quam viderat, per ordinem pandit. At ille, ut erat
					<lb/>providus atque discretus, voluntatem Dei in hac visione cognoscens intulit, dicens:
					<lb/>"Frater Iohannes, celeriter ad tuum monasterium reverti festina, ne tanto patri, qui tibi
					<lb/>per visionem apparuit, esse inobediens videaris. Decrevit enim, ut michi videtur, omnipotens
					<lb/>Deus te suo gregi praeponere et, ut suas fideliter pascas oves, sua miseratione
					<lb/>eligere." Ille igitur visioni et admonitioni optemperans, transmarina relinquens arva
					<lb/>Christo duce reversus est atque a religiosissimo viro Iohanne, qui tunc fratribus praeerat,
					<lb/>praepositus factus non multo post tempore, quia idem abbas corpore iam debilis erat
					<lb/>atque pondus tanti oneris ferre nequibat, consilio et electione cunctorum fratrum ab eodem
					<lb/>venerabili patre abbas est ordinatus. Ille vero abbatia relicta in vicina silva secessit
					<lb/>atque ibi usque ad vitae suae terminum solitarius degens in omnipotentis Dei servitio
				<lb/>vitam finivit.</p>
			</div>
			<div type="chapter">
				<head><lb/>3.</head> <p>Interea nec ea, quae de beato Felice audivi, monacho videlicet huius monasterii,
					<lb/>silentio sunt praetermittenda. Quodam tempore, nescio qua de causa, ad Teatinam urbem
					<pb n="1129"/>
					<lb/>isse me contigit; et cum ab episcopo et clericis illius ecclesiae benigne ac amicabiliter
					<lb/>susceptus essem atque orationis gratia ad ecclesiam me duxissent, facta oratione ad dexteram
					<lb/>me ecclesiae contuli ibique aedeculam et altare conspexi. Cumque episcopum et clericos
					<lb/>interrogassem, in cuius honore altare illud conditum esset, responsum michi est, quod in
					<lb/>honore beati Felicis confessoris Christi altare illud esset dedicatum. Cum autem, quis
					<lb/>fuerit ille Felix, inquirerem, dixerunt michi, quod monachus Casinensis congregationis fuerit
					<lb/>atque ab abbate suo illis in partibus, ut pastoribus et gregi praeesset, missus, ibi vitam
					<lb/>finierit et, cum ad corpus eius omnipotens Deus multa mirabilia operaretur, a maioribus
					<lb/>suis de loco, in quo prius iacuerat, levatus atque in hac ecclesia, "sub hoc, ut cernis,
					<lb/>altare" conditus fuerit. Igitur quoddam memorabile illo in loco nuper ab eo patratum
					<lb/>omnipotente Domino largiente narrabant. Cum quidam caecus ad cuncta obstantia
					<lb/>pedes offendens, misericordem Dominum rogaturus ante eius altare venisset et prostratus
					<lb/>toto in terra corpore gemitu ac suspiriis, ut meritis beati Felicis sui misereretur,
					<lb/>orasset, mox depulsis caecitatis tenebris ita sanus et incolumis surrexit, ut mirantibus
					<lb/>cunctis ipse suis oculis lucem coeperit cernere, quam semper ab aliis desiderarat
				<lb/>audire.</p>
				<p><lb/>Theophilus: Velim scire, si vir iste venerabilis, qui ita post mortem claruit, in
				<lb/>hac vita positus aliquod signum de vitae suae merito dedit?</p>
				<p><lb/>Desiderius: Non quidem hunc venerabilem virum, dum in hoc saeculo vixit, aliquod
					<lb/>indicium suarum virtutum dedisse comperi; verumtamen omnipotens Deus plerumque
					<lb/>agere consuevit, ut illi, qui devota mente sibi servire student, licet in carne positi nullum
					<lb/>signum suae sanctitatis ostendant, post mortem tamen, cuius meriti fuerint, celari minime
					<lb/>patiatur, ut, dum extincta eorum corpora ita miraculis coruscare cernuntur, in ipsius
				<lb/>servitio humanae mentes acrius accendantur.</p>
				<p><lb/>Theophilus: Fateor michi placere, quae dicis; sed, quaeso te, inchoata prosequere,
				<lb/>ut, dum, quae valde cupio, audio, ad amorem supernae patriae fessus animus relevetur.</p>
			</div>
			<div type="chapter">
				<head><lb/>4.</head> <p>Desiderius: Gregorius quidam summae religionis monachus in hoc coenobio
					<lb/>dictus est, qui, sicut a plerisque huius loci fratribus audisse me reminiscor, dum in praesenti
					<lb/>vita moratus est, sub monasticae disciplinae regula omnipotenti Domino studuit strenuissime
					<lb/>deservire. Cumque expleto vitae termino ex hoc mundo migrasset, tanta odoris
					<lb/>flagrantia de loco, in quo exanimis iacebat, emanavit, ut omne subito monasterium illius
					<lb/>odoris suavitas, quasi unius angulum domatis, mirifice resperserit. Et dum omnes odoris
					<lb/>illius ineffabili quadam suavitate recreati mirarentur ac, quid esset, omnino nescirent,
					<lb/>nuntius repente ab infirmorum domo properans venit, qui Gregorium monachum obisse
					<lb/>retulit. Voluit itaque omnipotens Deus ostendere, quanti meriti iste vir fuerit, cuius egrediente
				<lb/>anima tam mirifico odore coenobium omne repleverit.</p>
			</div>
			<div type="chapter">
				<head><lb/>5.</head> <p>Alter quidam, ut fratres, qui adhuc supersunt, referunt, Angelus in hoc monasterio
					<lb/>monachus dictus est, cuius profecto vita nomini dissimilis visa non est. Qui dum infirmitate
					<lb/>tactus corporis ultimum diem clausisset, daemoniacus quidam forte in coquinam
					<lb/>intraverat: et ecce subito coepit strepere ac se furibundus a terra dissiliens in aera elevare,
					<lb/>magnisque vocibus clamans vim se a Benedicto perpeti conquerebatur, dicens: "O quid
					<lb/>nunc michi modo Benedictus fecit, animam Angeli monachi ob parvum cucullum, quod
					<lb/>gestavit in capite, michi auferens secum detulit". Cumque omnes, qui aderant, ad verba
					<lb/>illius stupefacti intenderent et, quid diceret, ignorarent, repente signum, quo fratrum obitus
					<lb/>significari solet, insonuit; statimque fratres omnes festinanter ad domum infirmorum pergunt
					<lb/>et Angelum monachum iam defunctum repperiunt. Qua de re aperte monstratum
					<pb n="1130"/>
					<lb/>est, quod animam illius in aliquo nocere non potuit, de cuius morte coram fratribus tam
				<lb/>tristem, tam lugubrem se antiquus hostis ostendit.</p>
				<p><lb/>Theophilus: Quaeso, dicas, cur diabolus tantum inimicetur humano generi, ut ab
					<lb/>ortu nativitatis usque ad exitum vitae omnibus modis elaboret a mandatis creatoris sui
					<lb/>hominem avertere atque ad aeternam patriam tendenti quascumque poterit insidias tendere.
					<lb/>Desiderius: Aperta ratio patet, quod antiquus hostis, qui se creatori suo aequiperare
					<lb/>contendit, passus magnam ruinam in voraginem profundi baratri demersus sit et iccirco
					<lb/>humano generi omnibus modis contrarius existat, quia illuc eum ascendere cernit, unde
					<lb/>ipse per superbiam deiectus irrecuperabiliter cecidit. Inde est, quod strepere, insanire,
				<lb/>frendere in electorum Dei transitu terribiliter videtur.</p>
			</div>
			<div type="chapter">
				<head><lb/>6.</head> <p>Azo etiam quidam religiosae satis vitae monachus fuit, qui ecclesiam beati
					<lb/>Michaelis archangeli in valle, quae dicitur Regis, a Lodoico christianissimo imperatore
					<lb/>mirifico opere constructam, postmodum vero a Saracenis destructam, omni cum studio
					<lb/>restauravit ibique fratres ad omnipotentis Dei servitium, prout potuit, congregavit. Cumque
					<lb/>ibidem multos in Dei servitio explesset annos, ultimam iam pene agens aetatem ad
					<lb/>monasterium nostrum, ex quo ab abbate suo missus fuerat, est reversus. Qui senio
					<lb/>morboque confectus, in domo infirmorurm in lectulo iacens, extremum vitae spiritum iam
					<lb/>moriturus trahebat, multique e fratribus excubantes circa lectum ipsius ymnis et psalmis
					<lb/>vacantes eius exitum expectabant. Quidam vero frater, qui adhuc superest et nobiscum
					<lb/>in monasterio conversatur, tunc iuvenis, nunc autem aetate moribusque grandaevus, in
					<lb/>dormitorio cum ceteris fratribus quiescebat: cum ecce subito nocte intempesta respiciens
					<lb/>vidit per visionem beatum Michaelem archangelum, cuius vultum pictura eum docente
					<lb/>cognoverat, per dormitorium venientem, cuius alter angelus vestigia subsequens paulo
					<lb/>longius gradiebatur. Quem intuens dixit: "Domine, nonne tu es beatus Michael archangelus?"
					<lb/>Et ille: "Ego utique". At ille: "Quo tendis", inquit, "domine?" "Ad domum", inquit, "infirmorum,
					<lb/>ut fratrem Azonem mecum assumam, quia iam tempus est, pergo". Et his
					<lb/>dictis visio, quam videbat, disparuit. Qui statim evigilans surrexit, festinanter ad domum
					<lb/>infirmorum perrexit fratremque Azonem e corpore animam exalasse invenit. Qua de re
					<lb/>aperte datur intellegi, quod isdem beatus Michael eum secum detulerit, qui ad assumendum
				<lb/>eum se venisse testatus est.</p>
			</div>
			<div type="chapter">
				<head><lb/>7.</head> <p>Frater quidam in nostro monasterio Stefanus Veneticus dicebatur, qui ex Venetiae
					<lb/>partibus adveniens in sanctae conversationis habitu studiosissime vixit. Cuius humilitatis,
					<lb/>patientiae ac oboedientiae bonum omnibus, qui tunc in omnipotentis Dei servitio ibidem
					<lb/>congregati erant, fratribus liquidissime patuit. Cumque iam tempus esset, ut eius digna
					<lb/>conversatio a iustissimo Domino remunerari debuisset, molestia gravatus corporis fratribus
					<lb/>coram positis diem clausit extremum. Tunc quaedam religiosissima anus, Agundia nomine,
					<lb/>virgo mente et corpore, quae in sanctimoniali habitu iuxta ecclesiam beatae Mariae semper
					<lb/>virginis sitam in civitate, quae circa radicem Casini montis est condita, manebat, more
					<lb/>solito, antequam clerici eiusdem civitatis ad reddendas nocturnas Deo laudes surrexissent,
					<lb/>ante praedictam ecclesiam Dei genitricis stans gemitu, lacrimis ac suspiriis omnipotentem
					<lb/>Dominum precabatur: cum ecce subito intempesta noctis hora respiciens vidit columnam
					<pb n="1131"/>
					<lb/>igneam e cella, in qua infirmi fratres quiescere erant soliti, exeuntem caelumque tendentem.
					<lb/>Quae statim nuntium monasterium subire praecepit, qui studiose inquireret, si aliquis
					<lb/>ex infirmis fratribus in cella illa degentibus ex hoc mundo migrasset. Tum is, qui
					<lb/>missus fuerat, nuntius perniciter montem ascendit, monasterium intravit, domum infirmorum
					<lb/>adiit atque Stephanum religiosum monachum defunctum repperit. Et studiosius
					<lb/>inquirens invenit eum ea hora emisisse animam, qua columna ignea ab ancilla Dei visa
				<lb/>est celsa penetrare polorum.</p>
			</div>
			<div type="chapter">
				<head><lb/>8.</head> <p>Alter quidam in iam dicto nostro monasterio Iohannes Veneticus dictus est mirae
					<lb/>patientiae, oboedientiae ac humilitatis monachus, qui quanti meriti apud Iesum Christum
					<lb/>dominum fuerit, suum post obitum manifestissime claruit. Cum quidam frater, cuius
					<lb/>nomen a memoria excidit, casu in inguine crepuisset, ita ut interiora eius membrano
					<lb/>dirupto inter carnem et corium dilaberentur, sepulcrum ipsius adiit ac se super illud
					<lb/>prosternens lacrimis gemitibusque, ut pro se Dominum precaretur, ex intimo cordis postulabat
					<lb/>affectu, procul dubio credens eius meritis se posse sanitatem recipere, qui in hac
					<lb/>vita positus omnipotenti Domino totis cum viribus studuit deservire. Cum igitur aliquantulum
					<lb/>super sepulcrum eius orans incubuisset, ita restitutus est sanitati, ut languoris
				<lb/>pristini nec ullum quidem in eo indicium remansisse videretur.</p>
			</div>
			<div type="chapter">
				<head><lb/>9.</head> <p>Smaragdus monachus, qui adhuc superest et in nostro monasterio commoratur,
					<lb/>retulit michi, quod narro, quod a Leone venerabili presbytero, avunculo scilicet suo, se
					<lb/>audisse referebat, de Antonio monacho atque presbytero, qui secularibus ac divinis litteris
					<lb/>haud mediocriter eruditus, ab adolescentia usque ad vitae exitum in saepe dicto monasterio
					<lb/>degens, omnibus pene in hac provincia notus extitit. Qui dum quodam tempore casu
					<lb/>accidente, sicut praedictus presbyter ex ore illius accepit, loco in secretiori crepuisset
					<lb/>et languore crescente cotidie vehementer fatigaretur, medicum, a quo secari vel exuri deberet,
					<lb/>si quo modo posset sanitatem recipere, conducere meditabatur. Timebat tamen,
					<lb/>si secaretur a medico, ut multotiens evenire solet, ne forte moreretur; et rursus, si non
					<lb/>secaretur, sedulum sustinere dolorem, quod est ipsa morte deterius, periculosius sibi
					<lb/>videbatur. Igitur cum intra se haec diutius agitaret, unum sibi fore remedium credidit,
					<lb/>ut ad sepulcrum beati Benedicti pergens ipsius misericordiam imploraret, sperans se eius
					<lb/>patrocinio posse salvari, sub cuius magisterio se recedens a seculo devotissime contulerat.
					<lb/>Statim igitur ecclesiam intravit ac se coram altari humiliter prosternens diutius oravit,
					<lb/>ut omnipotens Deus meritis tanti patris salutem sibi conferre dignaretur. Expleta vero
					<lb/>oratione e pavimento, in quo prostratus iacuerat, surrexit atque ex crepidine altaris pulverem
					<lb/>collegit et ligans in panno loco, in quo patiebatur, superimposuit; atque die altero ita
				<lb/>sanus repertus est, ut nec signum quidem praeteritae infirmitatis in eo omnimodo remaneret.</p>
			</div>
			<div type="chapter">
				<head><lb/>10.</head> <p>De Paulo sanctae conversationis monacho, quod a fratribus, qui adhuc in hac
					<lb/>praesenti vita vivunt et eum optime norunt, audisse me memini, referre curabo. Cum
					<lb/>idem Paulus salutis suae causa nostrum ad coenobium devenisset, a Theobaldo abbate,
					<lb/>religioso videlicet viro, qui tunc fratribus honestissime praeerat, devote susceptus est.
					<lb/>Quem venerabilis pater in monasterio beati patris Benedicti, quod intra Capuanam
					<lb/>urbem constructum est, habitare praecepit. Qui postquam ad eundem locum pervenit,
					<lb/>ita se sub sanctae institutionis regula constrinxit, ut ob hoc omnibus mirabilis haberetur.
					<lb/>Sed omnipotens, misericors ac pius Deus, quantum sibi eius digna conversatio in hac
					<lb/>vita placuerit, illius post obitum ostendere est dignatus. Cumque in eodem monasterio
					<lb/>religiosam, honestam ac dignam Deo conversationem exercens aliquantos explesset annos,
					<pb n="1132"/>
					<lb/>infirmitate pulsatus corporis e carnis ergastulo iubente Domino exilivit. Igitur quidam
					<lb/>venerabilis vitae episcopus ex Galliae partibus veniens orationis gratia ad ecclesiam beati
					<lb/>Michaelis archangeli in Gargano monte conditam properabat. Cum autem ad Capuanam
					<lb/>urbem devenisset, iuxta ecclesiam beati protomartyris Stephani divertens hospitatus est.
					<lb/>Denique cum nocte intempesta e lectulo surrexisset, ante ecclesiam praedicti martyris
					<lb/>stans vicinas sibi omnipotentis Dei aures precibus lacrimisque reddebat: cum ecce subito
					<lb/>ad dexteram orientis partem oculos porrexisset, vidit instar solis radiis lucem splendidam
					<lb/>e monasterio per aera mirabiliter advolare. Cumque diu lucem, quam videbat, attonitus
					<lb/>miraretur, signum in monasterio insonuit, quo fratris exitus significabatur. Intellexit protinus
					<lb/>e fratrum numero aliquem magni meriti ex hoc mundo migrasse simulque cum ipsa
					<lb/>luce caeli sublimia penetrasse. Mox itaque convocatis clericis, quae viderat, enarravit
					<lb/>statimque ad monasterium nuntium misit, ut, quis ibi defunctus esset, agnosceret sibique
					<lb/>ex nomine nuntiaret. Cumque is, qui missus fuerat, monasterium intrasset, invenit Paulum
				<lb/>venerabilem monachum e corpore animam emisisse.</p>
			</div>
			<div type="chapter">
				<head><lb/>11.</head> <p>Iohannes admodum religiosus monachus et sacerdos, cuius superius memoriam
					<lb/>feci, qui relicto regimine monasterii ad heremi secreta se contulit, in hac vicina silva
					<lb/>usque ad extremum vitae suae terminum solitarius mansit ibique ieiuniis, vigiliis ac orationibus
					<lb/>operam dans studuit omnipotenti Domino sollicita mente servire. Hic vero cum
					<lb/>temporibus Theobaldi abbatis ex hac luce migrasset, monachus quidam Iohannes nomine
					<lb/>in monasterio beati Laurentii martyris, quod intra Capuanam urbem situm est, studiosissime
					<lb/>in Dei servitio conversabatur. Qui dum quadam nocte, antequam fratres ad
					<lb/>vigilias surgerent, e lectulo more solito omnipotentem Dominum precaturus surrexisset,
					<lb/>dum attenta mente stans misericordem Dominum precaretur, subito respiciens clarissimam
					<lb/>lucem in aere et intra ipsum venerabilis viri Iohannis monachi animam caelum
					<lb/>penetrare conspexit. Igitur facto mane certius scire volens, quod viderat, venit ad Andream,
					<lb/>qui cellae huius monasterii, quae intra eandem Capuanam urbem sita est, tunc
					<lb/>praepositus erat, eaque, quae viderat, per ordinem retulit et, ut ad hoc monasterium
					<lb/>nuntium dirigeret, qui diligentissime rem, quam viderat, investigaret, obnixe poposcit.
					<lb/>Qui eius voto parere studens nuntium mox direxit, qui diligenter ea, quae dicta sunt,
					<lb/>agnosceret citiusque reversus indicare curaret. Tum is, qui missus fuerat, nuntius dum
					<lb/>festinanter pergeret ei in ipso itinere alter a monasterio veniens occurrit, qui fratribus
					<lb/>in praedicta cella Capuae commorantibus praefati servi Dei obitum nuntiavit; a quo subtiliter
					<lb/>inquirens invenit praedictum Dei servum ea hora ex hac luce subtractum, qua eum
					<lb/>Iohannes religiosus monachus Capuae positus caelum mirabiliter penetrasse cognovit.
					<lb/>Tunc uterque ad eos, a quibus missi fuerant, reversi, alter servi Dei obitum, alter vero
				<lb/>visionem, quae de illo visa est, retulerunt.</p>
			</div>
			<div type="chapter">
				<head><lb/>12.</head> <p>Multorum fratrum testimonio didici haec, quae nostro curavi annotare libello.
					<lb/>Et licet Petrus venerabilis Hostiensis episcopus in sermone, quem in vigiliis beati patris
					<lb/>Benedicti legendum luculentissime composuit, id eleganter decenterque inseruerit tamen
					<pb n="1133"/>
					<lb/>inter cetera miracula, quae omnipotens Deus ad laudem sui nominis nostra etiam memoria
					<lb/>vel seniorum nostrorum, quos ipsi vidimus quibusque referentibus agnoscimus hoc, in
					<lb/>nostro monasterio ostendere est dignatus, inserere curavi, ut, in cuius forte manus sermo
					<lb/>ille non venerit et hoc in nostro libello cognoverit, Deum laudet in mirabilibus suis, qui
					<lb/>omni tempore, novo videlicet cibo, alit teneras mentes suorum. Igitur quodam tempore
					<lb/>ab initio Maii mensis usque ad extrema mensis Iulii tanta siccitas aeris extitit, ut ne
					<lb/>paucissimis quidem guttis arens terra et crebris discissa rimis aliquo modo madefacta
					<lb/>videretur. Tunc quadam die quidam rusticus, ut stipulam triticeae messis suo in agello
					<lb/>succenderet, quo liberius terram excolere posset, allatum ignem incaute supposuit; cumque
					<lb/>ignis paulatim stipulam lambendo flammam in altum porrigeret, flante aura in proximam
					<lb/>silvam, quae subiacet monasterio, rustico renitente dissiluit. Igitur infinitas sibi silva
					<lb/>ministrante materies, ignis huc illuc per latera montis discurrens omne monasterium incendio
					<lb/>se crematurum populis undique spectantibus minabatur. Cum itaque fratres
					<lb/>flammis crepitantibus, timore exterriti atque turbati animo, expergefacti e lectulis surrexissent
					<lb/>- nam in meridiano tempore illis quiescentibus res ista contigerat - videntes
					<lb/>tam immane, tam subitaneum periculum et ei, qualiter resistere possent, nullo modo
					<lb/>excogitare valentes ad divina se statim contulere praesidia. Totis itaque viribus et ex
					<lb/>intimo cordis affectu omnipotentem Dominum rogare coeperunt, ut meritis beati patris
					<lb/>Benedicti, quo ordine vellet, sua virtute monasterium ab incendio eriperet, quod humana
					<lb/>manu defendi posse penitus desperabant. Cumque alii erectis in caelum manibus atque
					<lb/>alii prostratis in terra corporibus, alii flexis genibus ac in terra demissis capitibus omnipotentem
					<lb/>Dominum precarentur, subito parva nubecula se in huius latere montis colligens,
					<lb/>supra cacumen ipsius divina imperante potentia sese extendens dilatavit, quae
					<lb/>mox tantum imbrem ex se effundens expressit, ut et incendium omne extingueret et
					<lb/>omnino monasterium liberaret. Studeamus igitur, fratres, religiose ac pie vivere et
					<lb/>tantum patronum Deo serviendo propitium acquirere; quia cuius meritis nubes huius
					<lb/>cacumen montis obtexit atque ex se copiosum imbrem exprimens incendium extinxit,
					<lb/>eius nichilominus precibus, si eum sedule ac devote, praeveniente bono opere, rogaverimus,
				<lb/>ab aestuantium vitiorum flamma divina concedente misericordia liberabimur.</p>
			</div>
			<div type="chapter">
				<head><lb/>13.</head> <p>Quodam tempore, sicut ab his, qui optime noverunt, agnovi, dum fratres huius
					<lb/>monasterii ecclesiam beatae Scholasticae virginis intra Caietanam urbem, quatinus, cum
					<lb/>ad aliquas res emendas ibidem pergerent, receptaculum habere possent, construerent,
					<lb/>quidam ex operariis in summitate rupis, quae in capite civitatis mari praeminet, saxa,
					<lb/>quibus ecclesiae parietes construerentur, frangebat. Qui cum attentius eadem saxa malleo
					<lb/>quateret, isdem malleus de manubrio excidit ac per ingens praecipitium, quod ibidem patebat,
					<lb/>delapsus in mare cecidit. Qui valde contristatus, quod evenerat, damno ad fratres, ubi
					<lb/>parietes ecclesiae aedificabant, protinus venit et ea, quae sibi acciderant, merens retulit.
					<lb/>Cumque spes recuperationis esset ablata et alterum sibi malleum, quo saxa ad ecclesiae
					<lb/>aedificium frangerentur, fieri decernerent, unus e fratribus dixit: ?Descendamus illuc, fratres,
					<lb/>forsitan beatus Benedictus suis meritis malleum nobis restituet, qui quondam Gotho
					<lb/>ferramentum ex profundo lacus mirabiliter abstrahens reddidit atque ad opus, quod
					<lb/>coeperat, laetum remisit. Placuit sermo coram ceteris, et descendentes ad mare naviculam
					<lb/>sunt ingressi regirantesque sinum civitatis venerunt ad locum, in quo sub praedicto
					<lb/>praecipitio ex operarii manibus dissiliens malleus ille ceciderat; in quo videlicet tanta
					<lb/>erat aquarum profunditas, ut spes recuperandi illum per aliquod humanum ingenium
					<lb/>nulla omnino persisteret. Igitur confisi de omnipotentis Dei adiutorio et meritis beati
					<pb n="1134"/>
					<lb/>patris Benedicti manubrium in aequora mittunt. Mirum in modum mox ferrum manubrio
					<lb/>adhaesit, et extrahentes eum foras, gratias agentes Deo et beato Benedicto, gaudentes ad
				<lb/>opera sua reversi sunt.</p>
				<p><lb/>Theophilus: Hoc miraculum et in veteri testamento a beato Heliseo et in novo
					<lb/>a sanctissimo patre Benedicto factum reminiscor. Sed dum merita istorum illorumve
					<lb/>longe distantia esse perpendo, maiorem, fateor, admirationem de hoc nuper patrato miraculo
				<lb/>in animo meo concipio.</p>
				<p><lb/>Desiderius: Hoc factum, karissime frater, non tantum istis imputare debemus,
					<lb/>quantum illi, de cuius meritis confisi id agere temptaverunt. Verumtamen vis narrem
					<lb/>aliquid de obsessis a daemone divina largiente clementia, suffragantibus beati Benedicti
					<lb/>meritis, in hoc eius monasterio curatis, ut audientium animus magis ac magis in Dei
					<lb/>laudibus convalescat atque in amorem summae divinitatis multipliciter incalescat?
					<lb/>Theophilus: Quicquid ad aedificationem audientium dicere velis, prosequere; ego
				<lb/>autem haec gratanter me auscultare profiteor.</p>
			</div>
			<div type="chapter">
				<head><lb/>14.</head> <p>Desiderius: Quidam puer in domo hospitum simul cum patre in lectulo cubans
					<lb/>cum ad necessitatem corporis in ipso noctis silentio surrexisset, subito ingens leo dentibus
					<lb/>fremens, eum paratus discerpere unguibus, sibi horrendus apparuit; qui pavore
					<lb/>nimio exterritus, vociferans in terram corruit. Ad cuius vocem mox turbatus pater e
					<lb/>lecto surrexit, festinus ad eum valdeque anxius accessit; cur ita clamasset vel quid sibi
					<lb/>evenisset, paterna diligentia sollicitus interrogavit. Ille vero immanem leonem contra se
					<lb/>venientem tremebundus ac palpitans vidisse se retulit. Quem pater blanditiis demulcens
					<lb/>in ulnis propriis acceptum reduxit ad lectulum. Sed diabolus, qui in specie sibi leonis
					<lb/>apparuerat, in eum ingressus post aliquot dies vehementissime vexare coepit. Cumque
					<lb/>ad ecclesiam ante altare beati Benedicti esset adductus, mirum in modum in pavimento
					<lb/>clausis oculis prostratus iacens, quicunque monasterii portam ingrediebatur, mox eius
					<lb/>nomen exprimebat, dicens: "Talis vel talis homo per portam modo monasterii ingreditur."
					<lb/>Quidam etiam frater cum causa oboedientiae e monasterio ad civitatem descendisset,
					<lb/>duodecim a quodam accipiens denarios eosque propriae utilitatis gratia occultare cupiens
					<lb/>sibi in sinum misit. Cum autem ad monasterium reversus ad puerum in locum, quo vexabatur,
					<lb/>accessisset, statim diabolus hoc modo eum per os pueri coram fratribus infamare
					<lb/>coepit, dicens: "Monachus iste contra regulam sui ordinis duodecim denarios a
					<lb/>tali viro accipiens causa proprii commodi occultatos retinet in sinu." Igitur cum a fratribus
					<lb/>interrogaretur, utrumnam vera essent convicia, quae antiquus hostis per os vexati
					<lb/>sibi obiceret, mox ille suam clamitans culpam omnino id ita esse professus est.
					<lb/>Alter quoque frater, cuius nomen, ne verecundiam patiatur, omitto, ex alio monasterio
					<lb/>suae salutis causa ad nostrum deductus quadam nocte ad nocturnas vigilias lectionem
					<lb/>de veteri testamento in ecclesia more solito fratribus residentibus recitabat, cum
					<lb/>forte puer, qui vexabatur, aderat. Et ecce subito diabolus per os eius exclamans illa
					<lb/>omnia, quae legebantur, sese ad liquidum nosse ibique fuisse protestabatur et adiungens
					<lb/>huiusmodi lectori verba exprobrabat: "Sed si ea", inquit, "quae de te scio, referre coram
					<lb/>praesentibus vellem, magnam profecto tibi verecundiam incutere possem." Et re vera
					<lb/>fratrem illum abunde in suo monasterio seculariter vixisse compertum est. Postquam
					<lb/>igitur pro vexato puero ante sepulcrum beati patris Benedicti diutius a fratribus est oratum,
				<lb/>ita sanus effectus est, ut amplius a maligno spiritu vexari minime visus esset.</p>
			</div>
			<div type="chapter">
				<head><lb/>15.</head> <p>Eodem etiam tempore alter puerulus ingentem aethiopem super tectum domus
					<lb/>stantem conspexit, qui valde territus mox fugam arripuit. Sed idem daemon eum insequens
					<lb/>ad hostium domus impulit, in terram prostravit statimque in eum ingrediens
					<lb/>acriter miserum fatigabat. Cumque in oratorium ad sepulcrum praedicti patris per aliquot
					<pb n="1135"/>
					<lb/>dies saepe fuisset adductus, eiusdem patris meritis, qui eum invaserat, daemon relinquens
				<lb/>abscessit, sic ut ad eum accedere ulterius ausus non fuerit.</p>
			</div>
			<div type="chapter">
				<head><lb/>16.</head> <p>Alius quidam Iohannes nomine, qui aetate provectus adhuc superest atque in
					<lb/>infirmorum domo deservit, ex provincia Marsorum, de qua ortus fuerat, cum a pessimo
					<lb/>daemone teneretur, hoc ad coenobium gratia recuperandae salutis a propinquis adductus
					<lb/>est, procul dubio credentibus eum meritis beati Benedicti salutem posse recipere, ad
					<lb/>cuius limina multos diversis languoribus occupatos audierant saluti pristinae restitutos.
					<lb/>Et ipse post non longum tempus expulso hoste sanitate recepta magnam exultationem
				<lb/>videntibus intulit.</p>
			</div>
			<div type="chapter">
				<head><lb/>17.</head> <p>Theodericus etiam monachus atque sacerdos, qui adhuc vivit ac nobiscum in
					<lb/>hoc coenobio religiosam vitam ducens conversatur, nepotem habuit, quem valde diligebat
					<lb/>in saeculo, in quem antiquus hostis ingressus est, non tamen, ut aperte eum vexaret,
					<lb/>sed latenter languorem inferens quasi paraliticum videntibus exhiberet. Hunc itaque praedictus
					<lb/>avunculus eius causa recuperandae sanitatis ad se de beati patris Benedicti confidens
					<lb/>meritis adduci fecit. Sed cum in hoc monasterio aliquandiu infirmus, ita ut venerat,
					<lb/>perduraret et a nullo, quod eum daemon possideret, aestimaretur, quadam die ab eodem
					<lb/>avunculo suo ad venerabilem virum Lambertum nomine, qui in hac proxima silva iuxta
					<lb/>ecclesiam sanctorum martyrum Cosmae et Damiani solitarius habitabat, ut eius benedictione
					<lb/>potiretur, delatus est. Cui vir Dei panem benedictum dedit, eumque ut comederet,
					<lb/>imperavit. Cumque sibi, quod acceperat, in os misisset idque comedens gustasset, daemon,
					<lb/>qui hactenus in eo latuerat, benedictionem tanti muneris ferre non valens strependo,
					<lb/>vociferando, huc illucque dissiliendo, quae causa languoris esset, innotuit. Postquam vero
					<lb/>cum avunculo ad monasterium est reversus et aperte, quod a daemone possideretur,
					<lb/>cognitum fuit, ductus in oratorium est, quo omnipotentem Dominum pro eo rogaturi
					<lb/>cuncti simul fratres conveniunt. Expleta itaque oratione ac psalmodia hora sexta fratres
					<lb/>ad refectorium, dimissis cum eo duobus vel tribus monachis, causa reficiendorum corporum
					<lb/>pergunt. Igitur cum illi, qui remanserant, divinam pro eo misericordiam lacrimabiliter
					<lb/>precarentur, quatinus intercessione beatissimi confessoris sui Benedicti liberare captivum
					<lb/>hominem dignaretur, monachus veneranda canitie eidem, qui vexabatur, ante altare astare
					<lb/>visus est, qui antiquo hosti ab eo recedere potenti virtute imperavit. Mox daemon facto
					<lb/>impetu magno cum vomitu ab obsesso exiit atque ad eum ulterius accedere minime praesumpsit.
					<lb/>Quem videlicet senem beatum Maurum procul dubio fuisse compertum est, cuius
					<lb/>reliquias fratres, qui cum eodem obsesso in ecclesia remanserant, supra pectus eius magna
					<lb/>cum spe ac devotione posuerant. Is autem, qui liberatus a daemone est, monachus
					<lb/>factus in hoc monasterio ceteris cum fratribus in Iesu Christi domini servitio perseverans
				<lb/>consistit.</p>
			</div>
			<div type="chapter">
				<head><lb/>18.</head> <p>Rusticus quidam in vicinia huius monasterii in castello, quod Sancti Angeli
					<lb/>nominatur, habitabat; qui festivitatem beati Nycolai confessoris Christi per annos singulos
					<lb/>una cum familiola sua, prout poterat, devotissime celebrabat. Ea igitur die, qua eius
					<lb/>sacra a fidelibus colebatur solemnitas, ad basilicam illius nomini consecratam cum uxore
					<lb/>et filio in puerili adhuc aetate manente oblationem Domino oblaturus accessit. Postquam
					<lb/>vero expletis missarum solemniis et communione sacri corporis et sanguinis Domini participati
					<lb/>ad domum propriam sunt reversi, puer a patre agrum revisendi licentiam petiit;
					<lb/>quem pater compescuit, dicens: ?Non est dignum, o fili, in agrum hodie ad aliquod opus
					<lb/>exercendum exire, quia licet indigni divina sacramenta percepimus et festivitas patroni
					<lb/>nostri, beatissimi scilicet Nycolai, ab omnibus magna cum devotione ubique recolitur?.
					<lb/>Sed ille puerili levitati deditus, postquam, quod petierat, a patre impetrare nequivit, paterna
					<lb/>iussa parvipendens, clam de domo avolans, solus ad rura visenda contendit. Ubi vero
					<pb n="1136"/>
					<lb/>aliquandiu in agro moratus solem ad occasum vergere et opacam noctem iam pene terris
					<lb/>imminere conspexit, ad vicinam silvam, ne vacuus redire videretur ac per hoc gratiam
					<lb/>patris, cuius verba contempserat, recipere posset, ligna caesurus domumque delaturus
					<lb/>accessit. Cumque ligna iam componere coepisset in sarcinam, subito quasi vehementis
					<lb/>spiritus sonitum contra se venire persensit elevatoque sursum capite nigerrimam avem in
					<lb/>modum vulturis magno cum impetu per aera supra se volantem conspexit; quae haud
					<lb/>longiuscule in semita, qua puer regredi debebat, sese obviam posuit. Itaque cum timore
					<lb/>perterritus ac tremebundus in eam intenderet, illa in speciem nigerrimi pueri, cuius
					<lb/>capilli hispidi ac sursum erecti, extrema pars vestium in rubore desinere videbatur, sese
					<lb/>transformans ostendit. Igitur puer, dum id, quod videbat, pavidus ut erat, animo inspiceret,
					<lb/>isdem antiquus hostis eum taliter allocutus est: "Efficere", inquit, "o puer, ex toto meus
					<lb/>et una mecum ad huius proximi fluminis oram accede; ibique auri et argenti magnam
					<lb/>copiam tibi tribuam, ut non lignis, sed auro argentoque domum revertaris onustus, quatinus,
					<lb/>dum superfueris, omnes propinquos vicinosque tuos divitiis excellens nobiliter deliciosa
					<lb/>fruaris vita in terris." Haec autem ei antiquus hostis non ideo persuadebat, ut, quae
					<lb/>pollicebatur, tribueret, sed ut eum mergens necare posset in flumine. At puer frequenter
					<lb/>Christi nomen invocans crucis se studebat munire signaculo flebilique voce talia responsa
					<lb/>reddebat: "Absit a me, absit, ut alicuius aliquando efficiar famulus, nisi, qui me creavit,
					<lb/>omnipotentis Dei et, qui me generavit, patris mei". Cum itaque iterum atque iterum
					<lb/>signum sibi salutis apponeret, daemon, qui videbatur, in undas vicini fluminis inde se
					<lb/>summovens magno cum strepitu mersit ibique serpentum sibilare, asinorum rudere, mugire
					<lb/>taurorum, rugire leonum more coepit atque tantum timorem misello incussit, ut tota
					<lb/>sibi silva rotari in vertiginem videretur. Cumque in terra fere iaceret exanimis et, quid
					<lb/>ageret, penitus ignoraret, ecce subito senex mitrato capite, candida stola indutus, sibi
					<lb/>astans apparuit et inquit ad eum: "Quid hic agis, cum se iam tardior hora protrahat, et
					<lb/>recedentibus cunctis solitaria iam paene arva remanserint? Surge quantocius domumque
					<lb/>redire festina, ne, si amplius hic moratus fueris, grave periculum incurras". Surgens itaque
					<lb/>de terra, cum se ad levandam sarcinulam inclinasset, isdem, qui visus fuerat, senex,
					<lb/>disparuit, et ecce iterum malignus spiritus ante oculos eius se ingerens eisdem quibus
					<lb/>prius verbis affari puerum coepit. Sed ille nichilominus, quae hortabatur, se facturum
					<lb/>omni modo denegans, flens et eiulans in terram decidit ac, prout poterat et sciebat,
					<lb/>salvatoris omnium Iesu Christi clementiam, ut sibi praeberet auxilium, flagitabat. Mox
					<lb/>ille venerandus senex, qui ei dudum visus fuerat, rursus apparuit et, ut citius surgeret
					<lb/>lignaque auferens asportaret, hortatus est. Ad cuius adventum inimicus, qui videbatur,
					<lb/>ut fumus evanuit. Quem utique senem beatum fuisse credimus Nycolaum, cuius celebrandae
					<lb/>festivitati praedictus rusticus eo die operam dederat. At puer ad senis imperium
					<lb/>surgens a terra, levata sarcinula, summa cum velocitate domum rediit et, ut ipse postmodum
					<lb/>referebat, tam levis sibi illa lignorum sarcinula, quae vehebatur, facta est, ut
					<lb/>nichil ponderis habere videretur. Cum autem domum regressus paululum remoratus esset,
					<lb/>qui ei apparuerat daemon, in eum ingressus coepit horribiliter fatigare. Uterque turbatus
					<lb/>parens affuit lugens, et perstrepens familiola cuncta circumstetit. Sed cum nullum illi
					<lb/>auxilium impendere posse se cernerent, salubri reperto consilio hoc ad monasterium ad
					<lb/>limina eum beati Benedicti perducunt atque ad eius venerandum sepulcrum in dextera
					<lb/>parte altaris misericordiam Domini lacrimabiliter postulantes prosternunt, ibique obsessus
					<lb/>vehementer fatigatus obdormivit. Igitur dum sic fessus dormiens iaceret, aperiri sibi
					<lb/>subito a latere visum est, indeque vir clarissimo aspectu candidoque amictus habitu procedens
					<lb/>eius alvum pectusque diu contrectans ei, ut surgeret ac discederet, imperavit.
					<lb/>Qui mox expergefactus ita sanus surrexit, ut daemonicam infestationem in se ulterius non
					<pb n="1137"/>
					<lb/>sentiret. Haec omnia per ordinem ex ore ipsius pueri, qui passus fuerat, lacrimabiliter
				<lb/>referentis agnovi.</p>
				<p><lb/>Theophilus: Haec, quae puero contigisse narras, valde admiror atque ad omnipotentis
					<lb/>Dei occulta iudicia tremens obstupesco, cur illum, qui una cum patre festivitatem
					<lb/>beati Nycolai devote celebrans communionem dominici corporis et sanguinis percepit,
				<lb/>immundo spiritui mancipari permiserit.</p>
				<p><lb/>Desiderius: Si animadvertas utique, quantum parentibus non oboedire delictum sit,
					<lb/>cum scriptura dicat: "Honora patrem tuum et matrem, ut sis longaevus super terram",
					<lb/>et item: "Melius est oboedire quam sacrificare, et auscultare magis quam offerre adipem
					<lb/>arietum; quoniam quasi peccatum ariolandi est repugnare, et quasi scelus idolatriae nolle
					<lb/>acquiescere", et Salomon: "Audi, fili mi, disciplinam patris tui et non dimittas legem matris
					<lb/>tuae, ut addatur gratia capiti tuo et torques collo tuo", et alio loco: "Quam malae famae
					<lb/>est, qui relinquit patrem, et est maledictus a Deo, qui exasperat matrem", iusto Dei
					<lb/>iudicio id accidisse probabis. Permisit itaque Deus puerum hunc pro sua inoboedientia
					<lb/>flagellari, sed solita pietate non est passus eum sub eodem verbere diutius immorari, ut
					<lb/>ex hoc quisque intellegat, quantum inoboedientia periculum pariat atque ad optemperandum
				<lb/>parentibus quantum sese humiliter subdere debeat.</p>
				<p><lb/>Theophilus: Verba responsionis tuae satisfecisse videntur interrogationi meae.</p>
			</div>
			<div type="chapter">
				<head><lb/>19.</head> <p>Desiderius: In diocesi Teatini episcopatus est monasterium nobile iuxta radicem
					<lb/>Magellici montis in honorem sancti Liberatoris constructum et huic nostro Casinensi coenobio
					<lb/>subditum, ubi magna fratrum multitudo commorantes, iuxta almi beati Benedicti mandatum
					<lb/>Christo domino vero regi militantes deserviunt. Quodam igitur tempore, dum fratres in
					<lb/>eodem monasterio in noctis silentio iuxta morem quiescerent, quidam reverendus vir
					<lb/>monachico indutus habitu uni eorum apparuit eumque excitans, ut velociter de lectulo,
					<lb/>in quo iacebat, surgeret, hortatus est. Cumque ille ad eius imperium expergefactus perniciter
					<lb/>surrexisset, inquit ad eum: "Accelera et excita omnes fratres et, ut velociter surgant
					<lb/>atque ad ecclesiam pergant, magnis clamoribus insta, quia haec, in qua quiescunt, cella
					<lb/>sub omni est celeritate casura". Ille autem iussis optemperans magnis vocibus clamare
					<lb/>coepit: "Surgite", inquiens, "fratres, surgite atque ex hac cella, quia protinus ruitura est,
					<lb/>quantocius exite, ne moram in ea amplius facientes a ruinis eius, quod absit, opprimamini".
					<lb/>Cum igitur illi expergefacti eiusque clamoribus turbati, unde hoc nosset, inquirerent,
					<lb/>ille, quae viderat quaeve sibi dicta fuerant, ordine retulit. Mox itaque fratres
					<lb/>inde celeriter exeuntes ecclesiam intraverunt nocturnamque sinaxim more solito pulsatis
					<lb/>signis Domino decantare coeperunt. Cumque intentis mentibus officia consueta persolverent,
					<lb/>subito praedicta domus dato magno strepitu funditus corruit. Exterriti fratres
					<lb/>festine pergunt, solliciti, ne quis eorum illa ruina oppressus esset, inquirere; et cum
					<lb/>delapsam materiem huc illucque devolverent, invenerunt unum e fratribus senectute
					<lb/>gravatum sub ruinis undique circumiacentibus incolumem remansisse extractumque foras,
					<lb/>quonam modo evasisset, curiose interrogant. At ille: "Cum domus", inquit, "funditus
					<lb/>fatiscens super me dilaberetur, subito quidam splendidus vir, monachica veste indutus,
					<lb/>michi astitit ipsamque ruinam iam iamque super me ruentem meque opprimere minitantem
					<lb/>brachio suo sustentans, incolumem, ut ipsi cernitis, conservavit". Qui videlicet beatus
					<lb/>Benedictus fuisse creditur, qui et antea paterna pietate dominicum gregem sub suo magisterio
					<lb/>militantem sua admonitione et protectione eripuit et senem fugere non valentem
				<lb/>manu sollicitudinis suae defendit.</p>
			</div>
			<div type="chapter">
				<head><lb/>20.</head> <p>Quidam etiam frater in eodem monasterio Iohannes dicebatur, qui aetate ac
					<lb/>aegritudine pressus extremum vitae spiritum trahebat. Cum igitur quadam die aliqui
					<lb/>e fratribus more solito decantaturi matutinas laudes ad eum venissent, ille eos voce, qua
					<lb/>potuit, compescuit, dicens: "Nolo", inquit, "ut michi canonicas horas amplius decantetis
					<pb n="1138"/>
					<lb/>quia dominus abbas cum multis fratribus albis vestibus indutis ad me modo gratia visitandi
					<lb/>venerunt michique matutinale officium decantantes post paululum se huc venturos
					<lb/>meque secum assumpturos esse dixerunt". Dum itaque fratres, qui ad eum venerant,
					<lb/>ad eius visionem intenti et, si vera essent quae retulerat, sollicite praestolarentur, post
					<lb/>unius horae spatium frater ille magna cum exultatione emisit spiritum. Ex quo animadvertere
					<lb/>possumus beatissimum patrem Benedictum fuisse, qui ei cum illa albatorum
					<lb/>contione apparuit eumque secum, ut promiserat, assumpsit. Haec, quae retuli, in quadam
					<lb/>veteri paginula imperito satis stilo exarata repperi nostroque nunc associare libello
				<lb/>studui.</p>
			</div>
			<div type="chapter">
				<head><lb/>21.</head> <p>Quia vero omnipotens Deus non tantum in magnis, sed etiam in minimis rebus
					<lb/>aliquando ostendit mirabilia sua, ut fides credentium magis ac magis augeatur ac in laudibus
					<lb/>creatoris sui universa creatura prorumpat, cum in cunctis usui humano concessis
					<lb/>paterna pietate curam habere conspicitur, quid de lampadibus in hac ecclesia nostris temporibus
					<lb/>actum sit, sicut a Georgio venerabili monacho, qui eiusdem ecclesiae custos adhuc
				<lb/>superest, didici, ex parte referre non neglegam.</p>
				<p><lb/>Cum quadam die unus e custodibus lampadem in oratorio ante altare igne admoto
					<lb/>accendisset eamque sursum paene usque ad laquearia elevasset, repente delapsa ante
					<lb/>altare in pavimentum cecidit. Mirabilis Deus in factis suis! non solum fracta non est,
				<lb/>sed nec oleum effusum nec ignis in ea accensus extinctus est.</p>
				<p><lb/>Alio igitur tempore, cum praefatus Georgius lampadem ante imaginem Salvatoris,
					<lb/>quae supra fores ecclesiae depicta erat, vellet reficere, invenit eam extensis uncinulis ita
					<lb/>in aere dependere, ut nulla prorsus materie sustentaretur. Qui mox convocatis fratribus,
					<lb/>qui prope astabant, eis, ut tanti testes miraculi esse deberent, quod miratur, ostendit.
					<lb/>Praeterea alio tempore in hac eadem ecclesia beati Benedicti ea nocte, quae praecedebat
					<lb/>diem, qua eius festivitas agebatur, sicut ab eis, qui huic miraculo interfuere, accepi,
					<lb/>dum ad vigilias unus e custodibus lampadem ante imaginem eiusdem beati Benedicti
					<lb/>reficeret, repente delapsa in pavimentum corruit ac illaesa permansit. Quae iterum ter
					<lb/>sursum elevata ter cecidit et, quod mirabilius est, nec ipsa frangi nec oleum effundi nec
				<lb/>lumen in ea accensum extingui divina conservante virtute potuit.</p>
				<p><lb/>Plura sunt in huius monasterii oratorio ex lampadibus huiusmodi facta miracula, quae,
					<lb/>quia valde similia sunt, superfluum scribere duximus; haec autem iccirco scripsimus, ne,
				<lb/>quia parva sunt, omnino contemni viderentur.</p>
			</div>
			<div type="chapter">
				<head><lb/>22.</head> <p>Unum autem, quod in superiori libro a memoria excidit suo in ordines referre, in
					<lb/>quo me tibi narrare promiseram, qualiter omnipotens Deus hoc monasterium saepe de
					<lb/>tyrannorum manibus eripuerit, in hoc secundo, ne a memoria laberetur, scribere oportunum
				<lb/>duximus.</p>
				<p><lb/>Dum praedecessoris nostri Atenulfi tempore praedia huius monasterii acriter ab
					<lb/>Aquinensi comite infestarentur et neque monachorum precibus neque reverentia almi
					<lb/>patris Benedicti, qui fundator et aedificator huius coenobii extiterat, animus eius emollisceret,
					<lb/>ut ab huius loci laesione se aliquo modo temperaret, praedictus abbas necessitate
					<lb/>compulsus, postquam vidit ferocem animum viri nullo modo mitigari posse, aliquot ex
					<lb/>Normannis, qui tunc temporis conductu nostrorum principum Italiam adventabant, in
					<lb/>possessiones huius monasterii, quatinus eas a praedicto comite per eos tueretur, induxit;
					<lb/>qui, postquam et domos ad manendum et stipendia, quibus sustentarentur, abunde percepere,
					<lb/>coeperunt quaeque monasterii pertinentia more strenuorum militum inimicis longe
					<lb/>repulsis circumcirca nobiliter fideliterque defendere. Igitur dum praedictus abbas et, qui
					<lb/>ei in regimine secundo gradu successerat, supervixere, conducti milites satis honeste in
					<pb n="1139"/>
					<lb/>eorum fidelitate manserunt. Postquam vero infelix hac vita subtractis fortuna nostrorum
					<lb/>principum immutata aliquantulum vacillare coepit, Normannica cohors, quae ob nostram
					<lb/>defensionem admissa fuerat, nobis infida atque adversa paulatim esse coepit. Quae cotidie
					<lb/>ad nostram perniciem, ut cancer serpens, modo haec modo illa nobis auferens, ad dominationem
					<lb/>sui iuris sacrilega ducti cupiditate devolvunt. Unde factum est, ut ex tanta
					<lb/>tamque ampla possessione nil aliud ad nostri commodi usus praeter civitatem, quae ad
					<lb/>radicem Casini montis sita est, cum quattuor vel quinque villarum fundis remanserit;
					<lb/>qui etiam, sicut barbarica avaritia nescit tenere modum, cotidie ab eis oppressi, illis
					<lb/>opes, nobis miseriam atque inopiam tribuebant. Cum igitur per aliquanti spatium temporis
					<lb/>sine ulla animi pietate id incessanter agerent et misericors ac pius Deus servis suis fame
					<lb/>atque inopia laborantibus sua benignitate subvenire decrevisset, beatissimus pater Benedictus
					<lb/>cuidam rustico in agello cuiusdam nostrae villulae commoranti per visionem apparuit eique,
					<lb/>ut egrediens se sequeretur, iussit. Cumque idem rusticus ad eandem visionem animum
					<lb/>intenderet, visum est ei, quod beatissimus Benedictus cunctos Normannos, qui eius bona
					<lb/>invaserant, cum virga, quam manu gestabat, potenti virtute a finibus huius terrae expelleret
					<lb/>eosque vacuos rebus oneratosque ignominia a sui hereditate monasterii eliminaret. Eodem
					<lb/>itaque anno praefata cohors Normannica amplius, quam solebat, per audaciam insolescens
					<lb/>ad nostram calamitatem arcem, quae Sancti Andreae nuncupatur, ut securius nobis sublata
					<lb/>retinere posset, occupavit. Quae videlicet res illorum animum ad dominationem,
					<lb/>nostrum ad desperationem adduxit. Postquam ergo eadem arce potiti sunt, quadam die
					<lb/>in unum conglobati, magna cum superbia in praefatam Casini civitatem venientes intraverunt
					<lb/>ibique nutu Dei a populo civitatis oppressi aliquanti eorum vel occisi vel capti
					<lb/>sunt. Ceteri autem, qui remanserunt, in munitionem praedictae arcis fugientes se contulerunt.
					<lb/>Igitur habitatores huius terrae omnes unanimiter facto grege, vicinis undique
					<lb/>auxiliantibus, ad obsidionem eiusdem arcis animum intendunt. Mira dicturus sum. Obsessione
					<lb/>facta, dum iacula ex utraque parte acriter impulsa mitterentur, Normannorum
					<lb/>pila velut a ventorum flamine retorta eos, a quibus missa fuerant, sauciabant. Quid
					<lb/>multis opus est? Cum se a semetipsis ita impugnari conspicerent et iam amplius resistere
					<lb/>minime valerent, cernentes "durum" sibi esse "contra stimulum calcitrare", eo quod contra
					<lb/>se divinam dexteram dimicare cognoscerent, facta deditione, in manibus abbatis et monachorum
					<lb/>se tradunt; a quibus vix defensi ad socios, qui in Aversano oppido morabantur,
					<lb/>remissi sunt. Sicque factum est, ut ab eo tempore beati Benedicti meritis haec, in qua
					<lb/>degimus, terra ab eorum infestatione illaesa permaneat atque sub ipsius sancto tutamine
				<lb/>secura persistat.</p>
			</div>
			<div type="chapter">
				<head><lb/>23.</head> <p>Modus libelli huius nos ad finem tendere cogit, sed bonum oboedientiae, quae
					<lb/>inter ceteras virtutes prima est, non sinit nos virtutem cuiusdam fratris, qui eam tota
					<lb/>cordis humilitate usque ad mortem quoque sectatus est, penitus silentio praeterire, illum
					<lb/>videlicet imitans, qui factus oboediens Patri usque ad mortem oboedientiae nobis pariter
					<lb/>ac patientiae reliquit exemplum. Qui videlicet frater huius nostrae congregationis Rainerius
					<lb/>nomine, iuvenis quidem aetate, sed moribus grandaevus fuit, cui multi e fratribus, qui
					<lb/>adhuc supersunt et eum optime noverunt, testimonium perhibent, quod tantae humilitatis
					<lb/>tantaeque oboedientiae fuerit, ut ex hoc mirabilis ab omnibus haberetur. Cui dum quadam
					<lb/>die ab abbate suo esset iniunctum ad aliquod opus pro utilitate monasterii peragendum
					<pb n="1140"/>
					<lb/>Teatinum adire territorium, ille laeto ut semper animo ad oboedientiam promptus, iussa
					<lb/>implere festinans iter arripuit. Qui dum pergeret et aliquanti iam itineris spatium profligasset,
					<lb/>a latrunculis cuiusdam potentis viri Oderisii, qui ex praecepto eius, si quid ex
					<lb/>huius monasterii rebus diripere possent, viam observabant, omnibus, quae deferebat, sublatis
					<lb/>interfectus est. Cuius quidem corpus vel propter inimicorum insidias, vel quia longe
					<lb/>erat, ad hoc coenobium deferri non potuit, sed in quadam ecclesia iuxta posita humi traditum
					<lb/>est. Sed quantum illius oboedientia omnipotenti Deo fuerit accepta, ad extinctum
					<lb/>eius corpus ostendere est dignatus. Coeperunt itaque multi infirmitate detenti ad eius
					<lb/>sepulcrum accedere et recepta sanitate ad sua incolumes remeare. Inter quos Atto comes,
					<lb/>magni Attonis comitis filius, praefati quoque Oderisii gener, cum graviter detentus a
					<lb/>febribus fatigaretur, ad sepulcrum illius fama ducente pervenit ibique in oratione prostratus,
					<lb/>recedente febre, ita sanus surrexit, ut malae illius valetudinis, qua antea laborabat, nichil
					<lb/>prorsus in se sentiret. Qui pro recepta sanitate gratias referens, ob retributionem tanti
				<lb/>muneris optimo super eius sepulcrum oblato pallio, gaudens discessit.</p>
			</div>
			<div type="chapter">
				<head><lb/>24.</head> <p>Et quoniam de mirabilibus Dei facere coepimus mentionem, quod michi ipsi
					<lb/>contigit, silentio praetereundum non duxi, dicente scriptura, quod "secretum regis abscondere
					<lb/>bonum est, opera vero Dei" manifestare ac "revelare honorificum est". Cum intra
					<lb/>annos pueritiae positus vi febrium laborarem, beatae memoriae Iohannes reverendae
					<lb/>dignitatis sacerdos, qui tunc in nostra Beneventana urbe in Dei servitio celebris habebatur,
					<lb/>visitationis gratia ad me properans venit. Cumque paululum cum ceteris, qui advenerant,
					<lb/>consedisset et me vehementius a tertiano tipo urgeri conspiceret, motus caritate, quam
					<lb/>erga me habebat, surrexit ac perfusus ora lacrimis, lenta Dominum voce invocans, manum
				<lb/>capiti meo imposuit, et febris, quae me acrius infestabat, mox effugata discessit.</p>
			</div>
			<div type="chapter">
				<head><lb/>25.</head> <p>Et etiam, quae Leone abbate monasterii sancti Pauli apostoli secundo ab urbe
					<lb/>Roma miliario constituti, ubi sacratissimum eius corpus signis prodigiisque coruscans
					<lb/>veneratur et colitur, referente cognovi, in calce huius libelli scribere curabo. Dicebat
					<lb/>enim, quod sibi Adam reverentissimus valde monachus et custos ecclesiae huius nostri
					<lb/>monasterii retulerit, quia quadam die, dum isdem venerabilis Adam portam monasterii
					<lb/>ad aliquod opus faciendum esset egressus, duo iuvenes in habitu monachi sibi in ipso introitu
					<lb/>monasterii obviaverunt. Cumque salutatos eos studiose, qui essent, inquireret, audivit ab
					<lb/>eis, quod unus eorum Protus, alter vero Iacinthus diceretur. At ille cum obstupefactus,
					<lb/>cur venissent, percontaretur, illi inquiunt: "Ad fratres, qui hodie nostri memoriam mente
					<lb/>devota recolunt, visitandos venimus". Erat enim ea dies, qua pro Christo effuso sanguine
					<lb/>palmam martyrii ipso donante meruerunt. Cum ergo attonitus paululum substitisset et
					<lb/>illi coepto itinere monasterium essent ingressi, ad se reversus, certius, quod audierat,
					<lb/>cognoscere volens, rapido eos cursu prosequitur. Dumque eos huc illucque per monasterium
					<lb/>studiose requireret ac minime invenire posset, quosque sibi obviantes interrogare
					<lb/>coepit, ubi essent monachi, qui modo secum loquentes monasterium essent ingressi, sed
					<lb/>illi nullum in monasterium introisse praeter illum se vidisse professi sunt. Qua de re
					<lb/>aperte datur intellegi eos, qui sibi apparuerant, sanctos martyres Protum et Iacinthum,
					<lb/>quorum festivitas a fratribus eo die celebrabatur, veraciter fuisse. Quae omnia eodem
					<lb/>ordine a Firmo huius monasterii veterano monacho, nepote scilicet ipsius Adae, quo ille
					<lb/>michi Romae positus dixerat, reversus ad monasterium acta fuisse percepi.
					<lb/>Hic finem faciat huius diei oratio, quatinus in honore tantorum martyrum liber iste
					<lb/>conclusus, recreato per huius noctis spatium animo, ad cetera, quae restant, sanctorum
				<lb/>acta ipsorum omniumque sanctorum precibus adiuti enarranda fideliter veniamus.</p>
			</div>
		</div>
		<pb n="1141"/>
		<div type="book">
			<head><lb/>[LIBER TERTIVS]. </head>
			<div>
				<head><lb/>[PROLOGVS]. </head>
				<p><lb/>Expletis duobus Christi gratia comitante libellis, quos de mirabilibus Dei vel in hoc
					<lb/>coenobio vel in sibi subditis cellis ipso largiente patratis descripsimus, ad narrationem
					<lb/>tertii concedente Domino veniamus. Et quia cetera, quae extra huius monasterii claustra
					<lb/>facta sunt, quaeque visu vel auditu percepimus, in aliis duobus libellis adhuc exaranda
					<lb/>remanent, opere pretium michi videtur ab ipso capite ecclesiae exordium sumere sicque
				<lb/>postea seriatim stilo prosequente ad singula membra venire.</p>
				<p><lb/>Dum igitur neglegentia sacerdotum maximeque Romanorum pontificum Italia a recto
					<lb/>religionis tramite paulatim devians labefactaretur, in tantum mala consuetudo adolevit,
					<lb/>ut sacrae legis auctoritate postposita divina humanaque omnia miscerentur, adeo ut populus
					<lb/>electionem et sacerdotes consecrationem donumque sancti Spiritus, quod gratis accipere
					<lb/>et dare divina auctoritate statutum fuerat, data acceptaque per manus pecunia,
					<lb/>ducti avaritia, venderent, ita ut vix aliquanti invenirentur, qui non huius symoniacae
					<lb/>pestis contagione foedati, mundi coram Deo praecepta dominica observantes existerent.
					<lb/>Itaque cum vulgus clericorum per viam effrenatae licentiae nemine prohibente graderetur,
					<lb/>coeperunt ipsi presbyteri ac diacones, qui tradita sibi sacramenta dominica mundo
					<lb/>corde castoque corpore tractare debebant, laicorum more uxores ducere susceptosque
					<lb/>filios heredes testamento relinquere, nonnulli etiam episcoporum verecundia omni contempta
					<lb/>cum uxoribus domo simul in una habitare. Et haec pessima et execranda consuetudo
					<lb/>intra Urbem maxime pullulabat, unde olim religionis norma ab ipso apostolo
				<lb/>Petro eiusque successoribus ubique diffusa processerat.</p>
				<p><lb/>Igitur dum per aliquot annos nonnulli solo nomine pontificum cathedram optinerent,
					<lb/>Benedictus quidam nomine, non tamen opere, cuiusdam Alberici consulis filius, magi
					<lb/>potius Symonis quam Symonis Petri vestigia sectatus, non parva a patre in populum
					<lb/>profligata pecunia, summum sibi sacerdotium vendicavit. Cuius quidem post adeptum
					<lb/>sacerdotium vita quam turpis, quam foeda, quamque execranda extiterit, horresco referre;
					<lb/>ea potius, qualiter omnipotens Deus in faciem ecclesiae suae sit dignatus respicere, exordiar
					<lb/>enarrare. Denique cum rapinas, caedes aliaque nefanda in Romanum populum aliquanta
					<lb/>per tempora sine ulla dilatione ageret, congregati in unum populi, quia eius
					<lb/>nequitiam amplius ferre nequibant, eum a pontificali cathedra exturbantes Urbe pellunt
					<lb/>alterumque in loco eius, Iohannem videlicet Sabinensem episcopum, non tamen vacua
					<pb n="1142"/>
					<lb/>manu, canonica parvipendentes decreta, substituunt. Qui tribus non amplius mensibus
					<lb/>Romanae usus cathedrae sessione, Benedicto undique suis cum propinquis infestante Urbem,
					<lb/>quia ex consulibus terrae ortus erat et in eis maxima virtus, Urbe cum dedecore pulsus,
					<lb/>suum ad episcopatum reversus est. Benedictus igitur, quod amiserat, sacerdotium recepit,
					<lb/>pristinos tamen mores minime mutavit, secundum quod scriptum est: "Adolescens iuxta
					<lb/>vias suas, etiam cum senuerit, non recedet ab ea". Et quia durum est in corde veteri
					<lb/>nova meditari, in eisdem pravis et perversis operibus, ut antea, perseverabat. Cumque
					<lb/>se a clero simul et populo propter nequitias suas contemni conspiceret et fama suorum
					<lb/>facinorum omnium aures impleri cerneret, tandem reperto consilio, quia voluptati deditus
					<lb/>ut Epycurus magis quam ut pontifex vivere malebat, cuidam Iohanni archipresbytero,
					<lb/>qui tunc in Urbe religiosior ceteris clericis videbatur, non parva ab eo accepta pecunia
					<lb/>summum sacerdotium relinquens tradidit; ipse vero in propriis se castellis recipiens
					<lb/>Urbe cessit. Interea Iohannes, cui Gregorius nomen inditum est, cum duobus annis et
					<lb/>octo mensibus sacerdotium administrasset, Heinricus rex, qui tunc Germaniae, Pannoniae
					<lb/>ac Italiae imperabat, ad suscipiendam de manu Romani pontificis imperialem coronam,
					<lb/>quatinus deinceps augustus appellari posset, Italiam ingressus Romanam adiit urbem.
					<lb/>Sed antequam Urbem ingrederetur, plurimorum episcoporum necnon abbatum, clericorum
					<lb/>quoque ac religiosorum monachorum in Sutrina urbe concilio congregato, Iohannem, qui
					<lb/>Gregorius dictus est, missis ad eum episcopis, ut de ecclesiasticis negotiis maximeque de
					<lb/>Romana tunc ecclesia, quae tres simul pontifices habere videbatur, ipso praesidente
					<lb/>tractaretur, venire rogavit. Sed haec de industria agebantur. Iam enim dudum regio
					<lb/>animo insederat, ut tres illos, qui iniuste apostolicam sedem invaserant, cum consilio et
					<lb/>auctoritate totius concilii iuste depelleret et unus, qui secundum statuta sanctorum
					<lb/>patrum dominico gregi sollicite praeesset, clero et populo eligente ordinaretur. Praedictus
					<lb/>itaque pontifex exoratus a rege ceterisque pontificibus Sutrium, ubi synodus congregata
					<lb/>erat, allectus spe, quo aliis duobus depositis sibi soli pontificatus confirmaretur, gratanter
					<lb/>perrexit. Sed postquam eo ventum est et res agitari ac discuti a synodo coepta est,
					<pb n="1143"/>
					<lb/>agnoscens se non posse iuste honorem tanti sacerdotii administrare, ex pontificali sella
					<lb/>exiliens ac semetipsum pontificalia indumenta exuens, postulata venia, summi sacerdotii
				<lb/>dignitatem deposuit.</p>
				<p><lb/>Post haec rex Urbem ingressus, congregato in ecclesia beati Petri apostoli Romano
					<lb/>clero et populo, una cum episcopis, qui in praedictam convenerant synodum, communi
					<lb/>consilio Clementem Pavimbergensem episcopum elegerunt, quia in Romana ecclesia non
					<lb/>erat tunc talis reperta persona, quae digne posset ad tanti hororem sufficere sacerdotii,
					<lb/>eumque in apostolica sede ad regendum dominicum gregem inthronizantes constituunt.
					<lb/>Quo non amplius novem mensibus sacerdotio functo ex hac vita decedente Damasus ex
					<lb/>Germania ortus, fultus auctoritate regia, eidem succedens, sacerdotium est adeptus. Quique
					<lb/>non amplius quam viginti et tribus diebus sacerdotio administrato diem clausit extremum.
					<lb/>/*
					<lb/>Huic successit Leo, de quo nobis est sermo prae manibus, vir per omnia apostolicus,
					<lb/>regali genere ortus, sapientia praeditus, religione conspicuus omnique ecclesiastica doctrina
					<lb/>apprime eruditus, ac, quemadmodum scriptum est, "iste coepit invocare nomen Domini".
					<lb/>Quem ipse etiam vidi eiusque familiaritatem habere merui; saepe etiam eo in ecclesia
					<lb/>missas celebrante cum illo ad divinum altare sacris indutus vestibus steti eique euangelium
					<lb/>legi. A quo omnia ecclesiastica studia renovata ac restaurata, novaque lux mundo visa
				<lb/>est exoriri.</p>
				<p><lb/>Hic saepe sacerdotale concilium advocans sacerdotes, diaconos et reliquos clericos
					<lb/>non legaliter ordinatos removit ac in eorum locis ad veri et summi Dei cultum, qui digne
					<lb/>ministrare possent, constituit. Cotidie quoque per se suosque discipulos ubique missos
					<lb/>populis viam Domini litteris et verbis praedicans ostendebat. Qui per apostolicam viam
					<lb/>semper gradiens apostolicos etiam viros in miraculis est imitatus. De quo quidem plura
					<lb/>audisse me contigit; sed multis occupatus negotiis, singula quaeque discutere non valens,
					<lb/>pauca referre de pluribus satagam, ut per haec, quanti vir iste meriti fuerit, quicumque
				<lb/>in posterum legerit, agnoscat.</p>
			</div>
			<div type="chapter">
				<head><lb/>1.</head> <p>Gregorii itaque pontificis, qui ab eo educatus ac subdiaconus ordinatus, nunc
					<lb/>autem in Romana urbe culmen apostolicum tenens Christi ecclesiam verbis simul et
					<lb/>exemplis illustrat, didici relatione, quod narro, cuius utique verbis ita me credere oportet,
					<lb/>ac si ego inpraesentiarum adessem oculisque vidissem. Dum quodam tempore praefatus
					<lb/>Leo venerabilis pontifex ecclesiasticis intentus negotiis in Gallia moraretur, a quodam
					<lb/>abbate monasterii sancti confessoris Christi Remigii ligneum poculum benedictionis
					<lb/>causa oblatum suscepit, quod videlicet pro amore tanti confessoris valde diligebat, ac in
					<lb/>eo refectionis hora ad mensam sedens aureis argenteisque posthabitis bibere consueverat.
					<pb n="1144"/>
					<lb/>Igitur dum quadam die ei ad mensam sedenti pincerna ex more poculum vellet porrigere,
					<lb/>qua nescio neglegentia tenentis de manu cecidit moxque confractum in partes est. Cum
					<lb/>denique beatissimus papa bis terque vinum requireret et pincerna hac de causa venire
					<lb/>differret, nuntiatum est ei, quod poculum, in quo bibere consueverat, de manu ferentis
					<lb/>cecidisset fractumque fuisset. Quod ille audiens valde tristatus est, non tantum damno
					<lb/>scifi, quantum quod vase de monasterio sancti Remigii benedictionis causa accepto se
					<lb/>frustratum cernebat, sibique astantibus: "Fractum", inquit, "michi scifum afferte". Cumque
					<lb/>sibi allatus fuisset, tenens utramque fracturam omnipotentem Dominum deprecatus est,
					<lb/>ut meritis beati Remigii fractum sibi scifum, quem pro amore eius tantopere diligebat,
					<lb/>restitueret. Moxque alteram alteri adiunxit, sicque eodem momento solidatus est, ut
					<lb/>nullum in eo, quod fractus fuisset, indicium remaneret. Cunctisque, qui aderant, mirantibus
					<lb/>ac in eius veneratione acclamantibus ille non suis hoc, sed beati Remigii meritis imputare
				<lb/>coepit, cuius de monasterio caritatis gratia id munus acceperat.</p>
				<p><lb/>Theophilus: In hoc utriusque alteriusve miraculo illud beati patris Benedicti, de
					<lb/>re licet dissimili, similiter audio primum renovari miraculum, dum in partes divisum
				<lb/>reiunxit capisterium.</p>
			</div>
			<div type="chapter">
				<head><lb/>2.</head> <p>Desiderius: Interim te, karissime frater, silere oportet, quatinus intentus animo
				<lb/>adhuc de illo maiora cognoscas.</p>
				<p><lb/>Alio itaque tempore, sicut michi praefatus papa Gregorius retulit, quidam Galliarum
					<lb/>episcopus ab eodem beato Leone episcopali fuerat officio suspensus. Cuius quidam
					<lb/>presbyter, Gibbertus nomine, facundus sermone et litteris haud mediocriter eruditus, eidem
					<lb/>promiserat episcopo se Romam venire atque callidis suis assertionibus eundem beatum
					<lb/>pontificem decipere eique sublatum officium restitui impetrare. Sicque ab eo accepta
					<lb/>pecunia Romam venit. Cumque se beato pontifici praesentasset, coepit se huc illucque
					<lb/>ut callidus serpens vertere episcopumque suum verbis rhetoricis excusare, blandis et
					<lb/>humillimis precibus, ut ei interdictum officium iniuste, ut asserebat, ablatum deberet
					<lb/>restitui, flagitare. Sed cum id, quod petebat, sibi denegatum fuisset nec eum, ut speraverat,
					<lb/>decipere potuisset, ne ad episcopum suum, a quo non parvam acceperat pecuniam,
					<lb/>sine effectu reverti videretur, aliud exquisivit ingenium. Adiit itaque apostolicae sedis
					<lb/>cancellarium eique oblato pretio persuasit, ut sibi furtivas litteras et apostolico sigillo
					<lb/>signatas ad suum episcopum deferendas tribueret, quae et episcopale officium et gratiam
					<lb/>apostolicae sedis sibi redditam significarent. Quae res beatum Leonem minime latuit
					<lb/>moxque praedictum presbyterum advocans, accepta quam optulerat pecunia eique in sinum
					<lb/>mittens, dixit: "Pecunia tua tecum sit in perditione, quia donum Dei furtim temptasti
					<lb/>pecuniis optinere" Cuius sermonem ultio mox divina secuta est, ita ut amissa mente
					<lb/>ab illa die usque nunc ubique vagabundus incedat nec ulla domus vel claustra ultra duos
					<lb/>vel tres dies eum valeant retinere. Qua de re aperte datur intellegi, quod, quisquis
					<lb/>temerario ausu Dei famulos vel decipere vel ad iracundiam provocare temptaverit, eum,
					<lb/>qui in ipsis habitat, procul dubio Deum offendat eiusque vindicem iram in se sentiat,
				<lb/>quam non expertam temere devitare neglexerat.</p>
				<p><lb/>Theophilus: Ita est, ut asseris. Sed quaeso te, de virtute tanti patris, si qua
				<lb/>adhuc occurrunt animo, incunctanter prosequere.</p>
			</div>
                        <pb n="1145"/>
			<div type="chapter">
				<head><lb/>3.</head> <p>Desiderius: Dum beatissimus pontifex Leo quinque per annos divinitus sibi
					<lb/>concessum sacerdotium pie ac religiosissime administrasset, ab hac instabili luce ad
					<lb/>Christum, qui vera et aeterna lux est, caelorum laetantibus civibus, angelicis subvectus
					<lb/>manibus commigravit. Et illi quidem paradysus patuit, sanctorum recepto consortio, sed
					<lb/>infelix mundus, qui talem pastorem diu habere non meruit! Cuius post obitum multa et
					<lb/>magna eius ad tumulum aliisque in locis per eum Domino tribuente claruere miracula,
					<lb/>e quibus omissis ceteris duo tantum, quia ad aliorum gesta narranda festino, aedificationis
				<lb/>gratia huic libello subnectam.</p>
				<p><lb/>Victor papa, qui ei in regimine sacerdotali successerat, sicut a veridicis viris nobis
					<lb/>relata sunt, audita fama miraculorum eius nullatenus, quod per eum Dominus talia operaretur,
					<lb/>fidem accommodabat. Sed quia, ut ait apostolus, "linguae in signo sunt non fidelibus,
					<lb/>sed infidelibus", omnipotens Deus experimento eum docere voluit, quae audita a pluribus
				<lb/>minime credere volebat.</p>
				<p><lb/>Curiensis quidam episcopus, cuius nomen a memoria excidit, cum supra nominato
					<lb/>pontifice Victore Germania veniens eius in obsequio Romae morabatur. Hic puerum ab
					<lb/>utero matris mutum habebat, quem pro mercede animae suae pascens ac vestiens, quocumque
					<lb/>ibat, secum ducere consueverat. Cuius vacuo ore nec indicium quidem linguae
					<lb/>inesse videbatur. Qui etiam episcopus ex mirabilibus ad beati Leonis tumulum patratis
					<lb/>similiter ut papa incredulum animum gerebat. Cum igitur quadam die ad sedem sui
					<lb/>episcopatus iam accepta licentia reverti decrevisset, ecclesiam beati Petri apostoli orationis
					<lb/>gratia ingressus, postquam beato Petro se attentius commendavit, suis cum clientibus
					<lb/>equis ascensis, puero in eadem ecclesia oblito, festinus viam, quae eum ad suam ducebat
					<lb/>patriam, egressus Urbe gradiebatur. Cum itaque longiuscule adhuc esset Urbe profectus,
					<lb/>repente ei ad memoriam rediit, quod mutum puerum in ecclesia beati Petri apostoli reliquisset.
					<lb/>Qui mox substitit atque ex suis famulis, a quibus puer reduci deberet, quosdam
					<lb/>remisit. Igitur cum illi apostolorum principis basilicam fuissent ingressi, conspiciunt
					<lb/>puerum ante tumulum beati Leonis stantem atque cum his, qui circumastabant, loquentem.
					<lb/>Illis itaque mirantibus et, qualiter hoc sibi evenisset, quaerentibus puer inquit: "Postquam
					<lb/>dominus meus hac in ecclesia me relinquens discessit, huc ad sepulcrum beati Leonis
					<lb/>me contuli, si forte omnipotens Deus officium, quo carebam, vocis meritis eius michi
					<lb/>restituere dignaretur; nec sum meo, quod corde petebam, voto fraudatus. Sed mox ut
					<lb/>ante eius venerandam memoriam lacrimans aliquantulum prostratus iacui, ilico recepta
					<lb/>voce loquens, ut ipsi videtis, surrexi." Ab illa itaque die, quod mirabilius est, coepit in
					<lb/>ore eius lingua, quae defuerat, paulatim crescere, ita ut intra paucos dies pleno ore
					<lb/>linguam perfecte reciperet et verba sine aliquo impedimento sonaret. Denique, qui missi
					<lb/>fuerant, curaverunt puerum ad episcopum ducere; et quem tacentem reliquerant, beati
					<lb/>Leonis suffragantibus meritis ei loquentem reducunt. Regressus igitur episcopus Romanum
					<lb/>pontificem adiit et, quid omnipotens Deus per beatum Leonem operari dignatus fuisset,
					<lb/>ostendit. Extunc coeperunt ipsi eius veneranda merita cunctis praedicare, quae aliis antea
				<lb/>referentibus non patiebantur audire.</p>
				<p><lb/>Theophilus: Placent, quia mira sunt, sed magis, quia nova sunt.</p>
				<p><lb/>Desiderius: Illustris vir Maximus, Romanae urbis civis, nuper retulit michi de eodem
					<lb/>venerabili praesule, quae narro. Bernardus quidam pessimae mentis miles extitit, qui
					<lb/>apostolicae sedi contrarium se omnibus, quibus potuit, modis exhibuit; sed in bello, quod
					<pb n="1146"/>
					<lb/>a vicinis circa Urbem manentibus coniurantibus cum Kadulo Parmensi episcopo, qui tunc
					<lb/>apostolicam sedem invadere temptabat, cum militibus, qui Romanam ecclesiam defensabant,
					<lb/>commissum est, iusto Dei iudicio confossus interiit. Hic igitur audita fama miraculorum,
					<lb/>quae omnipotens Deus meritis beati Leonis fidelibus populis exhibebat, non solum non
					<lb/>credebat, verum etiam ore sacrilego deridebat et blasphemabat. Cum denique quadam
					<lb/>die in conventu astaret populi et sermo inter eos de signis et virtutibus beati Leonis
					<lb/>exortus esset, coepit irridere, dicens: "Si sanctus est, ut dicitis, contrahat michi digitum
					<lb/>meum". Cumque compesceretur ab his, qui astabant, ne de sancto viro talia loqueretur,
					<lb/>dimisso conventu discessit. Cum ecce forte canis, qui eum sequebatur, suem in platea
					<lb/>inventum invasit. Ille vero, ne porcus discerperetur, festine cucurrit ac iniecta manu
					<lb/>canem tenere voluit; sed mox porcus hianti ore digitum eius momordit. Sicque ex illa
					<lb/>die omni tempore, quo advixit, digitum contractum habens nullatenus eum extendere
					<lb/>potuit. Unde factum est, ut, qui Dei famulum irridere praesumpserat, ipse contracto digito
					<lb/>omnibus derisui haberetur. Haec de tanto patre beato Leone dicta sufficiant, ut, quia
					<lb/>ad aliorum narranda gesta properamus, alii, cui otium est, quae multa de illo et mirabiliora
				<lb/>dicuntur, scribenda relinquamus.</p>
			</div>
			<div type="chapter">
				<head><lb/>4.</head> <p>Quod Dominus in euangelio dicit: "Pater meus usque modo operatur, et ego
					<lb/>operor", cotidie cernimus adimpleri et antiqua novis temporibus miracula innovari. Haec
					<lb/>itaque, quae dicturus sum, adeo clara sunt, ut non solum in Florentina diocesi, in qua
					<lb/>facta noscuntur, verum etiam in tota Tuscia ac in urbe, quae caput mundi est, Roma
				<lb/>constet esse notissima.</p>
				<p><lb/>Petrus quidam clericus dictus est, qui occulte data pecunia regio adminiculo in praedicta
					<lb/>Florentina civitate cathedram episcopatus accepit. Cum denique a clericis et populo,
					<lb/>ut episcopum decebat, benigne fuisset susceptus, post non multi spatium temporis fama
					<lb/>per eiusdem episcopatus diocesim increbuit, quod symoniacae heresis peste foedatus, quod
					<lb/>gratis Domino iubente accipere et dare statutum est, pecunia mercatus fuerit. Cumque
					<lb/>tam horrenda, tam execranda fama primitus ad religiosorum, dehinc ad aures vulgi pervenisset,
					<lb/>coeperunt se plures ab eius communione subtrahere Romanoque pontifici, quaequae
					<lb/>super hac re cognoverant, divino exardescente zelo studuerunt insinuare. Qui episcoporum
					<lb/>concilio congregato eundem episcopum, ut rem diligenter agnosceret, convocavit.
					<lb/>Sed cum se synodo praesentasset, accusatoribus undique acclamantibus sacramento sese
					<lb/>purgare nitebatur. Cumque coram praesentibus res aliquantulum agitata fuisset, datae
					<lb/>indutiae sunt, ut per easdem forsitan indutias divinum expavescens iudicium, quod pertinaciter
					<lb/>negabat, humiliter confiteretur, quatinus ab aeterno non removeretur altari, si
					<lb/>ab hoc praesenti, cui ministrare iuste non poterat, se abstinuisset. Interim populus in
					<lb/>duas dividitur partes, quarum altera, quae amorem Dei muneribus praeferebat, clericos et
					<lb/>religiosos monachos, qui contra episcopum rem comprobandam susceperant, altera vero,
					<lb/>quae munera et favorem diligebat, episcopum est secuta. Cum crebro igitur inter se
					<lb/>altercaretur populus et altera alteri obstaret parti, in tantum exorta augebatur contentio,
					<pb n="1147"/>
					<lb/>ut inter se dimicantibus saepe etiam usque ad effusionem sanguinis veniretur. Cumque
					<lb/>haec diutius agerentur et neutra pars parti cederet, Iohannes reverentissimus abbas monasterii,
					<lb/>quae Umbrosa Vallis dicitur, saepe ad hunc conflictum advocatus, zelo Dei
					<lb/>ductus suis cum monachis veniebat, qui exhortando, praedicando, divini examinationem
					<lb/>iudicii intentando episcopum admonere non cessabat, quatinus ex perpetrata culpa poenitentiam
					<lb/>ageret et sacerdotio minime legaliter acquisito humiliter cederet, ne sibi suisque
					<lb/>subiectis, quibus incremento esse debuerat, detrimento foret, illud de euangelio ei saepe
					<lb/>proponens, quomodo dominus Iesus vendentes et ementes columbas de templo proiecerit
					<lb/>cathedrasque subverterit et aes nummulariorum effuderit, videlicet demonstrans, ut, quicumque
					<lb/>Spiritus sancti donum, quod per columbam significatur, ductus avaritia vel vana
					<lb/>gloria elatus pretio acquirere vel vendere temptaverit, ab illo caelesti templo et aeterno
					<lb/>altari se procul dubio eliminandum noverit. Sed ille nichilominus praesentis vitae honoris
					<lb/>cupidus pro nichilo monita sancti viri ducebat, immo potius pertinaciter et armis et verbis
					<lb/>omnibusque modis, quibus poterat, se defendere nitebatur. Cumque isdem venerabilis
					<lb/>abbas incassum procedere sua verba videret, utraque parte populi advocata: "Quoniam",
					<lb/>inquit, "verba non prosunt, veniamus ad signa. Construatur rogus et igne supposito accendatur,
					<lb/>per quem unus e nostris ingrediatur, ut, utrum vera an falsa sint, quae de
					<lb/>episcopo dicimus, Domino discernente probetur". Placet utrique parti sententia; rogus
					<lb/>mox duodecim pedum mensura extruitur, intra quem parva semita, qua unius tantum
					<lb/>hominis persona transire posset, relinquitur; quae etiam ex accensis lignis, ne aliquis
					<lb/>ibi locus a flamma vacaret, consternitur. Interim autem dum haec praeparantur, praefatus
					<lb/>abbas Iohannes [Petro] suo discipulo, reverentissimo videlicet viro, qui postmodum
					<lb/>in Albanensi urbe episcopus ordinatus est quique etiam adhuc superest eandem ecclesiam
					<lb/>regens, praecepit, ut indutus sacris vestibus omnipotenti Deo sacrificium offerret et
					<lb/>sic demum confisus de misericordia Dei per accensi rogi flammas indubitanter intraret.
					<lb/>Qui iussis patris optemperans, postquam sacrificium Deo optulit, casulam se expolians ad
					<lb/>ignem venit et magna voce: "Oro", inquit, "Deus omnipotens, si Petrus, qui episcopus
					<lb/>dicitur, symoniaca est peste foedatus, ne ecclesia tua amplius polluatur, iudicio sancti
					<lb/>Spiritus tui ostende virtutem et illaesum me per hunc ignem transire concede. Quodsi
					<lb/>nos fallacia pleni, causa invidiae ducti hanc contra eum tulimus questionem, ardor istius
					<lb/>ignis me tua gratia derelictum consumat". Haec dicens et sanctae crucis se signaculo
					<lb/>muniens per medias flammas constanter ingressus est. Cum igitur undique esset flammis
					<lb/>circumdatus, ita ut a nemine prorsus videretur et omnes eum iam consumptum putarent,
					<lb/>subito ex alia parte Christi comitante gratia egrediens prosilivit, ita ut non modo vestimenta
					<lb/>eius, sed ne capillus quidem laesus ab igne in aliquo videretur. Sed ut idem
					<lb/>venerabilis vir postea referebat, cum per medias flammas graderetur, mappula ei de manu
					<lb/>cecidit. Cumque iam paene egredi ex igne deberet, vidit se mappulam in manibus non
					<lb/>gestare ac in igne sibi eam cecidisse considerans per medias iterum flammas revertitur
					<lb/>et secum mappulam extrahens reportavit. Tunc omnes, qui aderant, viso tam maximo,
					<lb/>tam obstupescendo miraculo immensas Deo gratias agentes, mox diversa pars una effecta,
					<lb/>praefatum episcopum de ecclesia pellunt, qui postea poenitentia ductus, mutata veste,
				<lb/>sub sanctae conversationis regula religiosam agere vitam visus est.</p>
				<pb n="1148"/>
				<p><lb/>Theophilus: Ut laetando miror et mirando laetor, quod mediocritatis nostrae tempore
					<lb/>illud antiquum et gloriosum trium puerorum miraculum intueor, cum de camino
				<lb/>aestuantis incendii integri et incorrupti toto corpore prodierunt.</p>
			</div>
			<div type="chapter">
				<head><lb/>5.</head> <p>Desiderius: Venerabilis Gregorius papa, cuius superius memoriam feci, quid
					<lb/>contra eandem symoniacam heresim se praesente Dominus ostendere voluit, saepe michi
					<lb/>solitus est referre. "Cum essem", inquit, "subdiaconus et a beatae memoriae Victore
					<lb/>huius apostolicae sedis pontifice in Galliam pro ecclesiasticis negotiis discutiendis essem
					<lb/>transmissus, curae michi fuit episcoporum vocare concilium, ut illis coram positis de
					<lb/>rebus ecclesiasticis tractaremus. In eadem vero civitate, in qua synodus agebatur, episcopus
					<lb/>erat, qui pretio honorem comparasse episcopatus a multis infamabatur. Igitur
					<lb/>vocatus episcopus venit in medium. Cum itaque eum exhortari salutaribus monitis coepissemus,
					<lb/>ut quid de his, quae sibi opponebantur, conscientia ferret, humiliter confiteretur,
					<lb/>ille, tum quia eiusdem civitatis episcopus, cum quia fretus auxilio comitis terrae ipsius
					<lb/>erat, plenus superbia, omnino verba nostra vilipendebat. Sed cum a nobis et a ceteris,
					<lb/>qui aderant, episcopis sub iustitiae regula se, quod non speraverat, constringi conspiceret
					<lb/>nec effugiendi haberet licentiam, negare pertinaciter coepit, quod antea vix audire dignabatur.
					<lb/>Cumque verba producerentur in longum et maximum iam diei spatium esset consumptum
					<lb/>et ille nichilominus in sua, ut coeperat, pertinacia negando persisteret, hoc
					<lb/>modo eum cum ceteris, qui aderant, religiosis episcopis nobis adiurare visum fuit et totum
					<lb/>iudicium in ostensione Spiritus sancti committere: 'In nomine', inquam, 'Patris et Filii
					<lb/>et Spiritus sancti, cuius donum gratiae te pro certo comparasse audivimus, ut huius rei
					<lb/>nobis veritatem edisseras, adiuramus. Quodsi amplius, ut coeperas, pertinaciter negare
					<lb/>temptaveris, Spiritum sanctum, donec, quae vera sunt, confitearis, nominare non valeas.'
					<lb/>Qui episcopus, cum abunde eloquens esset et a nobis exhortaretur, ut Spiritum sanctum
					<lb/>nominaret, Patrem quidem et Filium satis diserte nominabat, Spiritum vero sanctum
					<lb/>mirum in modum nominare nullo modo poterat. Tunc omnibus, qui aderant, luce clarius
					<lb/>patuit, quod honorem episcopatus dato pretio emerat, qui non nisi gratia Spiritus sancti
					<lb/>largiente tribuitur. Tunc virtute Spiritus sancti tremefactus episcopus humiliter coram
					<lb/>omnibus confiteri coactus est, quod antea inflatus superbia, Dei timore postposito, procaciter
					<lb/>negare praesumpserat."
					<lb/>Theophilus: Cum Pater et Filius et Spiritus sanctus unum sunt nec aliud de
					<lb/>Patre et Filio quam de Spiritu sancto sentire fas est, cur in Patris et Filii vocabulis
					<lb/>proferendis solutam atque disertam, in solo vero Spiritus sancti nomine, quasi praecellenti,
				<lb/>linguam mutam et omnino habuit colligatam?</p>
				<pb n="1149"/>
				<p><lb/>Desiderius: Iusto Dei iudicio contigit, ut, qui donum Spiritus sancti gratiae, quod
					<lb/>gratis et datur et accipitur, lingua placitante mercatus est, in proferendo Spiritus sancti
				<lb/>vocabulo specialiter linguae officium non haberet.</p>
			</div>
			<div type="chapter">
				<head><lb/>6.</head> <p>Alferius abbas monasterii sanctae Trinitatis ab ipso in latere montis aedificati,
					<lb/>qui inter Salernitanam et Amalfitanam civitatem praeminet mari, extitit; cuius religiosam
					<lb/>et Deo amabilem vitam et ipse ex parte vidi, qui apud eum aliquantulum familiariter
					<lb/>mansi, et aliis referentibus agnovi. Miraculum vero, quod divina virtus in eo operari
					<lb/>dignata est quodque a quam plurimis didici, aequum est silentio non transire. Denique
					<lb/>dum quadam die pro utilitate monasterii Salernitanam urbem adiret, per viam praecisi
					<lb/>montis gradiens, deorsum cum equo, quo sedebat, per immane praecipitium cecidit, quod
					<lb/>tanta altitudine mari superiacet, ut quinquaginta et eo amplius passus in altum praetendi
					<lb/>videatur. Dum igitur, qui cum eo pergebant, illum sine dubio extinctum putarent, nimium
					<lb/>tristes ac flentes per quoddam diverticulum ad mare, si saltem illum aliquo modo invenire
					<lb/>possent, ut sepulturae traderent, descendere curaverunt. Cum autem sub radice
					<lb/>montis molles iuxta litus maris calcantes arenas festinanter ad locum, quo ceciderat,
					<lb/>pergerent, invenerunt eum in via sanum et incolumem, equo, cum quo ceciderat, insidentem
					<lb/>Salernum propere coepto itinere tendere. Cumque illi obstupefacti, qualiter res
					<lb/>evenisset, omnino nequirent perpendere, coeperunt Deo gratias agere vocesque quasi
					<lb/>tumultuantes in altum levare. Sed ab illo repente compressi praeceptum audiunt: "Si
				<lb/>meis", inquit, "benedictionibus frui vultis, nulli, quandiu vixero, quae ex me vidistis, dicatis".</p>
			</div>
			<div type="chapter">
				<head><lb/>7.</head> <p>Dicitur etiam de illo, quod mortuum suscitaverit. Quod videlicet illis, qui eum
				<lb/>eiusque vitam ad liquidum noverunt, incredibile minime videtur.</p>
			</div>
			<div type="chapter">
				<head><lb/>8.</head> <p>Leo abbas, qui ei in monasterii regimine successit, sub eius magisterio educatus,
					<lb/>eius in obsequio praepositurae officium gerens, qui prae ceteris fratribus ei familiariter
					<lb/>adherebat, nuper michi retulit, quia quodam tempore saeculares viri, ut eius orationibus
					<lb/>fruerentur, visitationis gratia ad eum venerunt. Quibus post spiritualem corporalem
					<lb/>etiam refectionem praebere cupiens praefato Leoni, suo videlicet praeposito, praecepit
					<lb/>caritatis causa mensam eis apponere et prandium praeparare. Qui nil aliud praeter
					<lb/>panem et vinum et quinque ova gallinacia, quod eis ad manducandum praebere posset,
					<lb/>se habere respondit, sed, qualiter inter eos ipsa ova dividi deberent, ignorare. Erant
					<lb/>illi utique septem. Cui ille: "Festina", inquit, "quantocius et eadem ova igne adhibito
					<lb/>praepara michique, ut eis apponam, deporta". Cucurrit ille et, sicut sibi fuerat imperatum,
					<lb/>ova decoxit eique, ut praeceperat, detulit. Qui accipiens benedixit et ex quinque ovis
				<lb/>septem viris, quod mirabile est, singulis singula praebuit.</p>
				<p><lb/>Theophilus: Cum septem distributa hominibus sic augeri quinque ova considero,
					<lb/>ut singuli singula aequali sorte accipiant, illud quodammodo miraculum video, quo auctor
				<lb/>omnium de quinque panibus quinque milia hominum saturavit.</p>
			</div>
			<div type="chapter">
				<head><lb/>9.</head> <p>Desiderius: Amita patris mei, Bella nomine, in monasterio beati Petri
					<lb/>apostoli intra Beneventanam urbem posito in sanctimoniali habitu a primevo iuventutis
					<lb/>flore usque ad ultimam senectutem degit; quae cum esset desponsata viro, occulte de domo
					<pb n="1150"/>
					<lb/>parentum fugiens ad monasterium contendit ibique virginitatem suam omnipotenti Domino
					<lb/>dicavit; et quia terrenum in terra sponsum habere contempsit, procul dubio meruit habere
					<lb/>caelestem in caelis. Ipsa michi solita erat referre de abbatissa sua, quae Offa dicebatur,
					<lb/>quia in monte, qui sanctae Agathae martyris dicitur, prope Capuanam urbem, antequam
					<lb/>regimen monasterii susciperet, longo tempore habitaverit ibique vitam heremiticam duxerit.
					<lb/>Dehinc monasterii suscepto regimine, quadam nocte sororibus adhuc quiescentibus oratorium
					<lb/>ingressa accepit turibulum, ut more solito tura adoleret altaribus. Cum itaque tus in
					<lb/>turibulum mittere vellet, e manu eius cecidit et lampade a vento extincta tus invenire non
					<lb/>valuit. Repente vero quidam iuxta illam astitit et tenens manum eius timiama, quod in turibulum
					<lb/>posuerat, dedit. Tantus igitur odor ex illo incenso timiamate emanavit, ut per
					<lb/>totum, quod reliquum erat noctis, usque ad horam diei tertiam non solum ecclesiam,
					<lb/>sed etiam omne illud monasterium mira suavitate repleverit. Ex qua re sine dubio datur
				<lb/>intellegi, quod angelus Domini fuerit, qui illi thimiama tanti flagrantiae odoris tribuerit.</p>
			</div>
			<div type="chapter">
				<head><lb/>10.</head> <p>Haec eadem autem religiosissima abbatissa dum multa per tempora sollicite virginibus
					<lb/>praefuisset, verbis et exemplis sibi commissas Dei famulas instruere non cessans,
					<lb/>languore tacta corporis venit ad mortem. Cumque in extremo posita iam prope esset,
					<lb/>ut Christo, cui servierat, animam reddere deberet, videntibus cunctis, qui aderant, e
					<lb/>lectulo se quasi ad mensuram trium cubitorum in aere elevans, expassis in caelum manibus
					<lb/>stetit et facta oratione, iterum se in lectulo collocans, ultimum spiritum exalavit.
					<lb/>Sed ex hoc, quantae fuerit abstinentiae, dinosci potest, quae, dum infirma iaceret in
					<lb/>lectulo et a multis honestioribus viris ac mulieribus visitationis gratia ad eam venientibus,
					<lb/>ut aliquantulum cibi, quo infirmum corpus sustentaretur, caperet, rogaretur, illa desueta
					<lb/>deliciis: "Si aliquid", inquit, "michi de infusis leguminibus attuleritis, forsitan aliquantulum
					<lb/>inde potero degustare". O abstinentiam in femina praedicandam, quae in infirmitate posita
					<lb/>infusis leguminibus pro summis etiam deliciis utebatur! Quae cum fuisset defuncta et in
					<lb/>ecclesia sepulta, quadam die rusticus quidam frumento onustus per eandem ecclesiam
					<lb/>transiens supra sepulcrum eius, parvipendens, cuius meriti esset, quae ibi sepulta iacebat,
					<lb/>saccum cum frumento deposuit et fessus, ut aliquantulum pausaret, iuxta consedit. Repente
					<lb/>igitur saccus divinitus de eodem sepulcro sublatus longeque proiectus omne illud, quo
					<lb/>plenus erat, frumentum passim per eandem ecclesiam sparsit. Rusticus ergo vehementer
					<lb/>conterritus ab illa die didicit, quantum Dei homines in corpore venerandi sunt, cum
					<lb/>extincta illorum corpora ac in sepulcro posita, ne ab aliquibus parvipendantur, divina
				<lb/>sibi virtus voluit demonstrare.</p>
			</div>
			<div type="chapter">
				<head><lb/>11.</head> <p>Alter quidam nobilis vir de eadem Beneventana civitate, nescio qua causa, monasterium
					<lb/>adventarat ac nescius forte eius supra sepulcrum consederat. Cum subito
					<lb/>tantus dolor viscerum eum invasit, ut vociferans atque eiulans se eadem hora moriturum
					<lb/>putaret. Ad cuius voces, quae in monasterio erant, virgines protinus cucurrerunt eique,
					<lb/>cuius esset sepulcrum, supra quod sederat, indicaverunt. Qui pro ignorantia venia postulata
				<lb/>meritis Dei famulae caelitus meruit medicinam.</p>
			</div>
			<div type="chapter">
				<head><lb/>12.</head> <p>In eadem Beneventana urbe monasterium est, quod sanctae Sophiae dicitur, huic
					<lb/>Casinensi coenobio subditum, in quo quidam a pueritia sanctae conversationis et magnae
					<lb/>humilitatis monachus extitit, qui infra annos adolescentiae nimio languore praeventus ad
					<lb/>extrema perductus est. Ad cuius exitum congregati fratres, ut moris est, ymnis et psalmis
					<lb/>Deo, cui omnia vivunt, eius coeperunt animam commendare sanctorumque coetus
					<pb n="1151"/>
					<lb/>in eius auxilium attentius invocare. Qui crescente languore defunctus est. Sed dum ad
					<lb/>lavandum eius corpus aqua praepararetur, per unam fere horam exanimis iacuit. Cumque,
					<lb/>qui aderant, orationi et psalmodiae insisterent, subito corpus eius omne contremuit
					<lb/>ac paulatim reviviscens cunctis, qui astabant, mirantibus in lectulo consedit. Dehinc
					<lb/>interrogatus coepit illis, quae egressus de corpore viderat, referre, dicens: "Cum anima
					<lb/>mea vobis letanias canentibus sanctosque Domini invocantibus de corpore egrederetur,
					<lb/>mox ad preces vestras sancti, quos invocastis, meum in auxilium advenerunt". Cumque
					<lb/>illi ab eo requirerent, si illos, quos nunquam viderat, cognoscere potuisset, respondit:
					<lb/>"Sanctum Benedictum et sanctum Gregorium cognovi; beatum Donatum et Felicem cum
					<lb/>reliquis, qui in hac ecclesia requiescunt, sanctis meum in auxilium venire conspexi. Inter
					<lb/>quos beatus Mercurius, patronus noster, velut splendidum sydus rutilans videbatur".
					<lb/>Quem cum interrogassent, utrumnam in hac esset vitam moraturus: "Minime", inquit, "nam
					<lb/>beatus Mercurius hodie se ad me assumendum venire spopondit". Quae, ut dixerat, vera
					<lb/>fuisse rei exitus comprobavit. Eodem nanque die ex hac luce subtractus ab illis procul
					<lb/>dubio est receptus, quos antea moriens suum in auxilium venire conspexit. Ego denique
					<lb/>in eodem monasterio positus unum ex illis, qui affuerant, testibus, Sikenolfum nomine,
				<lb/>superstitem vidi, qui cuncta haec, ut dicta sunt, se vidisse et audisse profitebatur.</p>
			</div>
		</div>
	</body>
</text>
</TEI>
