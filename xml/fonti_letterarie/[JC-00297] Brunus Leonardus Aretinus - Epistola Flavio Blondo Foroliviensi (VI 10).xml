<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistola Flavio Blondo Foroliviensi (VI 10)</title>
				<author>Brunus Leonardus Aretinus</author>
				<respStmt>
					<resp key="print_editor">Edizione critica a stampa a cura di</resp>
					<name><!-- !!! --></name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="CC">Chiara Casali</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1731" unit="words">Parole: 1731</measure>
				<measure quantity="10390" unit="characters_without_spaces">Caratteri (spazi esclusi): 10390</measure>
				<measure quantity="11976" unit="characters_witht_spaces">Caratteri (spazi inclusi): 11976</measure>
			</extent>
			<publicationStmt>
				<publisher>ALIM</publisher>
				<date when="2008-02-06">06/02/2008</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Livello di codifica: 1</note>
				<note>Note: Numero delle parole: 1759. Numero dei caratteri: 10309. 
					L'edizione di Tavoni riproduce, con alcune correzioni alla punteggiatura, quella di L. Mehus, <hi rend="italic">Leonardi Bruni Aretini Epistolarum libri VIII</hi>, II, Florentiae 1741, pp. 62-68.
				La lettera è databile al 7 maggio 1435. (FDD)</note>
			</notesStmt>
			<sourceDesc>
				<biblStruct>
					<monogr>
						<editor>Mirko Tavoni</editor>
						<title level="m">Latino, grammatica, volgare: storia di una questione umanistica</title>
						<imprint>
							<publisher>Antenore</publisher>
							<pubPlace>Padova</pubPlace>
							<date>1984</date>
							<biblScope unit="page">216-221</biblScope>
						</imprint>
					</monogr>
					<series>
						<title level="s">Medioevo e umanesimo</title>
						<biblScope unit="volume">53</biblScope>
					</series>
				</biblStruct>
				
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinit&#224; Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' &#232; stata unita alla riga 
							precedente (anche alla pagina precedente, ove necessario). Eccezione: quando una parola &#232; sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola &#232; stata registrata tutta nella riga in cui essa termina.
						&#200; stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1401/1500">XV</date>
			</creation>
		</profileDesc>
		<revisionDesc>
			<change who="CC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]</change>
		</revisionDesc>
	</teiHeader>
	




<text>
	<body>
		<pb n="216"/>
		<div>
			<head type="salutatio"><lb/>LEONARDUS FLAVIO FOROLIVIENSI S.
				<lb/>QUAERIT AN VULGUS ET LITERATI EODEM MODO PER TERENTII
			<lb/>TULLIIQUE TEMPORA ROMAE LOCUTI SINT.</head>
			<p><lb/>(1) Ne forsan tu aliter accipias quam ego, vel ego quam tu,
				<lb/>placet ante omnia constituere quid nobis in controversiam venit.
				<lb/>(2) Quaestio nostra in eo consistit, quod tu apud veteres unum eumdemque
				<lb/>fuisse sermonem omnium putas, nec alium vulgarem, alium
				<lb/>litteratum. Ego autem, ut nunc est, sic etiam tunc distinctam fuisse
				<lb/>vulgarem linguam a litterata existimo. (3) Pressius quoque, si placet,
				<lb/>ita circumscribamus, ut certo tempore locoque diffiniantur. Nam qui
				<lb/>apud veteres dicit nec tempus nec locum satis certum designat.
				<lb/>(4) Sit igitur quaestio utrum Romae per Terentii poetae et M. Tullii
				<lb/>tempora vulgus ita loquebatur ut loquuntur hi quos nunc latine litterateque
				<lb/>loqui dicimus, vel alius fuerit vulgi sermo, alius litteratorum.
				<lb/>(5) Tua quidem prima ac potissima ratio est quod oratores in
				<lb/>senatu iudiciisque et concionibus latine orabant, quod non fecissent
				<lb/>nisi a cunctis intelligerentur. (6) Praeterea Terentii Plautique comoediae
				<lb/>recitabantur ad populum ea ipsa lingua qua scriptae sunt, idque
				<lb/>signum esse ais quod eodem modo vulgus loquebatur. Quomodo
				<lb/>enim delectarent nisi intelligerentur? (7) Hae tibi firmissimae probationes
				<lb/>videntur ac certissima argumenta opinionis tuae. Ego autem
				<lb/>non maiora ista puto quam nunc sint Evangelia Missarumque solemnia
				<lb/>latine ac litterate in audientium turba pronunciari. (8) Intelligunt
				<lb/>enim homines, licet inlitterati sint, nec tamen ipsi ita loquuntur
				<lb/>nec illo modo loqui scirent, licet intelligant, propterea quod
				<lb/>longe facilius est intelligere alienum sermonem quam proferre.
				<lb/>(9) Discutiamus igitur, si placet, argumenta tua, et quid valeant
				<lb/>videamus. Neque enim signis et opinionibus tam assentiri decet quam
				<lb/>necessariis rationibus; nam opinio et existimatio saepissime fallitur.
				<lb/>(10) Duo quidem argumenta per te inducuntur, unum oratorum,
			<lb/>alterum poetarum. Videamus ergo utrunque.</p>
			<p><lb/>(11) Primum igitur oratores quod in senatu iudiciisque latine
				<lb/>litterateque loquerentur, nichil opinionem tuam adiuvat. Erat enim
				<lb/>in senatu et iudiciis ad homines litteratos oratoris sermo. Itaque
				<pb n="217"/>
				<lb/>haec duo loca nichil ad rem pertinent tuam. (12) Restat concio, in
				<lb/>qua ad doctos simulque indoctos habebatur oratio. Neque enim appellatione
				<lb/>populi turba solum et infimae sortis homines, sed nobiles et
				<lb/>ignobiles, doctique et indocti significabantur. (13) Itaque non ad
				<lb/>pistores tantum et lanistas, sed multo magis ad eos qui in reipublicae
				<lb/>gubernatione versabantur, et quorum intererat quid populus decerneret,
				<lb/>orator loquebatur. (14) Praestantes igitur homines oratorem
				<lb/>latine litterateque concionantem praeclare intelligebant, pistores vero
				<lb/>et lanistae et huiusmodi turba sic intelligebant oratoris verba ut
				<lb/>nunc intelligunt Missarum solemnia. (15) Nam illud nos latere non
				<lb/>debet, oratores ipsos aliter scripsisse orationes suas quam dixerant,
				<lb/>quod et apud Graecos et apud Latinos exploratissimum est, non
				<lb/>quod diversum scriberent, sed quod ornatius et comptius id ipsum
				<lb/>quod dixerant litteris mandabant, ut quaedam in concione dicta
				<lb/>verbis forsan vulgatis et apertis et ad intelligentiam accomodatis,
				<lb/>limatius postea contractiusque scripta legantur. (16) Et de
				<lb/>oratoribus haec michi quidem dicta sint. In senatu enim et iudiciis
				<lb/>ad scientes litteras loquebantur litterate, in concionibus vero etiam
				<lb/>ad scientes. Aderant quoque indocti quidam: hi sic intelligebant
				<lb/>oratoris verba ut nunc intelligunt Missarum solemnia. (17) Quare
				<lb/>haec tua oratorum inducta ratio non efficit id quod vis. Habet enim
				<lb/>apparentiam quandam prima fronte, sed, si trite discutiatur, nichil
			<lb/>admodum importat.</p>
			<p><lb/>(18) De poetis autem eorumque fabulis video te longe aliter sentire
				<lb/>quam ego sentiam. Tu enim turbam convenisse putas ad carmina
				<lb/>poetae intelligenda, ego autem convenisse puto ad ludos scenicos
				<lb/>spectandos. Itaque non auditores qui aderant, sed spectatores dicebantur.
				<lb/>(19) Agebatur enim fabula magno aedilium apparatu, nec
				<lb/>solum gestibus, verum etiam tibiarum modis et personati e scena
				<lb/>prodibant. Ad haec mehercule spectanda non minus hodie populus
				<lb/>concurreret quam tunc concurrebat. (20) Quod autem vera dico,
				<lb/>ex Plauti Terentiique prologis comoediarum intelligi potest. (21) Totae
				<lb/>enim ex illorum qui agebant opera videntur pendere. « Acta
				<lb/>ludis funebribus. Modos fecit Flaccus Claudii tibiis disparibus »: non
				<lb/>dicit « recitata », sed « acta ». Agere vero quid est, nisi repraesentare
				<lb/>actuque referre? Quid tibiis modos facere, nisi multitudinem ad
				<lb/>spectandum allicere? (22) « Hecyra est huic nomen fabulae. Ea cum
				<pb n="218"/>
				<lb/>acta est nova, novum intervenit vicium et calamitas ut neque spectari
				<lb/>neque cognosci potuerit: ita populus studio stupidus in funambulo
				<lb/>animum occupaverat ». (23) Et paulo post: « In iis quas primum
				<lb/>Caecilii didici novas partim sum earum exactus, partim vix
				<lb/>steti. Quia sciebam dubiam fortunam esse scenicam, spe incerta certum
				<lb/>mihi laborem sustuli, easdem agere coepi, ut ab eodem alias
				<lb/>discerem novas ». (24) Quod inquit « didici novas » et « alias discerem »
				<lb/>aperte ostendit ne actores quidem ipsos scripta poetarum
				<lb/>intelligere, nisi a poetis primo illa didicissent. Si igitur magistri
				<lb/>ipsi agendi non intelligebant, multo minus turba et multitudo.
				<lb/>(25) Sed ludos spectabat turba, non verba exaudiebat, oculorum
				<lb/>tantum aspectu et tibiarum sono distinebatur. (26) Quod autem
				<lb/>subiicit: « Quia sciebam dubiam fortunam esse scaenicam », idem
				<lb/>probat quod dixi. Fortuna enim in scaenicis ludis erat, non in poetae
				<lb/>stylo atque ingenio. Hoc enim in eorum qui legunt iudicio repositum
				<lb/>est, nec fortunae subiacet. Actio autem et tibiae et huiusmodi
				<lb/>ludicra fortunae spectantium subiacebant. (27) Et paulo post: « Perfeci
				<lb/>– inquit – ut spectarentur »; non dicit « intelligerentur », sed « ut
				<lb/>spectarentur ». Quod totum est iudicium oculorum. (28) Et paulo
				<lb/>post: « Vobis potestas data est condecorandi ludos scaenicos. Nolite
				<lb/>sinere per vos artem musicam recidere ad paucos ». (29) Ex his omnibus
				<lb/>patet ad ludos scenicos et tibias et actorum personas spectandum
				<lb/>multitudinem convenisse. Poetae autem verba ne actores quidem
				<lb/>ipsos intellexisse, nisi prius docerentur. Nichil igitur poetae,
				<lb/>nichil eorum fabulae ad sermonem vulgi pertinent. Non enim intellectum
			<lb/>verborum, sed spectaculum ludorum vulgus sequebatur.</p>
			<p><lb/>(30) Quoniam illa, quae putabas firmissima tuae opinionis fundamenta,
				<lb/>nichil valere ostendi, docebo iam ipse impossibile esse vulgus
				<lb/>illo modo, quo tu putas, esse locutum, hoc tantum praemisso.
				<lb/>(31) Tu ne quaeso, Flavi, cum sis vir doctus ac litteris expolitus,
				<lb/>vel alii, qui tecum sentiunt, animum inducere potestis ut credatis
				<lb/>nutrices et mulierculas et huiusmodi turbam ita tunc nasci, ut quae
				<pb n="219"/>
				<lb/>nos tot magistris, tanto usu vix tenemus, illi nullis magistris assequerentur,
				<lb/>ut eo modo loquerentur, quemadmodum hi qui latine litterateque
				<lb/>loquuntur, intelligerentque poetarum comoedias nullo
				<lb/>prius eos docente? Profecto valde absurdum est ita credere.
				<lb/>(32) Atque latina lingua a vulgari in multis differt, plurimum tamen
				<lb/>terminatione, inflexione, significatione, constructione et accentu, de
				<lb/>quibus omnibus simul dicamus: nam seorsum prosequi singula longum
				<lb/>foret. (33) Mulierculae igitur illae ac nutrices tuae, si de supellectili
				<lb/>recte dicendum erit, <hi rend="italic">supellex</hi> dicent. Rursus vero si inclinandum,
				<lb/>ita ut possessionem vel generationem significet, <hi rend="italic">supellectilis</hi>
				<lb/>dicent, et si poscat intentio <hi rend="italic">supellectili supellectilem</hi> variabunt, eaedemque
				<lb/>cum pluraliter dicendum erit, <hi rend="italic">supellectilia</hi> variato genere
				<lb/>pronunciabunt, et <hi rend="italic">supellectilium</hi> et <hi rend="italic">supellectilibus</hi>. Per Deum immortalem,
				<lb/>nonne videtis impossibilia vos credere? (34) Difficile nomen
				<lb/>capis, inquies. At tu facilius aliquod cape. <hi rend="italic">Dominus</hi> recto dicent,
				<lb/>flectent vero cum opus fuerit, ut dicant <hi rend="italic">domini</hi>, <hi rend="italic">domino</hi>, <hi rend="italic">dominum</hi>,
				<lb/>et si de foeminis dicendum sit, <hi rend="italic">dominabus</hi>, <hi rend="italic">filiabus</hi>, <hi rend="italic">libertabus</hi> dicent,
				<lb/>quae de maribus <hi rend="italic">dominis</hi>, <hi rend="italic">filiis</hi> <hi rend="italic">libertisque</hi> dixerunt. Vix mehercule
				<lb/>cum disciplina et regula hoc facerent, nedum sine disciplina et regula.
				<lb/>(35) <hi rend="italic">Fero</hi> verbum est, a quo <hi rend="italic">tuli</hi>, <hi rend="italic">latum</hi>, <hi rend="italic">sustuli</hi>, <hi rend="italic">sublatum</hi>. (36) <hi rend="italic">Cado</hi>,
				<lb/><hi rend="italic">cecidi</hi>, si casum significet: si caedem <hi rend="italic">cecidi</hi> media producta. Ita
				<lb/>quaeso internoscent mulieres et turba, atque ita loquentur? (37) <hi rend="italic">Pulso</hi>
				<lb/>et <hi rend="italic">vapulo</hi> alterum active, alterum passive dicimus eadem voce.
				<lb/>« Ego vapulando, ille verberando, usque adeo defessi sumus », inquit
				<lb/>poeta. Tu mulierculas et nutrices et huiusmodi quisquilias haec
				<lb/>intelligere, ac eodem modo loqui putas? (38) <hi rend="italic">Abfuit</hi> et <hi rend="italic">defuit</hi> duo
				<lb/>sunt, quorum alterum laudem, alterum vituperationem significat.
				<lb/>(39) <hi rend="italic">Sinapis</hi> latine dicimus media producta, et <hi rend="italic">Polixena</hi> brevi penultima.
				<lb/><hi rend="italic">Virgili</hi> autem et <hi rend="italic">Mercuri</hi> vocativo penultimam natura brevem
				<lb/>pronunciamus ut longam. (40) <hi rend="italic">Video te</hi>, <hi rend="italic">invideo tibi</hi>, <hi rend="italic">salutem
				<lb/>dico tibi</hi>, <hi rend="italic">interdico tibi bonis</hi>, non <hi rend="italic">bona</hi>. Haec ne quaeso mulierculae
				<lb/>et nutrices et vulgus illiteratum dicent, quae nos litterati vix dicere
			<lb/>valemus?</p>
			<p><lb/>(41) Quid, si probo per ea tempora vulgarem sermonem distinctum
				<lb/>a litterato fuisse? Nonne desistere debes talia opinari? (42) <hi rend="italic">Duellium</hi>,
				<lb/>qui classe Poenos superavit, vulgo <hi rend="italic">Bellum</hi> appellatum fuisse Cicero
				<pb n="220"/>
				<lb/>tradit. Ergo aliter vulgus, aliter literati nuncupabant. (43) Varro
				<lb/><hi rend="italic">villam</hi> a <hi rend="italic">veho</hi> dictam putat, adducit vero coniecturam, quod rustici
				<lb/>pro <hi rend="italic">villa</hi> <hi rend="italic">vella</hi> dicunt, pro <hi rend="italic">vectura</hi> quoque <hi rend="italic">vellatura</hi>. Quid amplius
				<lb/>egemus testibus? A vulgo <hi rend="italic">vellatura</hi> et <hi rend="italic">vella</hi>, a literatis <hi rend="italic">vectura</hi> et
				<lb/><hi rend="italic">villa</hi> dicebatur. Alius ergo vulgi sermo, alius literatorum.
				<lb/>(44) At enim Cicero ait de quodam: « Putabatur bene latine loqui
				<lb/>sed litteras nesciebat ». Non diceret hoc Cicero, nisi sibi in illo uno
				<lb/>admirabile videretur. Quod enim miratur in illo quasi singulare,
				<lb/>probat in aliis hoc nusquam fuisse. (45) At concio clamavit, cum a
				<lb/>Carbone diceretur: « Patris dictum sapiens filii temeritas comprobavit ».
				<lb/>Quidni? Cum adessent in concione docti complures, et
				<lb/>inter ceteros M. Cicero? Se enim in concione stante hoc dictum
				<lb/>fuisse testatur. Denique iudicium numerositatis commune est aurium,
				<lb/>et non intellectu rerum sed longitudine brevitateque spiritus adnotatur.
				<lb/>(46) At filia Laelii praeclare latine – et mehercule Sapphos
				<lb/>praeclare graecis versibus scripsit poemata! Quis enim negat mulieres
				<lb/>quasdam doctas fuisse, ut Cornelia Graccorum, et Epicarmi poetae
				<lb/>filias, et alias latinarum graecarumque complures? (47) At Caius Curio
				<lb/>« nichil admodum sciebat literarum », tamen est inter oratores
				<lb/>numeratus splendore et copia optimorum verborum. Credo stadia
				<lb/>haec maiora non attigerat; sed idem Curio orationes suas et dialogos
				<lb/>scripsit. Qui autem cogitationes suas litteris mandarit, eum
				<lb/>dicemus litteras nescivisse? (48) At domus ei contulit verborum copiam.
				<lb/>Fateor: parentes enim litterati, et servi, matres etiam si elegantes
			<lb/>sunt, adiuvare eloquentiam filiorum possunt.</p>
			<pb n="221"/>
			<p><lb/>(49) Denique etiam hodie mulieres romanae iudicio meo elegantissime
				<lb/>loquuntur, et purius certe quam viri. Et quanquam non litteratus
				<lb/>sit earum sermo, potest tamen figura ipsa dicendi nitorque
				<lb/>verborum eloquentiam adiuvare. (50) Me audiente matrona quaedam
				<lb/>romana, quod se antecedebat plebeia mulier, indignabatur: « Proh
				<lb/>Deum! – inquit – quam omnis observantia omnisque consuetudo
				<lb/>laudabilis per haec tempora defecit? Quam confusi sunt ordines
				<lb/>cuncti gradusque dignitatis? » Deinde conversa ad eam, quam indignabatur:
				<lb/>« Tune – inquit – cum sis plebeio patre plebeioque viro,
				<lb/>me equestri familia ortam equitique romano nuptam antecedere non
				<lb/>erubescis? Sed quid ego de me? Iam, si Deo placet, etiam te patriciis
				<lb/>mulieribus antepones? » (51) Haec illa puro nativoque romano proferebat
				<lb/>sermone, ita ut admodum sim equidem delectatus, cum et verba
				<lb/>nitorem gravitatemque sententiae et pronunciatio ipsa vernaculam
				<lb/>quandam haberet suavitatem. (52) Hoc ego modo filiis matres, et
				<lb/>nutrices alumnis profuisse ad elegantiam puto. Non quod casus inflecterent,
				<lb/>aut verba variarent ac terminarent litterate, sed quod
				<lb/>purum et nitidum ac minime barbarum sermonem infunderent.
				<lb/>(53) Nam et habet vulgaris sermo commendationem suam, ut apud
				<lb/>Dantem poetam et alios quosdam emendate loquentes apparet.
				<lb/>(54) Haec ad libellum tuum respondisse volui, quibus si te in
				<lb/>sententiam traxi, satis dictum puto; sin perstas in opinione tua,
				<lb/>nec rationum necessitati cedis, plura etiam polliceor in eam sententiam
			<lb/>me esse dicturum. Vale.</p>
		</div>
	</body>
</text>
</TEI>




