<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Expositio Breviloquii</title>
				<author>Iacobus de Dinanto</author>
				<respStmt>
					<resp key="print_editor">Edizione critica a stampa a cura di</resp>
					<name>A. Wilmart</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1898" unit="words">Parole: 1898</measure>
				<measure quantity="11656" unit="characters_without_spaces">Caratteri (spazi esclusi): 11656</measure>
				<measure quantity="13458" unit="characters_witht_spaces">Caratteri (spazi inclusi): 13458</measure>
			</extent>
			<publicationStmt>
				<publisher>ALIM</publisher>
				<date when="2002-08-04">04/08/2002</date>
			</publicationStmt>
			<notesStmt>
				<note>Genere: Retorica</note>
				<note>Tipo: Fonti Letterarie</note>
				<note>Note: Data di composizione dell'opera: sec. XIII, ultino quarto&#13;
Parole: 2085&#13;
Caratteri: 12180&#13;
&lt;...&gt; includono le correzioni congetturali dell'editore&#13;
Correzioni al testo: p. 139,11 dispocio] disposicio; p. 140,32 soplenitate] solepnitate; p. 144,189 posita] posite&#13;
GCA</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Expositio Breviloquii</title>
					</analytic>
					<monogr>
						<title level="m">Analecta Reginensia: extraits des manuscrits latins de la reine Christine conservés au Vatican</title>
						<editor>A. Wilmart</editor>
						<imprint>
							<publisher>Biblioteca Apostolica Vaticana</publisher>
							<pubPlace>Città del Vaticano</pubPlace>
							<date>1933</date>
							<biblScope unit="page">121-135</biblScope>
						</imprint>
					</monogr>
					<series>
						<title level="s">Studi e testi</title>
						<biblScope unit="volume">59</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Retorica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="ALIM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item><item type="itemNotaJC">-mancano i &lt;pb&gt;.</item></list></change>
		</revisionDesc>
	</teiHeader>

<text>
	<body>
		<div>
			<lb/><p>&lt;M&gt;e sepe sepius breuiloquium quod compillaueram dictatorie facultatis
				<lb/>auditoribus recitante, uidi claro clarius quod illud quod dixeram breuiloquium,
				<lb/>si debebat a rudibus intelligi, multiloquium requirebat, neque
				<lb/>rudes poterant ea recolligere cunta memorie de facile comendando. Quo
				<lb/>circha destinaui breuiloquium seriosius ampliare tradendum rudibus et
				<lb/>legendum secundum uerbum doctoris egregii sic de se loquentis: « Sapientibus
			<lb/>et insipientibus debitor sum » . </p>
			<lb/><p>Igitur, ut sumantur per ordinem singulla, sic dicamus: <hi rend="italic">Dictamen
				<lb/>dicitur quasi mentis dictatio uel mentis dictum, et desendit a dicto dictas,
				<lb/>uerbo frequentatiuum quod desendit a dico dicis, uerbo sinplici. Dictamen
				<lb/>sic describitur: dictamen est congrua diccionum et oracionum disposicio stilo
				<lb/>conpetenti decorata ad exprimendum ea que in corde dictantis consistunt.</hi>
				<lb/>In qua descripcione tria sunt notanda: primo uidelicet illud quod spectat
				<lb/>ad gramaticum, secundum quod spectat ad generalem rethoricum,
				<lb/>tercio signabis illud quod spectat ad eum quem nos instruimus dictatorem.
				<lb/>Ad gramaticam nempe spectat <hi rend="italic">congrua diccionum et oracionum disposicio</hi>,
				<lb/>que considerat congruum et incongruum, specialliter in sermone. Unde
				<lb/>notandam quod sufficit dictatori s&lt;c&gt;ire gramaticam, quamuis non nimis
				<lb/>profundum uel non nimis obscuram, sed illam tantum modo que discernit
				<lb/>congruo ab incongruo per gramaticam regullarem. - Ad rethoricum spectat
				<lb/>quod sequitur <hi rend="italic">stilo conpetenti decorata.</hi> Stilus idem est quod scriptura uel
				<lb/>figura uel caracter; de quibus stilo, figura uel carathere loquitur Tulius
				<lb/>libro quarto Rethorice noue. Qui triplex est, ut dicitur in eodem. <hi rend="italic">Decorata</hi>,
				<lb/>idest ornata. Unde uerbi &lt;gratia&gt; hoc homines decorant, qualiter
				<lb/>uestimenta decorant. Ad eum uero quem nos instruimus dictatorem
				<lb/>spectat quod dicitur: <hi rend="italic">ad exprimendum ea que in corde dictantis consistunt.
				<lb/>Stilus enim dictatorius exprimit ea que sunt in corde dictantis.
				<lb/>Epistola dicitur ab epy, quod est supra, et stolo quod est missio, quasi
				<lb/>supra missio</hi>, nobilis uidelicet et alta missio, <hi rend="italic">quoniam nec de uili re</hi> sicut
				<lb/>sunt duo scilicet denarii uel aliquid symile, <hi rend="italic">nec uili persone</hi> e, sicut est cerdo
				<lb/>uel bubulcus, debet epistola destinari, si loqui uolumus proprie uel precise.
				<lb/><hi rend="italic">Epistola est notificatio per scripturam destinata cum solepnitate debita
				<lb/>mictentis ad eum cui mictitur significans uolumptatem.</hi> Per hanc autem descripcionem
				<lb/>uidentur excludi principalliter ista tria: ea que mictuntur per
				<lb/>nunt&lt;ium&gt; uiua uoce, per hoc quod dicitur « notificacio per scripturam
				<lb/>destinata »; ea similiter que mictuntur per scripturam rudem, non politam,
				<lb/>non ornatam, sicut sunt lictere merchatorum et scolarium rudium
				<lb/>uel grossorum, quod excluditur ubi dicitur « cum sollenitate debita »;
				<lb/>excluduntur ea tertio que scribuntur per eos qui sciencias tradiderunt
				<lb/>et similes qui scripserunt cetera documenta - ibi: « mictentis ad eum
			<lb/>cui mictitur significans uoluntatem ». </p>
			<lb/><p>Sciendum autem quod epistola, que quasi quoddam totum dicitur,
				<lb/>geminas habet <hi rend="italic">partes integrales</hi> aliquas que <hi rend="italic">sunt septem</hi>, subiectiuas eciam
				<lb/>que sunt tres, tantum modo principales; que dicuntur integrales et subietiue
				<lb/>non per modum logicalem, sed per modum moralem pro eo quod integrant
				<lb/>epistolam et subiciuntur consideracioni potissime cuiuslibet dictatoris.
				<lb/>Integrales partes epistole septem sunt: <hi rend="italic">allocucio, principium, continuacio,
			<lb/>naracio, declaracio, concluxio, comunicio.</hi></p>
			<lb/><p><hi rend="italic">Est autem alocucio prima pars epistolaris dictaminis, mictentis et eius cui
				<lb/>mictitur nomina continens uel alliquod loco nominum cum optacione certa.</hi>
				<lb/>In qua tria notantur: mictens, qui debet poni nominatiue, ille cui mictitur,
				<lb/>qui debet poni dactiue, illud quod mictitur uel optatur, quod poni debet
				<lb/>acusatiue uel infinitiue quandoque. Allocucio sic formatur: « Iacobus Petro
				<lb/>felicitatis augmentum ». In alocucione ponitur illud quod mictitur uel
				<lb/>optatur in infinitiuo, sic: « Iacobus Petro uiuere feliciter et honeste ».
			<lb/>Viuere ponitur loco acusatiui, uelud illud quod Petro mictitur uel optatur. </p>
			<lb/><p>Prima uero pars que dicitur allocucio salutacio dici non debuit, cum
				<lb/>salutacio non possit esse prima pars epistole generalis, quia nulla epistola
				<lb/>salutat, nisi una tantum modo loquendo proprie, illa uidelicet que mictitur
				<lb/>a superiori ad inferiorem. Ille uero que mictuntur ad equales uel ad maiores
				<lb/>non salutant. Mittere nempe salutem dicit auctoritatem promictere.
				<lb/>Inferior autem erga maiorem uel inequalem non habet auctoritatem. Item
				<lb/>alocucionis uocabulum generalius est quam salutacionis; omnis enim salutans
				<lb/>aloquitur, sed non omnis aloquens salutat. Iterum epistola que mictitur
				<lb/>ad inimicum non salutat, nec illa que mictitur ad papam, imperatorem
				<lb/>uel similes salutat. Unde, si salutacio esset pars epistole generaliter
				<lb/>generalis, epistola que mictitur hosti uel superiori, quia non salutaret,
			<lb/>epistola nulatenus diceretur, quod falsum esset. </p>
			<lb/><p>Principium est secunda pars epistole integralis, uel <hi rend="italic">est principium
				<lb/>fundamentum epistole generale respectu narandorum.</hi> Quod enim naratur in
				<lb/>quarta parte epistole specialiter, hoc dicitur in principio epistole generaliter
			<lb/>et modo quasi pregnanti uel conceptiuo. </p>
			<lb/><p>Continuacio est tercia pars epistole integralis, et dicitur continuacio
				<lb/><hi rend="italic">specialis explicacio principii in comparacione ad naranda</hi>, quia illud quod
				<lb/>principium dixit in genere, hoc continuacio explicat in specie traendo
				<lb/>generalitatem principli ad speciallia. Nec habet locum continuacio in epistola
			<lb/>nisi principium premitatur. </p>
			<lb/><p>Quarta pars epistole integralis est naracio. Et <hi rend="italic">est naracio expoicio
				<lb/>eorum que in corde mictentis epistolam continetur.</hi> Et hec pars continet
			<lb/>mentem et exenciam narandorum. </p>
			<lb/><p>Quinta pars epistole integralis est declaracio. Et <hi rend="italic">est declaracio dilucida
				<lb/>et aperta exposicio naratorum.</hi> Et hec pars dicit causam antecedentem
			<lb/>quare narata narantur. </p>
			<lb/><p>Sexta pars epistole integralis est concluxio. Et <hi rend="italic">est concluxio breuis
				<lb/>quedam epillogacio eorum que ex naratis secuntur.</hi> Et hec pars dicit effectum
				<lb/>qui sequitur ex naratis afirmatiue, si fiant narata, uel negatiue, si non
				<lb/>fiant. Et dicit epilogacio ab « epi », quod est supra, et « logos », quod est
				<lb/>sermo, quasi sermonis superioris repiticio. Nomine uero superioris sermonis
				<lb/>et naracio conpreenditur et ea que narata sunt inteliguntur, maxime
				<lb/>cum naracio sit proprie allia pars epistole que continet mentem dictantis
			<lb/>principaliter, specialiter et expresse. </p>
			<lb/><p>Septima pars et ultima epistole integralis dicitur comunicio. Et <hi rend="italic">est
				<lb/>comunicio id quo uel quibus adibetur epistole plena fides.</hi> Et hec pars dici
				<lb/>non potuit sigillacio, quia non omnis epistola sigilatur. Et hec eciam pars
				<lb/>que prestat fidem alocutioni, principio, continuacioni, naracioni, declaracioni,
				<lb/>concluxioni uere comunicio potest dici, quia comuniter et fidem dat
				<lb/>plenariam partibus supradictis, quod ille partes procedant ex parte mictentis
				<lb/>epistolam comunitam. Que pars recte dici potuit comunicio, idest
				<lb/>simul omnium parcium precedencium municio et certificacio cum fide
			<lb/>plenissima parcium predictarum.·</p>
			<lb/><p>Notandum uero quod iste partes septem dicuntur integrales non per
				<lb/>omnem modum similem quo fundamentum, paries atque tectum dicuntur
				<lb/>partes integrales domus pro eo quod altera defficiente deficiat esse
				<lb/>domus integra uel totalis, sed pro quanto partes gramatice, que sunt octo,
				<lb/>uel partes oracionis rethorice, que sunt sex, dicuntur partes integrales
				<lb/>oracionum ipsarum. Nam, sicut in gramatica oracio integratur aliquando ex
				<lb/>duabus partibus tantum, nomine et uerbo, ut cum dicitur: « Iacobus amat »,
				<lb/>- aliquando tribus, nomine, uerbo et auerbio, ut eum dico: « Iacobus bene
				<lb/>curit », aliquando ex quatuor tantum, scilicet nomine, participio, auerbio
				<lb/>et uerbo, ut cum dico: « Iacobus disputans bene curis », - aliquando
				<lb/>ex quinque tantum, aliquando ex VIII simul omnibus, cum dico: « Eya
				<lb/>quoniam pro me dictante gaudium fuit eri »: ita dico quod epistola, licet
				<lb/>habeat septem partes integrales, tamen potest integrari ex duabus partibus
				<lb/>tantum, allocucione et naracione, que integrantes epistolam exencialiter,
				<lb/>ideo quod sine ipsis non potest epistola integrari, sicut sine nomine
				<lb/>et uerbo uel aliquo locho nominis et uerbi non potest oracio gramatica
				<lb/>integrari. Aliquando potest epistola fieri ex tribus partibus tantum,
				<lb/>alocucione, principio et naracione, aliquando ex quatuor, aliquando ex
				<lb/>quinque, aliquando ex sex, aliquando ex septem omnibus suis partibus
			<lb/>integralibus, ut hostendi in Summa dictatorie facultatis. </p>
			<lb/><p>Notandum etiam quod iste septem partes habent naracionem pro
				<lb/>parte quarta, que est media in septenario numero parcium predictarum.
				<lb/>Et ista naracio continet <hi rend="italic">ea que in corde dictantis consistunt.</hi> Unde dici
				<lb/>potest cor epistole tamquam pars potissime principalis, quia ad instar
				<lb/>cordis tenet situm et locum medium inter omnes partes epistole, que sunt
				<lb/>septem, ita quod tres precedunt naracionem: alocucio, principium et continuacio,
				<lb/>- tres uero partes secuntur: declaracio, conclusio et comunicio, -
				<lb/>ipsa uero naracio pu&lt;n&gt;ctaliter consistit in medio uelut quoddam centrum;
				<lb/>ad quod centrum partes cetere reducuntur. Sicut cor hominis stat in
				<lb/>medio corporis humani, membrorum uidelicet principalium, tantum distans
				<lb/>a ceruice superiori quantum a natibus, parte corporis uidelicet inferiori.
				<lb/>Unde partes cetere ordinantur ad naracionem uelud ad partem potissime
			<lb/>principalem. </p>
			<lb/><p>Notandum autem et uidendum quomodo partes epistole que dicte
				<lb/>sunt racionabiliter ordinantur et quod modus iste epistole faciende per
				<lb/>istas septem partes racioni nititur naturali et sensui naturali naturaliter
				<lb/>instituto. Nam montanarius et ydeota quilibet ductus et instructus
				<lb/>sensu tantummodo naturali facit istas easdem partes in dicendo quas
			<lb/>facit dictator in dictando. Et ad hoc tale ponatur exemplum. </p>
			<lb/><p>Si ueniat ad me montanarius ydeota, ut faciam sibi epistolam aliqua
				<lb/>continentem, ita dicet michi: « Magister, bona dies sit uobis »; ecce allocucio
				<lb/>facta est. Deinde dicit: « Moris est ut homines ydeote recurrant ad homines
				<lb/>sapientes »; ecce factum est principium, fundamentum generale uidelicet
				<lb/>respectu narandorum. Deinde ita dicit: « Et quia sum huius modi
				<lb/>ad uos ueni, quem credidi sapientem » ; ecce facta est continuacio, explicacio
				<lb/>uidelicet pri&lt;n&gt;cipii generalis in conparacione ad naranda. Hinc
				<lb/>quarto subiungit: « Ecce quidem uos deprecor ut michi faciatis epistolam
				<lb/>talia continentem. Nam comuniter dicitur quod, quando uultis, facitis
				<lb/>epistolas quam plurimum gloriosas »; ecce facta est declaracio, uidelicet
				<lb/>causa precedens et inpellens quare montanarius ad me uenit et non ad
				<lb/>allium et michi narata narauit. Et est dilucida et aperta exposicio naratorum.
				<lb/>Demum concludit dicendo igitur: « Si michi feceritis epistolam requisitam,
				<lb/>dabo uobis protinus duos grossos »; ecce concluxio que sequitur ex
				<lb/>premissis, si fiant, et est quasi quedam breuis epillogacio eorum que ex
				<lb/>naratiis secuntur. Presencia uero montanarii uerba tallia proferentis
				<lb/>predicta comunit efficaciter, et sunt locho comunicionis, que est illa pars
			<lb/>que continet illud quo uel quibus adhibetur epistole plena fides. </p>
			<lb/><p>Ex quibus patet quod partes epistole que dicte sunt non tantum ab arte
				<lb/>procedunt sed a natura. Quas partes artifex epistole recipit, et sensu naturali
				<lb/>et artificio quodam componit in epistola cuius est auctor. Ubi enim
				<lb/>defficit natura, ibi ars incipit operari. Unde sicut natura numquam fecit
				<lb/>domum, sed fecit ligna et lapides; ex quibus lignis et lapidibus ars postea
				<lb/>fecit domum siue turrem, ita est hic, quia natura numquam fecit epistolam,
				<lb/>nec gramaticus nec logicus nec allius, nisi rethoricus et dictator.
				<lb/>Igitur concludatur quod iste partes uere sunt partes epistole integrales
				<lb/>potisime, cum non recedant a proprietate parcium oracionis rethorice: que
				<lb/>sunt sex: exordium, naracio, diuisio, confirmacio, confutacio, concluxio.
				<lb/>Exordium enim continet principium et insinuacionem. Diuisio continet
				<lb/>continuacionem, cuius est proprium considerare quod conueniat, et habet
				<lb/>exposicionem annexam, et habet uicinitatem ad naracionem. Confirmacio
				<lb/>uero et confutacio sunt locho declaracionis, per quam dilucide et aperte
				<lb/>exponuntur narata. Concluxio uero est locho concluxionis. Comunicio
				<lb/>et alocucio, quoniam sunt a consuetudine et usu, et consuetudo et
				<lb/>usus non cadunt generaliter sub do&lt;c&gt;trina, sed moribus aprobantur, -
				<lb/>qui quidem mores scripture minime comendantur, - de hiis duabus non
			<lb/>est tradita Tulliana do&lt;c&gt;trina. </p>
			<lb/><p>Dicto de partibus epistole ipsam integrantibus, deinde uidendum est
				<lb/>de partibus subiectiuis que, licet possint esse quam plures, tamen tres
				<lb/>sunt partes subiectiue maxime principales. Licet enim quelibet dictacio
				<lb/>et quelibet oratio et quelibet lictera et quelibet pu&lt;n&gt;ctus epistole subietiua
				<lb/>pars epistole possit dici, tamen quia dictator considerat principaliter
				<lb/>clausulam, distincionem et subdistincionem, idcircho quia lex
				<lb/>de minimis non curauit, principaliter predictas tres partes sue consideracioni
				<lb/>subiectas nominare uoluit partes epistole subietiuas. . . . . . . . . . . . . . . . . . .
				<lb/>. . . . . . . . . . . . . . . . . . . . . . . . . . . . . . . . .
				<lb/>. . . ut cum diceretur: « Mater mea mixit michi munera magna modo »,
				<lb/>uel: « Inpiis Hyspanis istis illi Britanici sic insapidi sibilarunt », uel: « Laui
				<lb/>lanam linum leuissima lauatura ». Ecce in istis tribus racionibus, M lictera
				<lb/>in prima, I lictera in secunda, L lictera in tercia nimis frequenter sunt posite,
				<lb/>et idcircho in prima micthacismus, in secunda iothacismus, in tercia
				<lb/>laudacismus reperitur, et ideo raciones uicciose dicuntur. Unde bene concedo
				<lb/>talia uictanda a quolibet dictatore. Sed quod dixerunt de predictis
				<lb/>licteris, idem diccere potuerunt de aliis, potisime de R lictera, que facit
				<lb/>sonum magis horidiorem et confuxiorem, ut patet in hac oracione: « Reges
			<lb/>regnantes rigide regalia repetunt » .</p>
			<lb/><p>Et sic finiatur exposicio breuiloquii quod conposui ego Iacobus de
			<lb/>Dinanto. </p>
		</div>
	</body>
</text>
</TEI>