<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Hugo Atratus de Evesham</author>
				<respStmt>
					<resp key="print_editor">Edizione critica a stampa a cura di</resp>
					<name>F. Delle Donne</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2812" unit="words">Parole: 2812</measure>
				<measure quantity="18136" unit="characters_without_spaces">Caratteri (spazi esclusi): 18136</measure>
				<measure quantity="20655" unit="characters_witht_spaces">Caratteri (spazi inclusi): 20655</measure>
			</extent>
			<publicationStmt>
				<publisher>ALIM</publisher>
				<date when="2013-08-31">31/08/2013</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: Parole: 2859&#13;
Caratteri (spazi esclusi): 18238&#13;
&lt;...&gt; indica integrazione&#13;
VA</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Una silloge epistolare della seconda meta del XIII secolo. I «Dictamina» provenienti dall'Italia meridionale del ms. Paris, Bibl. Nat. Lat. 8567</title>
						<editor>F. Delle Donne</editor>
						<imprint>
							<publisher>SISMEL. Edizioni del Galluzzo</publisher>
							<pubPlace>Firenze</pubPlace>
							<date>2007</date>
							<biblScope unit="page">99-112</biblScope>
						</imprint>
					</monogr>
					<series>
						<title level="s">Edizione nazionale dei testi mediolatini</title>
						<biblScope unit="volume">19</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="99"/>
		<div>
			<head type="salutatio"><lb/>Archiepiscopo Beneventano Hugo etc.</head>
			<p><lb/>Sacrosancta Romana letatur ecclesia, cum devotionis et gratitudinis
				<lb/>filios parturisse se conspicit, et exultat, cum ab uberibus lactis et gratie
				<lb/>dependentes digne noverit operis exhibitione gratifica honorificare lactantem.
				<lb/>Gaudet quoque cum habundanter seu parce materne pietatis officiis
				<lb/>educatos, de virtute cernit scandere quibusdam quasi gradibus in virtutem.
				<lb/>Hoc quippe triplici gaudio eadem mater ecclesia gaudere potest, et
				<lb/>siquidem gaudet in vobis, qui velut devotus et gratus filius matris parturientis
				<lb/>labores agnoscitis, lactis delibamenta recolitis et largitatis beneficia
				<lb/>sub eius recepisse mensura plenitudinis recensetis, ut, preter muneris transmissi
				<lb/>viaticum, quod non paupercule vidue pannosa suppellex, non olei
				<lb/>lechitus exiguus, non exilis farine modicitas, quibus eius cibatur esuries,
				<lb/>qui, profecto igneo curru raptus in carne, testis extremi iudicii reservatur,
				<lb/>sed vasorum amplorum dives exuberantia servatur, in sempiternum mancipium
				<lb/>matris eiusdem, cuius servituti subici summa libertas existit, filialis
				<pb n="100"/>
				<lb/>obedientie debito fateamini vos ascriptos. Placuit itaque munus ipsum,
				<lb/>odore quo reficit, limpiditate qua nituit, et licet virtutis eius usum presentis
				<lb/>pars temporis, quod quasi brume coniungitur, contra futuri caloris
				<lb/>estivi caumata suadeat reservandum, apud nos tamen dilectionis et amicitie
				<lb/>specialis, quibus vobis gratias de ipsius missione peragamus, firmum
			<lb/>vobis ad cuncta que placeant habitaculum preparavit.</p>
			<lb/>
		</div>
		<div>
			<head type="salutatio"><lb/>Hugo etc. viris religiosis venerabilibus et discretis amicis in Christo
				<lb/>karissimis … priori et conventui Cantuariensi salutem et sincere dilectionis
			<lb/>affectum.</head>
			<p><lb/>Inter alia speciosa, quibus persone religioni dedite decorantur, id nimirum,
				<lb/>quasi per excellentiam eas venustat, quod pax inter eas principatum
				<lb/>obtineat, que ipsas in caritate consolidet, in tranquillitate confirmet, et
				<lb/>stabiliat in amore. Hec si absit frustra ceterarum virtutum cumulus exercetur,
				<lb/>frustra laboratur ad bravium, frustra curritur ad coronam. Hanc in
				<lb/>terra, ut eius nobis indicaretur apertius delcedinis plenitudo, dominice
				<lb/>preco nativitatis angelicus bone voluntatis hominibus nuntiavit. Hanc
				<lb/>transiturus de hoc mundo ad patrem Salvator noster in testibus et discipulis
				<pb n="101"/>
				<lb/>suis reliquit. Hanc, qui habent omnia bona, pariter secum habent.
				<lb/>Hanc qui abdicant, quietem abnegant et fugiunt pietatem. Impii namque,
				<lb/>ut mare fervens, quiescere nequeunt, pacis commoda nesciunt, sed differentibus
				<lb/>vitiis in se ipsis dissident et turbantur. Et licet hanc non tam
				<lb/>sequi, quam persequi, quilibet christicola teneatur. Illi tam in amorem eius
				<lb/>debent ardentius estuare, qui, relicto seculo cum omnibus pompis eius, ad
				<lb/>vite se artioris exercicium transtulerunt, ut, sicut religionis precellunt
				<lb/>honore, sic in habundantia pacis premineant sanctitate. Sane pervenit ad
				<lb/>aures nostras, quod tantam dudum inter vos inimicus humanis generis
				<lb/>discordiam seminavit, quod, per aliqua tempora exulans pax a vobis et apud
				<lb/>bonos et graves sua &lt;apud&gt; vos absentia multipliciter scandalizans, etiam
				<lb/>insignem ecclesiam matrem vestram toti mundo venerabilem et famosam
				<lb/>suis quodammodo titulis minoravit et vos horrendis nigravit infamie
				<lb/>maculis, cum iam quasi facti essetis abiectio plebis et proverbium plurimorum.
				<lb/>Postmodum vero ille qui est pax vera, que exuperat communem
				<lb/>sensum, corda vestra discordia feriens et visitans miseranter, pacem vobis
				<lb/>reddidit et concordiam reparavit, ita quod per correctionis, tam circa personam
				<lb/>vestram, domine prior, quam circa personas aliorum salutarium
				<lb/>interventum, pax inter vos diutius habitavit. Sed inimicus homo pacis,
				<lb/>pacis et quietis emulus et iurgii suscitator, per recessum improvidum illorum
				<lb/>duorum commonachorum vestrorum, qui dudum absque superioris
				<lb/>alicuius licentia ad sedem apostolicam accesserunt, quorum alter diem
				<lb/>clausit extremum, scandalis et discordiis suscitatis, recidive impatientie
				<lb/>vos diffamavit erroribus et proprietatis, qua in profexione monachalis ordinis
				<lb/>abdicastis, ac vagationis, qua claustralis nobis modesta residentia interdicit,
				<lb/>vos non tam arguit, quam publicat sectatores. Nos itaque pacem,
				<lb/>tranquillitatem et bonam famam vestram ac honorem nobilis Cantuarensis
				<lb/>ecclesie totis precordiorum desideriis affectantes, universitatem vestram
				<lb/>exortandam duximus attentius et rogandam, obsecrantes per viscera misericordie
				<lb/>Dei nostri, quatenus, vocationem vestram, statum et habitum
				<lb/>attentis mentis intuitibus advertatis. Et, cum super montem posita civitas
				<pb n="102"/>
				<lb/>abscondi non valeat, nobilitatem considerantes eiusdem Cantuarensis
				<lb/>ecclesie matris vestre in pace, in id ipsum vestra tentoria figite, invicem fraternitatem
				<lb/>diligite, caritatem non fictam habete, concordiam colite, proprietatem
				<lb/>fugite, qui vocem etiam christianam abdicastis. Et cum religiosus
				<lb/>spiritualiter vivere nequeat sine claustro, sicut et nec piscis etiam sine
				<lb/>aqua, pedes vestros catena residentie cohibete, claustrum iugiter frequentate,
				<lb/>gressus vestros in eo per sancte meditationis studium et doctrine iugis
				<lb/>exercitium dilatantes, ita quod per laudande vestre conversationis exemplum
				<lb/>fama vestra fiat ad laudem divini nominis odor bonus, honor vestre
				<lb/>matris ecclesie dilatetur, et per continuande pariter et amande pacis insitium
				<lb/>preterite dissentionis discrimina et infamie cuiuslibet acrimonia
			<lb/>sopiantur. Vale in pacis actore semper. Datum etc.</p>
			<lb/>
		</div>
		<div>
			<head type="salutatio"><lb/>Regi Anglie illustri Hugo cardinalis etc.</head>
			<p><lb/>Noverit excellentia vestra, quod, dum inter egregios principes, dominos
				<lb/>Karolum Sycilie et Petrum Aragonum reges illustres, verba militaria non
				<lb/>vacua contumeliis, hiis diebus, per utriusque regis internuntios haberentur,
				<lb/>tandem adeo sunt reges ipsi mutuis obprobriis, inimici hominis
				<lb/>faciente nequitia, per litteras et nuntios provocati, quod promiserunt ad
				<pb n="103"/>
				<lb/>invicem et iureiurando, datis hinc inde patentibus litteris, alternatis sigillis
				<lb/>regiis consignatis, in terra vestra Vasconie regionis convenire et in planitie
				<lb/>Burdegalensi kalendis videlicet iunii proximo futuri, ipsorum regum
				<lb/>quolibet se centesimo milite, particulare certamen inire, simulque confligere
				<lb/>in animorum impetu firmaverunt, hoc in penam partis succumbentis
				<lb/>adiecto, quod victus numquam ex tunc, si de certamine ipso vivus evaserit,
				<lb/>regem se nec alicuius terre dominum nominabit, immo toto tempore
				<lb/>vite sue solus incedet. Et reges ipsi deliberant vos per sollempnes requirere
				<lb/>nuntios, ut vobis illuc accedere placeat et campum taliter custodire,
				<lb/>quod neutri partium possit per aliquos alios iniuria vel violentia irrogari.
				<lb/>Et priusquam ibidem convenerint reges ipsi, si forte tunc non invenerint
				<lb/>vos ibidem, et premisisse vos contigerit aliquem loco vestri; in illius sic
				<lb/>premissi, vel si talem non premisisse contigerit, in manibus locum
				<lb/>vestrum in predicta terra tenentis, iuramentum super servandis predictis
				<lb/>omnibus innovabunt et adventum vestrum ad terram prefatam per XXX
				<lb/>dierum spatium expectabunt. Et si fortasse contigerit vos vel non posse aliquatenus,
				<lb/>vel nolle penitus ad hoc in predicta terra vestram presentiam
				<lb/>exhibere, promiserunt et iuraverunt reges prefati aliam de communi consensu
				<lb/>personam eligere, coram qua campum custodiente, sub forma prescripta
				<lb/>predictum inire certamen et aggredi tenebuntur. Ista est scientia
				<lb/>facti, princeps egregie, sicut de illa nobis ex tenore litterarum, quas dictus
				<lb/>rex Sycilie, suo et dicti regis Aragonum sigillorum munimine roboratas,
				<lb/>que non absque dominorum summi pontificis et cardinalium admiratione
				<lb/>non modica et stupore in crastino purificationis beate Virginis in consistorio
				<lb/>lecte fuerunt, &lt;ut&gt; constitit evidenter, eidem summo pontifici destinavit.
				<lb/>Super hiis autem dolere potest et utique dolet Romana mater ecclesia,
				<lb/>et ad sic inordinata sicque improvide presertim per eundem regem
				<lb/>Sycilie attemptata impedienda, vias omnes et modos quos potest congruos,
				<lb/>sicut eam decet, que mater est omnium et magistra ac sapientibus insipientibus
				<lb/>debitrix constituta cogitare non cessat. Sicque inter vias alias
				<lb/>ordinavit ad presens ad prefatum regem Sycilie, qui iam veniendi versus
				<lb/>Franciam, ad parandum se ad conflictum predictum, iter arripuit, ut, si
				<lb/>fieri poterit, idem rex Sycilie inducatur, ut omnino desistat a predictis sic
				<lb/>temere attentatis, sollempnem nuntium destinare, precipue cum dominus
				<pb n="104"/>
				<lb/>summus pontifex absolverit ipsum regem Sycilie, de fratrum suorum consilio,
				<lb/>a iuramenti vinculo, quod sic temerarie fuit presumptum. Et si ab
				<lb/>hiis, que omnino non creditur, idem rex Sycilie desistendi duxerit, bene
				<lb/>quidem; sin autem, ordinavit iam eadem mater ecclesia sollempnem vel
				<lb/>sollempnes ex tunc ad celsitudinem vestram dirigere nuntios, et vos, sicut
				<lb/>carissimum et devotissimum filium, exortari, ut non permittatis in predicta
				<lb/>vel alia terra vestra talia perpetrari flagitia, que animarum et corporum
				<lb/>multiplicia detrimenta minantur, et quasi omnium regum terre
				<lb/>discordiam suscitabunt, immo ea curetis penitus, omni studio omnique
			<lb/>cautela sollicitudinis, impedire. Hec, etc.</p>
			<lb/>
		</div>
		<div>
			<head type="salutatio"><lb/>Domino legato Hugo etc.</head>
			<p><lb/>Sicut in partibus istis testimonio fidedigne relationis accepimus, venerabile
				<lb/>monasterium Casinense, quod gloriosus confessor, gratia et nomine
				<lb/>Benedictus, instituit, et, ubi confessor idem cursum presentis vite certato
				<lb/>certamine consumavit, florere consuevit, utique floret bonis personis et gravibus,
				<lb/>cum varietate virtutum insignium, monachalis religionis habitu
				<lb/>decoratis. Ex quarum prefectione ad dignitatum gradus magnus procul
				<lb/>dubio animarum fructus et fructuosus profectus speratur cum Dei adiutorio
				<lb/>proventurus. Ex huius siquidem fructus uberis adipiscendi consideratione
				<lb/>et ex ultronea vestre voluntatis oblatione, quam, sicut ex plurium litterarum
				<lb/>vestrarum missarum nobis serie colligimus evidenter, exponitis
				<lb/>vestra gratia ad beneplacita nostra paratam, sumpta fiducia persuasi, pro
				<pb n="105"/>
				<lb/>religioso et honesto viro … cappellano nostro, monacho monasterii supradicti,
				<lb/>… dilecti camerarii nostri germano, quem in persona ipsius camerarii
				<lb/>gestamus in visceribus caritatis, paternitatem vestram, de qua plene
				<lb/>confidimus, omni qua possumus affectione duximus exorandam, pro specialis
				<lb/>dono gratie postulantes, quatenus eundem, qui de bonis parentibus
				<lb/>traxit originem, qui etiam scientia, vita et moribus commendandus existit,
				<lb/>contemplatione nostri habentes favorabiliter commendatum, et in sua
				<lb/>nostram contemplantes personam, ipsum, intuitu nostri et vestrorum interventu
				<lb/>rogaminum, in alicuius promotionis gradu, in quo tam sibi quam
				<lb/>aliis spiritualiter et temporaliter proficere valeat, velitis quam cito vobis ad
				<lb/>id se facultas obtulerit collocare. Nos enim, qui persone proprie reputabimus
				<lb/>exhiberi promotionis gratiam, quam eidem cappellano nostro duxeritis
				<lb/>faciendam, vobis teneri propria volumus ad vicissitudinarie retributionis
				<lb/>eventum et ad cuncta que placibilitatis applausum affectibus nostris
				<lb/>afferant ac vestri nominis et honoris incrementum iuge sapiant, cum tenacis
			<lb/>rememoratione memorie et virtute recensende gratitudinis obligati.</p>
			<lb/>
		</div>
		<div>
			<head type="salutatio"><lb/>Fratri Willelmo de Othum ordinis fratrum predicatorum Hugo miseratione
			<lb/>etc.</head>
			<pb n="106"/>
			<p><lb/>Quantum peregrini et advene, ubi degunt, indigenarum exhibitione
				<lb/>caritative consolationis indigeant et experientie contractus, dum vos tenuit
				<lb/>regio peregrina, perdocuit et ipsa naturalis discussio rationis informat. Et
				<lb/>ideo in ductis prolixe vitato sermone, pro religioso viro in Christo nobis
				<lb/>dilecto, fratre Leonardo de Urbe Veteri, ordinis nostri professo, qui peregrinus
				<lb/>et advena de mandato superioris eiusdem ordinis in Anglia commoratur,
				<lb/>discretionem vestram compendiose precum instantia duximus
				<lb/>exorandam, quatenus, eundem fratrem, ecqua huius persone indigere
				<lb/>noscantur, caritatis applausu, habentes nostri amoris intuitu favorabiliter
				<lb/>commendatum, aperire sibi velitis, quotiens opus fuerit, vestre viscera pietatis,
				<lb/>ut pro hoc a retributione bonorum omnium premium et a nobis gratiarum
			<lb/>actiones uberes assequi valeatis. Valete etc.</p>
			<lb/>
		</div>
		<div>
			<head type="salutatio"><lb/>Domino comiti Lincolinensi … Hugo etc.</head>
			<p><lb/>Latorem presentium, Adam clericum nostrum, de sollicitudine in
				<lb/>negotiis sibi commissis adhibita, si qualitas curie diligentie sue notis
				<lb/>annuisset propitia collaudandum, vestre magnificentie commendamus,
				<lb/>rogantes ut desidie non imputetis ipsius si prefata, prout gessit in votis,
				<lb/>negotia non potuit, cum per ipsum non steterit quominus optatum finem
			<lb/>sortita fuerint, expedire. Ceterum etc.</p>
		</div>
		<pb n="107"/>
		<div>
			<head type="salutatio"><lb/>Domino episcopo Lincolinensi Hugo cardinalis.</head>
			<p><lb/>Solet inter amicos intimos illius lex caritatis in amicitie soliditate servari,
				<lb/>ut alter alterius supportet onera et mutuis sibi per exhibitionem dulcis
				<lb/>obsequii subveniant fulcimentis. Contigit enim plerumque, ut, dum votum
				<lb/>unius, in cuius adeptione per se forte non sufficit, alterius potentis efficere
				<lb/>amicabili subventione conceditur, affectibus concedentis in aliis, quorum
				<lb/>habet fortassis egentiam, plena preventi recipientis dextera, per eventum
				<lb/>obsequialis equipollentie succurratur. Sicque fit ut alterius hinc inde placibilitatis
				<lb/>obsequiose commerciis, firmis inter homines amoris innixa radicibus
				<lb/>amicitia conservetur. Hanc, siquidem vos inter amicos nostros de quorum
				<lb/>nos numero ex cuiusdam specialitatis prerogativa reputamus, in caritate
				<lb/>non ficta legem cupientes amicitie conservare, ut et pulsantibus nobis
				<lb/>exauditionis amice pandatur aditus et pulsanti pandamus ingressum nostrorum
				<lb/>affectibus amicorum, ut per huius mutue caritatis operibus inter caros
				<lb/>onera supportentur. Paternitatem vestram, de qua plenam fiduciam obtinemus,
				<lb/>toto cordis affectu fiducialiter duximus exorandam pro speciali dono
				<lb/>gratie postulantes, quatenus uni de cappellanis nostris, quem vobis discretus
				<lb/>vir magister Adam de Philibi socius et cappellanus noster intimus, cui
				<lb/>super hoc et aliis exponendis vobis ex parte nostra per eum oraculo vive vocis
				<lb/>indubitatam fidem per nos adhiberi petimus, duxerit nominandum, de aliquo
				<lb/>beneficio prebendali, cui cura non immineat animarum, si quod in
				<lb/>cathedrali vel in aliis collegiatis ecclesiis vestris vacat ad presens, vel quam
				<lb/>cito vobis ad id se facultas obtulerit, sub certa per nos vobis ad vestre requisitionis
				<lb/>instantiam vicissitudinis retribuende fiducia, velitis si placet contemplatione
			<lb/>nostri et caritatis intuitu liberaliter providere.</p>
		</div>
		<pb n="108"/>
		<div>
			<head type="salutatio"><lb/>Hugo cardinalis … episcopo Claromontensi.</head>
			<p><lb/>Habet humani status flebilis et amara conditio, ut cui census exuberat
				<lb/>desit proles et cui proles exuberat desit census: hinc profecto provenire
				<lb/>dinoscitur, ut habeat ille quod doleat, dum orbus liberis, alieno censum
				<lb/>nutrit heredi; hinc habet unde gemat, dum inops opibus, non habere se
				<lb/>conspicit, quod prolis necessitatibus administret. Habet etiam status eiusdem
				<lb/>miseranda conditio, ut qui divitiis affluit masculine prolis fecunditate
				<lb/>letetur, futurus letior dum suas auxerit ex copulatione nuruum facultates,
				<lb/>et qui carentia facultatis urgetur angustetur feminee turba prolis,
				<lb/>futurus angustior dum facultatis inopis tenuitas exquisita non exhibet
				<lb/>unde generos sibi querat. Sicque fit ut vix relinquatur aliquis exors, ut fere
				<lb/>non habeat unde cum status prioris qualitate rixetur. Hinc est quod cum
				<lb/>quidam civis Aniciensis Johannes de Gozobaude nomine, qui prescripti
				<lb/>status ultimi conditione deprimitur, sit nobis antique dilectionis et amicitie
				<lb/>puritate convinctus, et septenarii numeri prolis feminee onerosa turba
				<lb/>circumdatus, iamque tres de septenario ipso filias maritali consortio copulavit;
				<pb n="109"/>
				<lb/>sit quoque adeo facultatibus suis exhaustus, quod eidem, unde reliquas
				<lb/>quatuor soli Christo Iesu, qui sponsus est virginum, nuptui tradere
				<lb/>valeat, possibilitas non substistat. Nos eius piis supplicationibus inclinati,
				<lb/>paternitatem vestram, omni qua possumus affectione, duximus exorandam,
				<lb/>quatenus eiusdem amici nostri caritatis intuitu et nostrorum interventu
				<lb/>rogaminum, pie compatientes angustiis in hac parte ac eius penuriam
				<lb/>misericorditer relaxantes, unam de dictis quatuor filiabus, ad humilem
				<lb/>requisitionem et supplicationem ipsius, in monasterio, quod, sicut
				<lb/>asseritur, vestro regimine gubernatur, faciatis, si placet, in monacham
				<lb/>recipi et sororem, ac ipsam cupientem ibidem, ut asserit pater eius, sub
				<lb/>regulari habitu virtutum Domino famulari, sincera tractari in Domino
				<lb/>caritate; ut preter divine retributionis meritum, quod vobis inde proveniet,
				<lb/>nos vobis astringatis ad exhibitionem grate vicissitudinis promptos
			<lb/>et benivolos propter ea debitores.</p>
			<lb/>
		</div>
		<div>
			<head type="salutatio"><lb/>Hugo etc. magistro Alberto de Parma, basilice principis apostolorum
			<lb/>de urbe canonico vicario suo, salutem.</head>
			<p><lb/>Quia pium est peregrinorum votis annuere, in hiis presertim, que salutem
				<lb/>respiciunt animarum, discretionem vestram requirimus et rogamus,
				<pb n="110"/>
				<lb/>quatenus nobili viro … militi peregrino, de nostris partibus oriundo,
				<lb/>quem ad contemplationem sui alma urbs in fervore devotionis e longinquis
				<lb/>adduxit, tam veronicam quam alia famosa sanctuaria dicte urbis
			<lb/>ostendi, quam prius poteritis, faciatis.</p>
			<lb/>
		</div>
		<div>
			<head type="salutatio"><lb/>Regi Anglie illustri Hugo cardinalis.</head>
			<p><lb/>Cum multa nuper amaricatione mentis audivimus, quod, violata sacrarum
				<lb/>edium libertate, pecuniam decime regni vestri terre sancte subsidio
				<lb/>deputatam, que per nuntios apostolice sedis apud novum templum Londoniense
				<lb/>ac alia sacra loca Regni predicti deposita fuerat, amoveri de locis
				<lb/>ipsis mandavit et in erarium vestrum transferri, qua ratione suffulta nescimus,
				<lb/>regia celsitudo. Cuius rei series ad sanctissimi patris domini nostri
				<lb/>summi pontificis et sacri collegii dominorum cardinalium famotenus
				<lb/>deductam noticiam, materiam in eis grandis admirationis, gravis turbationis
				<lb/>et multi murmuris suscitavit. Licet autem nos credere simpliciter
				<lb/>non possimus, quod regalis sublimitas, que inter alios orbis principes promotionem
				<lb/>felicem et victoriosum exitum negotii dicte terre speciali quadam
				<lb/>affectione, cum ardore devotionis multimode zelavit semper et zelare
				<lb/>non cessat, talia, per que non modice eidem terre pararetur impedimentum,
				<lb/>fieri mandavisset, ex fama tamen rem huiusmodi referente commoti
				<pb n="111"/>
				<lb/>et pro tuitione regalis honoris, quem illesum appetimus incessanter,
				<lb/>inducti, super relatis huiusmodi premuniendam duximus regiam maiestatem.
				<lb/>Rogantes attentius et obnixius in Domino exortantes, quatenus, si
				<lb/>forte minus prudenti ducti consilio talia facere non absque multa sancte
				<lb/>matris ecclesie lesione, contra honorem proprium ordinastis, ad prosecutionem
				<lb/>eorum, si placet, nullatenus procedatur. Sed si fortassis, quod
				<lb/>omnino non credimus, facta relationi sint consona, rogamus instanter et
				<lb/>bona fide consulimus, quatenus, cursum presentis temporis et presidentis
				<lb/>qualitatem, auctoritatem, et statum ac turbationes varias, quibus fere concutitur
				<lb/>totus orbis, ut per hoc omni suspicione careat nomen vestrum,
				<lb/>debita consideratione pensantes sic prudenter, sicut honorem vestrum diligitis,
				<lb/>per celeris et condigne correctionis eventum prefata reformare curetis,
				<lb/>quod per hoc fama immo verius infamia rei delate non crescat, sed
				<lb/>decidat, honor regius augeatur, non tepeat et regalis animi erga sanctam
				<lb/>Romanam ecclesiam ac predictam terram sanctam sublimis et ampla devotio
				<lb/>laudis digne preconiis et consuete commendationis titulis per incrementa
				<lb/>continua tam apud Dominum, quam apud homines extollatur. Ut
				<lb/>autem super premissis innocentiam vestram, quam utinam prelati rumoris
				<lb/>veritas non accuset, excusare prout decuerit valeamus, placeat altitudini
				<lb/>vestre, cum summa nobis celeritate veritatis super hoc seriem cum causis
				<lb/>rationabilibus et motivis ac circumstanciis universis, que dictorum presidentis
				<lb/>et cardinalium murmur sedent et de cordibus eorum turbationis
				<lb/>causam amoveant et admirationis iam concepte materiam auferant, regiisque
				<lb/>apicibus aperire. Ceterum vestram volumus magnificentiam non latere
				<lb/>quod huiusmodi factum vel simile par crimini sacrilegii censeretur, et
				<lb/>propter hoc magna foret in talibus, antequam prorumpetur in actum, cautela
			<lb/>previdentie adhibenda.</p>
			<lb/>
		</div>
		<pb n="112"/>
		<div>
			<head type="salutatio"><lb/>Hugo etc. … etc.</head>
			<p><lb/>Vellemus libenter placidiora vobis posse nova describere, que cordi
				<lb/>vestro materiam exultationis afferrent, non causam doloris et turbinis excitarent.
				<lb/>At quia contingentia, divine discretionis arbitrio, frater carissime,
				<lb/>nullus potest mortalium immutare, cogimur, licet inviti, quod de Andrea,
				<lb/>filio vestro, nuper evenit in curia descriptione lugubri declarare. Noverit
				<lb/>itaque vestra sinceritas quod idem filius vestri V die octubris, apud Tibur,
				<lb/>quod cum dolore referimus, viam est universe carnis ingressus, confessione
				<lb/>preambulo peccatorum et receptis aliis ecclesiasticis sacramentis. De
				<lb/>cuius obitu, licet dolere merito debeatis, et nos etiam doloris vestri participes
				<lb/>existamus, quia tamen divine voluntati resistere non valemus et calicem
				<lb/>fatalis amaritudinis nemo preterit non gustatum, consolationem vos
				<lb/>decet assumere in Eius presertim nomine, qui eundem filium vobis dedit
				<lb/>et abstulit et, cum vult, omnis carnis figmenta dissolvit. Hortamur igitur
				<lb/>vos et obsecramus in Domino, quatenus, prudenter considerantes quod ab
				<lb/>hac luce subtractos nec lacrime quantumvis amare nec suspiria quantumvis
				<lb/>lugubria redimunt, de dicti filii vestri casu, cui tam in ipsa sui egritudine,
				<lb/>quam etiam sospitate necessaria quelibet fecimus ministrari eiusque
				<lb/>corpus honorificentia condigna tradi ecclesiastice sepulture, spem in
				<lb/>Domino, qui mestorum cordium solatur angustias, debite consolationis et
			<lb/>celeris assumatis.</p>
		</div>
	</body>
</text>
</TEI>