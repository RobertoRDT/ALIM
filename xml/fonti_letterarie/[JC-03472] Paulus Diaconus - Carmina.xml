<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Carmina</title>
				<author>Paulus Diaconus</author>
				<respStmt>
					<resp key="print_editor">Edizione critica a stampa a cura di</resp>
					<name>Ernst Dümmler</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EF">Edoardo Ferrarini</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="5558" unit="words">Parole: 5558</measure>
				<measure quantity="32295" unit="characters_without_spaces">Caratteri (spazi esclusi): 32295</measure>
				<measure quantity="36981" unit="characters_witht_spaces">Caratteri (spazi inclusi): 36981</measure>
			</extent>
			<publicationStmt>
				<publisher>ALIM</publisher>
				<date when="2015-12-16">16/12/2015</date>
			</publicationStmt>
			<notesStmt>
				<note>Genere: Poesia lirica</note>
				<note>Tipo: Fonti Letterarie</note>
				<note>Note: Parole: 5.673&#13;
Numero caratteri (spazi esclusi): 32.342&#13;
ES</note>
				<note>Livello di codifica: 1</note>
				<note>Poesia codificata come prosa</note>
			</notesStmt>
			<sourceDesc>
				<biblStruct>
					<monogr>
						<title level="m">MGH, Poaetae latini aevi Carolini, tomus I</title>
						<editor>Ernst Dümmler</editor>
						<imprint>
							<publisher>Weidmann</publisher>
							<pubPlace>Berlin</pubPlace>
							<date>1881</date>
							<biblScope unit="page">35-52</biblScope>
                                                        <biblScope unit="page">54-60</biblScope>
                                                        <biblScope unit="page">66-68</biblScope>
                                                        <biblScope unit="page">625-628</biblScope>
						</imprint>
					</monogr>
					<series>
						<title level="s">MGH, Poetae</title>
						<biblScope unit="volume">1</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi/prosa</term>
					<term type="source">Fonti Letterarie</term>
					<term type="genre">Poesia lirica</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="EF">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok. Sono stati omessi i numeri delle poesie (presenti nell'originale), al posto dei quali sono stati inseriti righe con lineette. Le ho messo in &lt;!-- --&gt;</item></list></change>
		</revisionDesc>
	</teiHeader>

<text>
	<body>
		<pb n="35"/>
		<div>
			<head><lb/>VERSUS PAULI DIACONI DE ANNIS A PRINCIPIO.</head>
			<lg>
				<head>1.</head> <l>A principio seculorum usque ad diluvium</l>
				<l>duocenti quadraginta duo bina milia</l>
				<l>evoluta supputantur annorum curricula.</l>
			</lg>
			<lg>
				<head>2.</head> <l>Dehinc usque quo fidelis Abraham exortus est,</l>
				<l n="5">novies centeni duo quadraginta pariter</l>
				<l>sibi successisse anni scribuntur ex ordine.</l>
			</lg>
			<lg>
				<head>3.</head> <l>Ex hoc tempore quousque Moysi in heremo</l>
				<l>praeceptorum instituta tradidit altissimus,</l>
				<l>annos quinque et quingentos praeterisse terminos.</l>
			</lg>
			<lg>
				<head>4.</head> <l n="10">Legis datae a diebus et conscriptae caelitus</l>
				<l>usque quo templum dicavit rex sapientissimus,</l>
				<l>quadringenti octoginta orbes evoluti sunt.</l>
			</lg>
			<lg>
				<head>5.</head> <l>Percucurrit hinc annalis ordo sua spacia</l>
				<l>quingentenis et bissenis annis, Babylonica</l>
				<l n="15">donec populum vastavit Israel captivitas.</l>
			</lg>
			<pb n="36"/>
			<lg>
				<head>6.</head> <l>Ex hinc usque quo salutem virgo mundi peperit,</l>
				<l>quem prophetae praedixerunt venturum Emmanuel,</l>
				<l>octodecem et quingenti peracti sunt circuli.</l>
			</lg>
			<lg>
				<head>7.</head> <l>Rex eternus mundum venit restaurare perditum,</l>
				<l n="20">quinque milia expletis annis a principio</l>
				<l>centum atque nonaginta novem hinc per calculum.</l>
			</lg>
			<lg>
				<head>8.</head> <l>Glorioso ab adventu redemptoris omnium</l>
				<l>ad hunc usque prima annum in quo est indictio,</l>
				<l>septingenti sexaginta tresque simul anni sunt.</l>
			</lg>
			<lg>
				<head>9.</head> <l n="25">Alta pace nunc exultat Ausonia regio,</l>
				<l>Desiderio simulque Adelchis regnantibus</l>
				<l>florentissimis et piis, cum haec annotata sunt;</l>
			</lg>
			<lg>
				<head>10.</head> <l>Principatum Beneventi ductore fortissimo</l>
				<l>Arechis regnante freto superni auxilio</l>
				<l n="30">Adelperga cum tranquilla stirpe nata regia.</l>
			</lg>
			<lg>
				<head>11.</head> <l>Iudex veniet supernus velut fulgor caelitus,</l>
				<l>dies sed aut hora quando non patet mortalibus,</l>
				<l>felix erit quem paratum invenerit dominus.</l>
			</lg>
			<lg>
				<head>12.</head> <l>Ante tuum, iuste iudex, dum steterit solium</l>
				<l n="35">Arechis benignus ductor cum praeclara coniuge,</l>
				<l>dona eis cum electis laetari perenniter.</l>
			</lg>
		</div>
		<lb/><!-- - - - - - - - - - - - - - -->
		<div>
			<head><lb/>VERSUS IN LAUDE SANCTI BENEDICTI.</head>
			<lb/><p>Diebus Iustiniani orthodoxi imperatoris beatus Benedictus pater, qui monachorum
				<lb/>regulam instituit, et prius in loco qui Sublacus dicitur, qui ab urbe Roma quadraginta
				<lb/>milibus abest, et postea in castro Casino, quod Arx appellatur, et magnis vitae meritis
				<lb/>et apostolicis virtutibus fulsit. Cuius vitam, sicut notum est, beatus papa Gregorius
				<lb/>in suis dialogis suavi sermone composuit. Ego quoque pro parvitate ingenii mei ad
			<lb/>honorem tanti patris singula eius miracula per singula distica elegiaco metro contexui:</p>
			<lg>
				<l>Ordiar unde tuos, sacer o Benedicte, triumphos?</l>
				<l>Virtutum cumulos ordiar unde tuos?</l>
				<pb n="37"/>
				<l>Euge beate pater, meritum qui nomine prodis!</l>
				<l>Fulgida lux secli, euge beate pater!</l>
				<l n="5">Nursia, plaude satis tanto sublimis alumno;</l>
				<l>Astra ferens mundo, Nursia, plaude satis.</l>
				<l>O puerile decus, transcendens moribus aevum,</l>
				<l>Exsuperansque senes, o puerile decus.</l>
				<l>Flos, paradise, tuus despexit florida mundi;</l>
				<l n="10">Sprevit opes Romae flos, paradise, tuus.</l>
				<l>Vas pedagoga tulit diremptum pectore tristi;</l>
				<l>Laeta reformatum vas pedagoga tulit.</l>
				<l>Urbe vocamen habens tironem cautibus abdit;</l>
				<l>Fert pietatis opem urbe vocamen habens.</l>
				<l n="15">Laudibus antra sonant mortalibus abdita cunctis;</l>
				<l>Cognita, Christe, tibi laudibus antra sonant.</l>
				<l>Frigora, flabra, nives perfers tribus alacer annis;</l>
				<l>Tempnis amore dei frigora, flabra, nives.</l>
				<l>Fraus veneranda placet, pietatis furta probantur;</l>
				<l n="20">Qua sacer altus erat, fraus veneranda placet.</l>
				<l>Signat adesse dapes agapes, sed lividus obstat;</l>
				<l>Nil minus alma fides signat adesse dapes.</l>
				<l>Orgia rite colit, Christo qui accommodat aurem;</l>
				<l>Abstemium pascens orgia rite colit.</l>
				<l n="25">Pabula grata ferunt avidi ad spelea subulci;</l>
				<l>Pectoribus laetis pabula grata ferunt.</l>
				<l>Ignis ab igne perit, lacerant dum viscera sentes;</l>
				<l>Carneus aethereo ignis ab igne perit.</l>
				<l>Pestis iniqua latens procul est deprensa sagaci;</l>
				<l n="30">Non tulit arma crucis pestis iniqua latens.</l>
				<l>Lenia flagra vagam sistunt moderamine mentem;</l>
				<l>Excludunt pestem lenia flagra vagam.</l>
				<l>Unda perennis aquae nativo e marmore manat;</l>
				<l>Arida corda rigat unda perennis aquae.</l>
				<l n="35">Gurgitis ima, calibs capulo divulse, petisti;</l>
				<l>Deseris alta petens gurgitis ima, calibs.</l>
				<l>Iussa paterna gerens dilapsus vivit in aequor;</l>
				<l>Currit vectus aquis iussa paterna gerens.</l>
				<pb n="38"/>
				<l>Prebuit unda viam prompte ad praecepta magistri;</l>
				<l n="40">Cursori ignaro prebuit unda viam.</l>
				<l>Tu quoque, parve puer, raperis nec occidis undis;</l>
				<l>Testis ades verax, tu quoque, parve puer.</l>
				<l>Perfida corda gemunt stimulis agitata malignis;</l>
				<l>Tartareis flammis perfida corda gemunt.</l>
				<l n="45">Fert alimenta corax digitis oblata benignis;</l>
				<l>Dira procul iussus fert alimenta corax.</l>
				<l>Pectora sacra dolent inimicum labe peremptum;</l>
				<l>Discipuli excessum pectora sacra dolent.</l>
				<l>Lyris amoena petens ducibus comitaris opimis;</l>
				<l n="50">Caelitus adtraheris Lyris amoena petens.</l>
				<l>Anguis inique, furis, luco spoliatus et aris;</l>
				<l>Amissis populis, anguis inique, furis.</l>
				<l>Improbe sessor, abi, sine dentur marmora muris;</l>
				<l>Cogeris imperio; improbe sessor, abi!</l>
				<l n="55">Cernitur ignis edax falsis insurgere flammis;</l>
				<l>Nec tibi, gemma micans, cernitur ignis edax.</l>
				<l>Dum struitur paries, lacerantur viscera fratris;</l>
				<l>Sospes adest frater, dum struitur paries.</l>
				<l>Abdita facta patent, patulo produntur edaces;</l>
				<l n="60">Muneris accepti abdita facta patent.</l>
				<l>Seve tiranne, tuae frustrantur retia fraudis;</l>
				<l>Frena capis vitae, seve tiranne, tuae.</l>
				<l>Moenia celsa Numae nullo evertentur ab hoste;</l>
				<l>Turbo, ait, allidet moenia celsa Numae.</l>
				<l n="65">Plecteris hoste gravi, ne lites munus ad aram;</l>
				<l>Munera fers aris; plecteris hoste gravi,</l>
				<l>Omnia septa gregis praescitum est tradita genti;</l>
				<l>Gens eadem reparat omnia septa gregis.</l>
				<l>Fraudis amice puer, suado captaris ab ydro;</l>
				<l n="70">Ydro non caperis, fraudis amice puer.</l>
				<pb n="39"/>
				<l>Mens tumefacta, sile, tacita et ne carpe videntem;</l>
				<l>Cuncta patent vati; mens tumefacta, sile.</l>
				<l>Pellitur atra fames delatis caelitus escis;</l>
				<l>Nilhominus mentis pellitur atra fames.</l>
				<l n="75">Pectora cuncta stupent, quod eras sine corpore praesens;</l>
				<l>Quod per visa monens, pectora cuncta stupent.</l>
				<l>Vocis ad imperium tempnunt dare frena loquelis;</l>
				<l>E bustis fugiunt vocis ad imperium.</l>
				<l>Vocis ad imperium sacris non esse sinuntur;</l>
				<l n="80">Intersunt sacris vocis ad imperium.</l>
				<l>Tellus hiulca sinu corpus propellit humatum;</l>
				<l>lussa tenet corpus tellus hiulca sinu.</l>
				<l>Perfidus ille draco mulcet properare fugacem;</l>
				<l>Sistit iter vetitum perfidus ille draco.</l>
				<l n="85">Exitiale malum capitis decussit honorem;</l>
				<l>It procul imperiis exitiale malum.</l>
				<l>Fulva metalla pius, nec habet, promittit egenti;</l>
				<l>Caelitus excepit fulva metalla pius.</l>
				<l>Tu miserande, cutem variant cui fella colubri,</l>
				<l n="90">Incolumem recipis, tu miserande, cutem.</l>
				<l>Aspera saxa vitrum rapiunt, nec frangere possunt;</l>
				<l>Inlesum servant aspera saxa vitrum.</l>
				<l>Cur, promoconde, times stillam praebere lechiti?</l>
				<l>Dolia, cerne, fluunt; cur, promoconde, times?</l>
				<l n="95">Unde medela tibi, spes est cui nulla salutis?</l>
				<l>Qui semper perimis, unde medela tibi?</l>
				<l>A lacrimande senex, hostili concidis ictu,</l>
				<l>Ictu sed resipis, a lacrimande senex.</l>
				<l>Barbara lora manus ignaras criminis arcent;</l>
				<l n="100">Sponte sua fugiunt barbara lora manus.</l>
				<l>Ille superbus equo reboans clamore minaci,</l>
				<l>Stratus humi recubat ille superbus equo.</l>
				<pb n="40"/>
				<l>Colla paterna ferunt extincti viscera nati;</l>
				<l>Viventem natum colla paterna ferunt.</l>
				<l n="105">Omnia vincit amor; vicit soror imbre beatum;</l>
				<l>Somnus abest oculis: omnia vincit amor.</l>
				<l>Simplicitate placens instar petit alta columbae;</l>
				<l>Regna poli penetrat simplicitate placens.</l>
				<l>O nimis apte deo, mundus cui panditur omnis,</l>
				<l n="110">Abdita qui lustras, o nimis apte deo.</l>
				<l>Flammeus orbis habet iustum super aethera nantem;</l>
				<l>Quem pius ussit amor, flammeus orbis habet.</l>
				<l>Ter vocitatus adest testis novitatis habendus;</l>
				<l>Carus amore patris ter vocitatus adest.</l>
				<l n="115">Dux bone, bella monens exemplis pectora firmas;</l>
				<l>Primus in arma ruis, dux bone, bella monens.</l>
				<l>Congrua signa dedit vitae consortia linquens;</l>
				<l>Ad vitam properans congrua signa dedit.</l>
				<l>Psalmicen assiduus numquam dabat otia plectro;</l>
				<l n="120">Sacra canens obiit psalmicen assiduus.</l>
				<l>Mens quibus una fuit, tumulo retinentur eodem;</l>
				<l>Gloria par retinet, mens quibus una fuit.</l>
				<l>Splendida visa via est, facibus stipata coruscis;</l>
				<l>Qua sacer ascendit, splendida visa via est.</l>
				<l n="125">Rupea septa petens nancta est errore salutem;</l>
				<l>Errorem evasit rupea septa petens.</l>
				<l>Poemata parva dedi famulus pro munere supplex,</l>
				<l>Exul, inops, tenuis poemata parva dedi.</l>
				<l>Sint, precor, apta tibi, caelestis tramitis index</l>
				<l n="130">O Benedicte pater, sint, precor, apta tibi.</l>
				<l>Nunc, venerande pater, cunctis celeberrime saeclis,</l>
				<l>Mitis adesto gregi nunc, venerande pater.</l>
				<l>Funde benigne preces, caveat quo noxia vitae;</l>
				<l>Quo vitam capiat, funde benigne preces.</l>
				<l n="135">Vincula solve mei solita virtute piacli;</l>
				<l>Pectoris et plectri vincula solve mei.</l>
				<pb n="41"/>
				<l>Arce piis meritis varias a corde figuras;</l>
				<l>Desidiam et somnos arce piis meritis.</l>
				<l>Currere cede viam tua per vestigia sursum;</l>
				<l n="140">Nil remorante fide currere cede viam.</l>
				<l>Guttura claude lupi semper lacerare parati;</l>
				<l>Ne male me rapiat, guttura claude lupi.</l>
				<l>Cor labiumque meum fac laudent cuncta creantem;</l>
				<l>Christum habeant semper cor labiumque meum.</l>
				<l n="145">Pestifer ille draco mea ne procul intima turbet,</l>
				<l>Nonque michi occurrat pestifer ille draco.</l>
				<l>Me tua sancta phalanx habeat post funera carnis;</l>
				<l>Oro, ne excludat me tua sancta phalanx.</l>
				<l>Omnia nempe potes meriti pro lampade summi;</l>
				<l n="150">Magnus amice dei, omnia nempe potes.</l>
				<l>Perfice cuncta, precor, per eum quem semper amasti;</l>
				<l>Dulcis amande pater, perfice cuncta precor.</l>
				<l>Sit tibi laus et honor, pietas immensa, per aevum,</l>
				<l>Qui tam mira facis, sit tibi laus et honor.</l>
			</lg>
		</div>
		<lb/><!-- - - - - - - - - - - - - - - - - - - - -->
		<div>
			<lb/><p>Ymnum quoque singula eiusdem patris miracula continentem metro iambico
			<lb/>archiloico ita texuimus:</p>
			<lg>
				<head>1.</head> <l>Fratres alacri pectore</l>
				<l>Venite concentu pari,</l>
				<l>Fruamur huius inclitae</l>
				<l>Festivitatis gaudiis.</l>
			</lg>
			<lg>
				<head>2.</head> <l n="5">Hac Benedictus aurea.</l>
				<l>Ostensor arti tramitis,</l>
				<l>Ad regna conscendit pater,</l>
				<l>Captans laborum praemia.</l>
			</lg>
			<lg>
				<head>3.</head> <l>Effulsit ut sidus novum,</l>
				<l n="10">Mundana pellens nubila.</l>
				<l>Aetatis ipso limine</l>
				<l>Despexit aevi florida.</l>
			</lg>
			<lg>
				<head>4.</head> <l>Miraculorum praepotens,</l>
				<l>Afflatus alti flamine,</l>
				<l n="15">Resplenduit prodigiis</l>
				<l>Ventura seclo praecinens.</l>
			</lg>
			<lg>
				<head>5.</head> <l>Laturus esum pluribus,</l>
				<l>Panis reformat vasculum;</l>
				<l>Artum petens ergastulum,</l>
				<l n="20">Extinxit ignes ignibus.</l>
			</lg>
			<lg>
				<head>6.</head> <l>Fregit veneni baiulam</l>
				<l>Crucis per arma cymbiam.</l>
				<l>Coercuit mentem vagam</l>
				<l>Leni flagello corporis.</l>
				<pb n="42"/>
			</lg>
			<lg>
				<head>7.</head> <l n="25">Funduntur amnes rupibus.</l>
				<l>Redit calybs e gurgite.</l>
				<l>Currit per undas obsequens.</l>
				<l>Peplo puer vitat necem.</l>
			</lg>
			<lg>
				<head>8.</head> <l>Virus patescit abditum.</l>
				<l n="30">Mandata praepes efficit.</l>
				<l>Hostem ruina conterit.</l>
				<l>Cedit fremens leo grave.</l>
			</lg>
			<lg>
				<head>9.</head> <l>Immota fit moles levis.</l>
				<l>Rogus migrat fantasticus.</l>
				<l n="35">Fractum revisit sospitas.</l>
				<l>Excessus absentum patet.</l>
			</lg>
			<lg>
				<head>10.</head> <l>Rector vafer, deprenderis.</l>
				<l>Inique possessor fugis.</l>
				<l>Futura praenoscimini;</l>
				<l n="40">Arcana, cor, non contegis.</l>
			</lg>
			<lg>
				<head>11.</head> <l>Fundantur aedes somniis.</l>
				<l>Tellus vomit cadavera.</l>
				<l>Dracone frenatur fugax.</l>
				<l>Aether pluit nomismata.</l>
			</lg>
			<lg>
				<head>12.</head> <l n="45">Vitrum resistit cautibus.</l>
				<l>Manant olivo dolia.</l>
				<l>Vinctum resolvit visio.</l>
				<l>Vitam receptant funera.</l>
			</lg>
			<lg>
				<head>13.</head> <l>Tanti potestas luminis</l>
				<l n="50">Voto sororis vincitur –</l>
				<l>Quo plus amat quis, plus valet –,</l>
				<l>Enare quam cernit polum.</l>
			</lg>
			<lg>
				<head>14.</head> <l>Non ante seclis cognitum</l>
				<l>Noctu iubar effulgurat,</l>
				<l n="55">Quo totus orbis cernitur</l>
				<l>Flammisque subvehi pius.</l>
			</lg>
			<lg>
				<head>15.</head> <l>Haec inter instar nectaris</l>
				<l>Miranda plectro claruit.</l>
				<l>Nam pinxit apte lineam</l>
				<l n="60">Vitae sacrae sequacibus.</l>
			</lg>
			<lg>
				<head>16.</head> <l>Iam dux alumnis at potens,</l>
				<l>Adsis gregis suspiriis,</l>
				<l>Gliscat bonis ydrum cavens,</l>
				<l>Sit callis ut sequax tui.</l>
			</lg>
		</div>
		<lb/><!-- - - - - - - - - - - - - - - - -->
		<div>
			<head><lb/>VERSUS IN LAUDE LARII LACI.</head>
			<lg>
				<l>Ordiar unde tuas laudes, o maxime Lari?</l>
				<l>Munificas dotes ordiar unde tuas?</l>
				<l>Cornua panda tibi sunt instar vertice tauri;</l>
				<l>Dant quoque sic nomen cornua panda tibi.</l>
				<pb n="43"/>
				<l n="5">Munera magna vehis divinis dives asylis,</l>
				<l>Regificis mensis munera magna vehis.</l>
				<l>Ver tibi semper inest, viridi dum cespite polles;</l>
				<l>Frigora dum superas, ver tibi semper inest.</l>
				<l>Cinctus oliviferis utroque es margine silvis;</l>
				<l n="10">Numquam fronde cares cinctus oliviferis.</l>
				<l>Punica mala rubent laetos hinc inde per hortos;</l>
				<l>Mixta simul lauris Punica mala rubent.</l>
				<l>Myrtea virga suis redolet de more corimbis,</l>
				<l>Apta est et foliis myrtea virga suis.</l>
				<l n="15">Vincit odore suo delatum Perside malum,</l>
				<l>Citreon has omnes vincit odore suo.</l>
				<l>Cedat et ipse tibi me iudice furvus Avernus,</l>
				<l>Epyrique lacus cedat et ipse tibi.</l>
				<l>Cedat et ipse tibi vitrea qui Fucinus unda est,</l>
				<l n="20">Lucrinusque potens cedat et ipse tibi.</l>
				<l>Vinceres omne fretum, si te calcasset Iesus,</l>
				<l>Si Galilaeus eras, vinceres omne fretum.</l>
				<l>Fluctibus ergo cave tremulis submergere lintres;</l>
				<l>Ne perdas homines fluctibus ergo cave.</l>
				<l n="25">Si scelus hoc fugias, semper laudabere cunctis;</l>
				<l>Semper amandus eris, si scelus hoc fugias.</l>
				<l>Sit tibi laus et honor, trinitas inmensa, per aevum;</l>
				<l>Quae tam mira facis, sit tibi laus et honor.</l>
				<l>Qui legis ista, precor,’Paulo’ dic ’parce, redemptor’,</l>
				<l n="30">Spernere neve velis, qui legis ista, precor.</l>
			</lg>
		</div>
		<lb/><!-- - - - - - - - - - - - - - - - - - - - -->
		<div>
			<lg>
				<l>Angustae vitae fugiunt consortia Musae,</l>
				<l>Claustrorum septis nec habitare volunt.</l>
				<l>Per rosulenta magis cupiunt sed ludere prata,</l>
				<l>Pauperiem fugiunt, deliciasque colunt:</l>
				<l n="5">Quapropter nobis aversae terga dederunt,</l>
				<l>Et comitem spernunt me vocitare suum.</l>
				<l>Inde est quod vobis inculta poemata mitto,</l>
				<l>Suscipe sed libens qualiacumque tamen.</l>
				<pb n="44"/>
				<l>Inmodico flagrat de vestro pectus amore,</l>
				<l n="10">Crede pater, nostrum, semper amande mihi.</l>
				<l>Et peream, si non tecum captare per aevum</l>
				<l>Per domini munus regna beata volo.</l>
				<l>Hoc mihi est votum, hoc fido pectore spero,</l>
				<l>Hoc licet indignus nocte dieque precor.</l>
				<l n="15">Tu quoque, si felix vigeas de munere Christi, –</l>
				<l>Namque potes – misero redde, beate, vicem.</l>
				<l>Ante potest flavos Hrenus repedare Suavos,</l>
				<l>Ad fontem et versis pergere Tibris aquis,</l>
				<l>Quam tuus e nostro labatur pectore vultus,</l>
				<l n="20">Ore colende mihi tempus in omne pater!</l>
			</lg>
		</div>
		<lb/><!-- - - - - - - - - - - - - - - - - - - - - - -->
		<div>
			<lg>
				<l>Aemula Romuleis consurgunt moenia templis,</l>
				<l>Ampla procul fessis visenda per aequora nautis;</l>
				<l>Illa sed externis sumpsere aucmenta rapinis</l>
				<l>Et toto exuviis miserorum ex orbe petitis,</l>
				<l n="5">Dum male perduntur viduatae civibus urbes,</l>
				<l>Pro pudor, et fragilis captantur flamina laudis.</l>
				<l>Haec vero ex causis capiunt exordia iustis</l>
				<l>Inpensisque probis nullo et cum crimine partis.</l>
				<l>Adde quod extiterant auctores luminis illis</l>
				<l n="10">Aeterni expertes, Veneri Phoeboque lovique</l>
				<l>Atque pharetrigerae ponentes tura Dianae,</l>
				<l>Quosque referre pudet. Horum est nam structor herilis</l>
				<l>Catholicus princeps Arichis, tam corpore pulcher,</l>
				<l>Pectore quamque magis virtute insignis et armis,</l>
				<l n="15">Omnia conponens quem sic sapientia compsit,</l>
				<l>Redderet ut variis satis artibus esse potentem,</l>
				<l>Quo merito Latiae dicatur gloria gentis,</l>
				<pb n="45"/>
				<l>Bardorum et culmen, pietatis cultor et index,</l>
				<l>Iustitiaeque tenax, summus servator honesti.</l>
				<l n="20">Iste pater patriae, lux omne decusque suorum,</l>
				<l>Mente satis vigili pensans et acumine magno</l>
				<l>Tempore supremo ventura pericula seclo,</l>
				<l>Ut nostris cecinit labiis reparator et auctor,</l>
				<l>Omne quod his spatiis effertur in ardua vastis,</l>
				<l n="25">Quaeque stupens lustras tacite caperisque decore,</l>
				<l>Suscipiens promissa patris, cui fallere non est,</l>
				<l>Suppetias dedit esse suis portumque quietis.</l>
				<l>Christe potens, via, vita, salus, spes sola tuorum,</l>
				<l>Qua quisque innixus numquam est confusus ab aevo,</l>
				<l n="30">Ne patiare umquam frustrari cordis anheli</l>
				<l>Vota precesque pias, mage sed sustolle iacentem,</l>
				<l>Corda tibi ut relevata bonis spe et fideque redundent.</l>
			</lg>
		</div>
		<lb/><!-- - - - - - - - - - - - - - - - - - - - - - - - -->
		<div>
			<lg>
				<l>Christe salus utriusque decus, spes unica mundi,</l>
				<l>Duc et educ clemens, Arichis pia suscipe vota,</l>
				<l>Perpetuumque tibi haec condas habitacula templi.</l>
				<l>Regnator tibi summe decus trinominis ille</l>
				<l n="5">Hebreae gentis Solymis construxit asylum,</l>
				<l>Pondere quod factum sic circumsepsit obrizo;</l>
				<l>Duxit opus nimium variis sculptumque figuris</l>
				<l>Brac................................................................</l>
			</lg>
		</div>
		<lb/><!-- - - - - - - - - - - - - - - - - - - - - - - - - -->
		<div>
			<head><lb/>SUPER SEPULCRUM DOMNAE ANSAE REGINAE.</head>
			<lg>
				<l>Lactea splendifico quae fulget tumba metallo</l>
				<l>Reddendum quandoque tenet laudabile corpus.</l>
				<pb n="46"/>
				<l>Hic namque Ausonii coniux pulcherrima regis</l>
				<l>Ansa iacet, totum semper victura per orbem</l>
				<l n="5">Famosis meritis, dum stabunt templa tonantis,</l>
				<l>Dum flores terris, dum lumen ab aethere surget.</l>
				<l>Haec patriam bellis laceram iamiamque ruentem</l>
				<l>Compare cum magno relevans stabilivit et auxit.</l>
				<l>Protulit haec nobis, regni qui sceptra teneret,</l>
				<l n="10">Adelgis magnum, formaque animoque potentem,</l>
				<l>In quo per Christum Bardis spes maxima mansit.</l>
				<l>Fortia natarum thalamis sibi pectora iunxit,</l>
				<l>Discissos nectens rapidus quos Aufidus ambit,</l>
				<l>Pacis amore ligans cingunt quos Rhenus et Hister.</l>
				<l n="15">Quin etiam aeterno mansit sua portio regi,</l>
				<l>Virgineo splendore micans, his dedita templis.</l>
				<l>Cultibus altithroni quantas fundaverit aedes,</l>
				<l>Quasque frequentat egens, pandit bene rumor ubique.</l>
				<l>Securus iam carpe viam, peregrinus ab oris</l>
				<l n="20">Occiduis quisquis venerandi culmina Petri</l>
				<l>Garganiamque petis rupem venerabilis antri.</l>
				<l>Huius ab auxilio tutus non tela latronis,</l>
				<l>Frigora vel nimbos furva sub nocte timebis:</l>
				<l>Ampla simul nam tecta tibi pastumque paravit.</l>
				<l n="25">Plura loqui invitam brevitas vetat inproba linguam.</l>
				<l>Concludam paucis. Quicquid pietate redundat,</l>
				<l>Quicquid mente micat, gestorum aut luce coruscat,</l>
				<l>In te cuncta simul, fulgens regina, manebant.</l>
			</lg>
		</div>
		<lb/><!-- - - - - - - - - - - - - - - - - -->
		<div>
			<head><lb/>EPITAPHIUM SOPHIAE NEPTIS.</head>
			<lg>
				<l>Roscida de lacrimis miserorum terra parentum</l>
				<l>Haec te, gemma micans, cara Sophia, tenet.</l>
				<l>Tu decus omne tuis, virgo speciosa, fuisti,</l>
				<l>Qua non his terris gratior ulla manet.</l>
				<pb n="47"/>
				<l n="5">Heu fueras teneris, dulcis, tam docta sub annis,</l>
				<l>Longaevi ut cuperent iam tua verba senes.</l>
				<l>Et quae longa dies aliis praestare puellis</l>
				<l>Vix poterat, raptim cuncta fuere tibi.</l>
				<l>Te moriente avia iam vivere posse negavit,</l>
				<l n="10">Illius et mortis mors tua causa fuit.</l>
				<l>Iam thalamus sponsusque tibi parabantur, et inde</l>
				<l>Spes quoque iam nobis grata nepotis erat:</l>
				<l>Hei mihi, pro thalamo dedimus tibi, virgo, sepulchrum,</l>
				<l>Pro taedis miserum funeris officium.</l>
				<l n="15">Tundimus heu maesti pro plausu pectora pugnis;</l>
				<l>Pro cythara et cantu planctus ubique sonat.</l>
				<l>Gemmantem vitem decoxit saeva pruina,</l>
				<l>Purpureamque tulit dira procella rosam.</l>
			</lg>
		</div>
		<lb/><!-- - - - - - - - - - - - - - - - - - - - - - - -->
		<div>
			<head><lb/>ITEM VERSUS PAULI AD REGEM PRECANDO.</head>
			<lg>
				<l>Verba tui famuli, rex summe, adtende serenus,</l>
				<l>Respice et ad fletum cum pietate meum.</l>
				<l>Sum miser, ut mereor, quantum vix ullus in orbe est;</l>
				<l>Semper inest luctus tristis et hora mihi.</l>
				<l n="5">Septimus annus adest, ex quo nova causa dolores</l>
				<l>Multiplices generat et mea corda quatit.</l>
				<l>Captivus vestris extunc germanus in oris</l>
				<l>Est meus, afflicto pectore, nudus, egens.</l>
				<l>Illius in patria coniunx miseranda per omnes</l>
				<l n="10">Mendicat plateas ore tremente cibos.</l>
				<l>Quattuor hac turpi natos sustentat ab arte,</l>
				<l>Quos vix pannuciis praevalet illa tegi.</l>
				<l>Est mihi, quae primis Christo sacrata sub annis</l>
				<l>Excubat, egregia simplicitate soror:</l>
				<l n="15">Haec sub sorte pari luctum sine fine retentans</l>
				<l>Privata est oculis iam prope flendo suis.</l>
				<l>Quantulacumque fuit, direpta est nostra supellex,</l>
				<l>Nec est, heu, miseris qui ferat ullus opem.</l>
				<pb n="48"/>
				<l>Coniunx est fratris rebus exclusa paternis,</l>
				<l n="20">Iamque sumus servis rusticitate pares.</l>
				<l>Nobilitas periit miseris, accessit aegestas:</l>
				<l>Debuimus, fateor, asperiora pati.</l>
				<l>Sed miserere, potens rector, miserere, precamur,</l>
				<l>Et tandem finem his pie pone malis.</l>
				<l n="25">Captivum patriae redde et civilibus arvis,</l>
				<l>Cum modicis rebus culmina redde simul;</l>
				<l>Mens nostra ut Christo laudes in secla frequentet,</l>
				<l>Reddere qui solus praemia digna potest.</l>
			</lg>
		</div>
		<pb n="49"/>
		<div>
			<head><lb/>VERSUS PAULI.</head>
			<lg>
				<head>1.</head> <l>Sensi, cuius verba cepi exarata paginis,</l>
				<l>nam a magno sunt directa, quae pusillus detulit;</l>
				<l>fortes me lacerti pulsant, non inbellis pueri.</l>
			</lg>
			<lg>
				<head>2.</head> <l>Magnus dicor poetarum vatumque doctissimus,</l>
				<l n="5">omniumque preminere gentium eloquio,</l>
				<l>cordis et replere rura fecundis seminibus.</l>
			</lg>
			<lg>
				<head>3.</head> <l>Totum hoc in meam cerno prolatum miseriam;</l>
				<l>totum hoc in meum caput dictum per hyroniam;</l>
				<l>eheu, laudibus deridor et cacinnis obprimor.</l>
			</lg>
			<lg>
				<head>4.</head> <l n="10">Dicor similis Homero, Flacco et Vergilio,</l>
				<l>similor Tertullo sive Philoni Memphitico,</l>
				<l>tibi quoque, Veronensis o Tibulle, conferor.</l>
			</lg>
			<lg>
				<head>5.</head> <l>Peream, si quenquam horum imitari cupio,</l>
				<l>avia qui sunt sequuti pergentes per invium;</l>
				<l n="15">potius sed istos ego conparabo canibus.</l>
			</lg>
			<lg>
				<head>6.</head> <l>Graiam nescio loquellam, ignoro Hebraicam;</l>
				<l>tres aut quattuor in scolis quas didici syllabas,</l>
				<l>ex his mihi est ferendus maniplus ad aream.</l>
			</lg>
			<lg>
				<head>7.</head> <l>Nulla mihi aut flaventis est metalli copia</l>
				<l n="20">aut argenti sive opum, desunt et marsuppia;</l>
				<l>vitam litteris ni emam, nihil est quod tribuam.</l>
				<pb n="50"/>
			</lg>
			<lg>
				<head>8.</head> <l>Pretiosa quaeque vobis dona ferant divites;</l>
				<l>alii conportant gemmas Indicosque lapides;</l>
				<l>meo pura tribuetur voluntas in munere.</l>
			</lg>
			<lg>
				<head>9.</head> <l n="25">Anchora me sola vestri hic amoris detinet,</l>
				<l>nectar omne quod precellit quodque flagrat optime;</l>
				<l>non de litteris captamus vanae laudem gloriae.</l>
			</lg>
			<lg>
				<head>10.</head> <l>Nec me latet, sed exulto, quod pergat trans maria</l>
				<l>vestra, rector, et capessat sceptrum pulchra filia,</l>
				<l n="30">ut per natam regni vires tendantur in Asiam.</l>
			</lg>
			<lg>
				<head>11.</head> <l>Si non amplius in illa regione clerici</l>
				<l>Graece proferunt loquellae, quam a me didicerint,</l>
				<l>Vestri, mutis similati deridentur statuis.</l>
			</lg>
			<lg>
				<head>12.</head> <l>Sed omnino ne linguarum dicam esse nescius,</l>
				<l n="35">pauca mihi quae fuerunt tradita puerulo</l>
				<l>dicam; cetera fugerunt iam gravante senio.</l>
			</lg>
		</div>
		<lb/><!-- - - - - - - - - - - - - - - - - - - - - - - -->
		<div>
			<head><lb/>DE PUERO QUI IN GLACIE EXTINCTUS EST.</head>
			<lg>
				<l>Trax puer adstricto glacie dum ludit in Hebro,</l>
				<l>Frigore concretas pondere rupit aquas.</l>
				<l>Dumque imae partes rapido traherentur ab amni,</l>
				<l>Presecuit tenerum lubrica testa caput.</l>
				<l n="5">Orba quod inventum mater dum conderet urna,</l>
				<l>‘Hoc peperi flammis, cetera’, dixit, ‘aquis’.</l>
			</lg>
		</div>
		<pb n="51"/>
		<div>
			<head><lb/>VERSUS PAULI DIACONI.</head>
			<lg>
				<l>Sic ego suscepi tua carmina, maxime princeps,</l>
				<l>Ceu paradiseo culmine missa forent.</l>
				<l>Luminibus tacitis quae postquam cuncta notavi,</l>
				<l>Terruerunt animum fortia verba meum.</l>
				<l n="5">Eheu, supplicii mihi ponitur optio trini,</l>
				<l>Artat et incertum quaestio dura satis.</l>
				<l>Dicam equidem quod mente gero, sed vestra potestas</l>
				<l>Effitiat potius, haurit ut arce poli.</l>
				<l>Non opus est claustris nec me compescere vinclis:</l>
				<l n="10">Vinctus sum domni regis amore mei.</l>
				<l>Nam si parva licet rebus componere magnis,</l>
				<l>Et valet a summis hic paradigma trahi:</l>
				<l>Ut sacer inmenso Christi Petrus arsit amore,</l>
				<l>Postquam dimisit crimina Christus eius,</l>
				<l n="15">Sic ubi donasti facinus, pietatis amator,</l>
				<l>Inflammat validus cor mihi vester amor.</l>
				<l>Si satagam Sigifrid truculentum cernere vultum,</l>
				<l>Vix perpendo aliquod utilitatis opus.</l>
				<pb n="52"/>
				<l>Ille caret Latiis indocto corde loquellis,</l>
				<l n="20">Illius est minime cognita lingua mihi:</l>
				<l>Simia setiferumve brutum pecus esse putabor,</l>
				<l>Deridetque meum stulta caterva caput.</l>
				<l>Sit licet hirsutus hirtisque simillimus hircis,</l>
				<l>Iuraque det hedis imperitetque capris,</l>
				<l n="25">Sunt illi invalidae pavitanti in pectore vires,</l>
				<l>Nam nimium vestrum nomen et arma timet.</l>
				<l>Is scierit vestris si me de civibus unum,</l>
				<l>Audebit minimo tangere nec digito.</l>
				<l>Tunc nec iners cupido vitam mihi tollit et artem,</l>
				<l n="30">Illum nec palmis abluet unda meis.</l>
				<l>Quin potius properet, vestra et vestigia lambat,</l>
				<l>Cumque suo ponat crimina crine simul.</l>
				<l>Caelitus et quoniam est vobis conlata potestas,</l>
				<l>Tinguatur vestris purificandus aquis.</l>
				<l n="35">Sin minus, adveniat manibus post terga revinctis,</l>
				<l>Nec illi auxilio Thonar et Waten erunt.</l>
				<l>Tangere quid caput est aliut, nisi amare tonantem,</l>
				<l>Vel te, qui populi es, rex venerande, caput?</l>
				<l>Auris fit, domini fuerit qui iussa secutus,</l>
				<l n="40">Seu qui consilium servat opime tuum.</l>
				<l>Innumerum vulgus signatur nomine ventris:</l>
				<l>Amplecti hos omnes quaestio vestra docet.</l>
				<l>Littera, quae ternis consurgit in ardua ramis,</l>
				<l>Curam animae summam semper habere monet.</l>
				<l n="45">Est fortasse aliut novitas quod repperit apte,</l>
				<l>Nam puto, sic fantur grammata vestra ‘cave’.</l>
				<l>Ut moneor, faciam, nec per me frena regentur,</l>
				<l>Iam mea sed potius cautio Christus erit.</l>
				<l>Problema si necdum tetigit resolutio vestrum,</l>
				<l n="50">Discere sum promptus, rege docente pio.</l>
				<l>Nam cupio vester, cunctos ut vincis in armis,</l>
				<l>Sic mentis superet lumine celsus apex.</l>
				<l>Quingentos centum postremi quinque sequantur,</l>
				<l>Deliciae populi, summus et orbis amor.</l>
			</lg>
		</div>
		<pb n="54"/>
		<div>
			<head><lb/>VERSUS PAULI CONTRA PETRUM.</head>
			<lg>
				<l>Iam puto nervosis religata problemmata vinclis</l>
				<l>Discussi digiti suspicione mei.</l>
				<l>Dentes iam nivei mentis condantur in horto,</l>
				<l>Doctrina est simplex, quaestio nulla quidem.</l>
				<l n="5">Mordaces mandas tegat ut patientia sensus:</l>
				<l>‘Desine’ si dicam, dactilus unus erit.</l>
				<l>Tange supercilium monitus non esse superbum,</l>
				<l>Pestis in hospitio non manet ista meo.</l>
				<l>Visere deiectam non vult elatio mentem:</l>
				<l n="10">Inclytus atque potens, quod mones ipse cave.</l>
				<l>Ponatur tribrachis, hinc trocheus unus et alter,</l>
				<l>Nec fugiat mentem, quae sua tecta vehit.</l>
				<l>Tange solum, fumescat, adussit limpha nivalis:</l>
				<l>Pandenti abstrusum cymbia munus erit.</l>
			</lg>
		</div>
		<lb/><!-- - - - - - - - - - - - - - - - - - - - - -->
		<div>
			<head><lb/>ITEM VERSUS PAULI MISSI AD REGEM.</head>
			<lg>
				<l>Cynthius occiduas rapidis declivus ad oras</l>
				<l>Iam volitabat equis, iam nox se cerula pallam,</l>
				<l>Rebus et humanis metas positura labori,</l>
				<l>Stelligero varii cultus fulgore micantem</l>
				<l n="5">Rorantemque simul citius vestire parabat:</l>
				<l>Cum subito vestra clarus mihi miles ab aula</l>
				<l>Detulit ignitas quasi puri muneris instar,</l>
				<l>Antiquo et caro quondam mittente sodale,</l>
				<l>Intima iocineris penetrantes usque sagittas.</l>
				<l n="10">Mane novo ad vestras quoniam properavimus aedes</l>
				<l>Et spatiis pene est iam lux revoluta diurnis,</l>
				<pb n="55"/>
				<l>Non sivit brevitas aut digne opponere peltam</l>
				<l>Missilibus, contra spatiose aut ludere telis.</l>
				<l>Crastina conspicuo cum lux fulgebit Eoo,</l>
				<l n="15">Tinxerit et tremulos Titania purpura fluctus,</l>
				<l>Errabitque vagis late rubor aureus undis,</l>
				<l>Cuncta et ridebunt Phoebo radiante per orbem:</l>
				<l>Excipiet tenues arcu pellente sagittas,</l>
				<l>Qui carum ut hostem iaculis confixit acutis.</l>
				<l n="20">Miror, qua numeri textum non contigit arte,</l>
				<l>Extremo nostrum tenuit quod limine carmen.</l>
				<l>Ardua, divino nitido quae fulges in horto,</l>
				<l>Cedre, vale et celsos pertinge cacumine nimbos;</l>
				<l>Tu quoque cum fructu, felix cyparisse, per aevum.</l>
			</lg>
		</div>
		<lb/><!-- - - - - - - - - - - - - - - - - - - - - -->
		<div>
			<head><lb/>VERSUS PAULI AD PETRUM.</head>
			<lg>
				<l>Candidolum bifido proscissum vomere campum</l>
				<l>Visu et restrictas adii lustrante per occas.</l>
				<l>O nimium felix, conscendens igneus axem</l>
				<l>Perfundit radiis cuius florentia rura</l>
				<l n="5">Cynthius et nebulas ardenti vertice frenans</l>
				<l>Gliscere dat fructus tempestatesque serenans.</l>
				<l>Illum delectat dulci resonare camena,</l>
				<l>Condere et altisonum gracili sub arundine carmen.</l>
				<l>Infelix ille est, tetris cui nubibus aether</l>
				<l n="10">Inminet, et miseros discursat grando per agros,</l>
				<l>Subruiturque domus, gelida perflante procella.</l>
				<l>Non libet hunc talem calamos inflare labello,</l>
				<l>Sed potius pronum male singultantia verba</l>
				<l>Edere et ubertim perfundere gramina fletu.</l>
				<l n="15">O mihi si iuvenis, quem tecum ludere narras,</l>
				<l>Cuius vix palmas et odoras pandere lauros</l>
				<l>Minciades poterat seu Zmyrnae rure creatus,</l>
				<l>Tangere colla pedem dignatus vellet et esset!</l>
				<l>Non tam dissimilis set ut est tua causa duobus,</l>
				<l n="20">Aspicies tereti me pangere carmina versu,</l>
				<pb n="56"/>
				<l>Replere et densas suavi modolamine silvas:</l>
				<l>Huius et hoc ipsum est tenui quod canto susurro.</l>
				<l>Postquam me proprii perfudit lumine vultus,</l>
				<l>Elicuit muti quascumque e gutture voces,</l>
				<l n="25">Cuius adhuc fidens de spe sustollor herili.</l>
				<l>Spes sacra regna poli tribuit, spes omnia confert,</l>
				<l>Mortuus est quisquis de spe titubando tepescit.</l>
				<l>Ergo age, perplexos forti religamine nodos</l>
				<l>Pandere multimoda nitar ratione per auras.</l>
				<l n="30">Unus non genitor quod se non sentit habere,</l>
				<l>Nam mas femineum dat prolis corpore sexum,</l>
				<l>Proditur androgeno nonnunquam sexus uterque.</l>
				<l>Hic sine luminibus lumen dat, naribus ille,</l>
				<l>Seu pedibus manibusque carens seu parte resecti</l>
				<l n="35">Qualibet integrum generat sine labe puellum.</l>
				<l>Saepe pecus mutilum bruto dat cornua nato,</l>
				<l>Sic patre curtato cauditus gignitur agnus.</l>
				<l>Praeterea et rerum species diversa per orbem</l>
				<l>Ex se nascenti tribuit quod non habet ipsa,</l>
				<l n="40">Hoc mare, hoc tellus, concae quoque saepe frequentant.</l>
				<l>Actenus incassum certans si forte cucurri,</l>
				<l>Cum pietate doce flexum: sum scire paratus.</l>
				<l>Vatibus antiquis parva haec dissolve non inpar:</l>
				<l>‘Dic’, rogo, ‘quis genitor cunctis det pectus in orbe,</l>
				<l n="45">Seu virtute carens ingenti robore natum</l>
				<l>Procreat egregium, nullus cui sistere contra</l>
				<l>Prevaleat mundique simul quem regna paviscant.’</l>
			</lg>
		</div>
		<lb/><!-- - - - - - - - - - - - - - - - - - - - - - - -->
		<div>
			<head><lb/>EPITAPHIUM FORTUNATI EPISCOPI.</head>
			<lg>
				<l>Ingenio clarus, sensu celer, ore suavis,</l>
				<l>Cuius dulce melos pagina multa canit,</l>
				<l>Fortunatus, apex vatum, venerabilis actu,</l>
				<l>Ausonia genitus hac tumulatur humo.</l>
				<l n="5">Cuius ab ore sacro sanctorum gesta priorum</l>
				<l>Discimus: haec monstrant carpere lucis iter.</l>
				<l>Felix, quae tantis decoraris, Gallia, gemmis,</l>
				<l>Lumine de quarum nox tibi tetra fugit.</l>
				<pb n="57"/>
				<l>Hos modicos prompsi plebeio carmine versus,</l>
				<l n="10">Ne tuus in populis, sancte, lateret honor.</l>
				<l>Redde vicem misero: ne iudice spernar ab aequo,</l>
				<l>Eximiis meritis posce, beate, precor.</l>
			</lg>
		</div>
		<lb/><!-- - - - - - - - - - - - - - - - - - - - - - - - -->
		<div>
			<head><lb/>EPITAPHIUM ROTHAIDIS FILIAE PIPPINI REGIS.</head>
			<lg>
				<l>Hic ego quae iaceo Rothaid de nomine dicor,</l>
				<l>Quae genus excelso nimium de germine duco.</l>
				<l>Nam mihi germanus, gentes qui subdidit armis</l>
				<l>Ausonias, fretus Karolus virtute tonantis;</l>
				<l n="5">Pippinus pater est, Karolo de principe cretus,</l>
				<l>Aggarenum stravit magna qui caede tyrannum.</l>
				<l>Pippinus proavus, quo non audacior ullus,</l>
				<l>Ast abavus Anschisa potens, qui ducit ab illo</l>
				<l>Troiano Anschisa longo post tempore nomen.</l>
				<l n="10">Hunc genuit pater iste sacer presulque beatus</l>
				<l>Arnulfus, miris gestis qui fulget ubique,</l>
				<l>Hic me spe cuius freti posuere parentes.</l>
			</lg>
		</div>
		<lb/><!-- - - - - - - - - - - - - - - - - - - - - - - - - -->
		<div>
			<head><lb/>EPITAPHIUM ADHELEIDIS FILIAE CUIUS SUPRA.</head>
			<lg>
				<l>Perpetualis amor capiendae et causa salutis,</l>
				<l>Pectore quem vigili huc properare facit,</l>
				<l>Nosse cupis cur busta sacer numerosa retentet</l>
				<l>Hic locus, astrigeri qua patet aula poli?</l>
				<pb n="58"/>
				<l n="5">Iste sacer domini qui post servavit ovile,</l>
				<l>Legitimi fuerat germinis ante pater;</l>
				<l>Cuius posteritas atavo confisa patrono,</l>
				<l>Hoc cupit in sancto ponere membra loco.</l>
				<l>Pippini hic proles Adheleid pia virgo quiescit,</l>
				<l n="10">Quam simul et reliquas, sancte, tuere, pater.</l>
			</lg>
		</div>
		<lb/><!-- - - - - - - - - - - - - - - - - - - - - -->
		<div>
			<head><lb/>EPITAPHIUM HILDEGARDIS REGINAE.</head>
			<lg>
				<l>Aurea quae fulvis rutilant elementa figuris,</l>
				<l>Quam clara extiterint membra sepulta docent.</l>
				<l>Hic regina iacet regi praecelsa potenti</l>
				<l>Hildegard Karolo quae bene nupta fuit.</l>
				<l n="5">Quae tantum clarae transcendit stirpis alumnos,</l>
				<l>Quantum, quo genita est, Indica gemma solum.</l>
				<l>Huic tam clara fuit florentis gratia formae,</l>
				<l>Qua nec in occiduo pulchrior ulla foret.</l>
				<l>Cuius haut tenerum possint aequare decorem</l>
				<l n="10">Sardonix Pario, lilia mixta rosis.</l>
				<l>Attamen hanc speciem superabant lumina cordis,</l>
				<l>Simplicitasque animae interiorque decor.</l>
				<l>Tu mitis, sapiens, solers, iocunda fuisti,</l>
				<l>Dapsilis et cunctis condecorata bonis.</l>
				<l n="15">Sed quid plura feram? cum non sit grandior ulla</l>
				<l>Laus tibi, quam tanto complacuisse viro!</l>
				<l>Cumque vir armipotens sceptris iunxisset avitis</l>
				<l>Cigniferumque Padum Romuleumque Tybrim,</l>
				<l>Tu sola inventa es, fueris quae digna tenere</l>
				<l n="20">Multiplicis regni aurea sceptra manu.</l>
				<l>Alter ab undecimo iam te susceperat annus,</l>
				<l>Cum vos mellifluus consotiavit amor;</l>
				<pb n="59"/>
				<l>Alter ab undecimo rursum te sustulit annus,</l>
				<l>Heu genitrix regum, heu decus atque dolor!</l>
				<l n="25">Te Francus, Suevus, Germanus et ipse Britannus,</l>
				<l>Cumque Getis duris plangit Hibera cohors.</l>
				<l>Accola te Ligeris, te deflet et Itala tellus,</l>
				<l>Ipsaque morte tua anxia Roma gemit.</l>
				<l>Movisti ad fletus et fortia corda virorum,</l>
				<l n="30">Et lacrimae clipeos inter et arma cadunt.</l>
				<l>Heu, quantis sapiens et firmum robore semper</l>
				<l>Ussisti flammis pectus herile viri.</l>
				<l>Solatur cunctos spes haec sed certa dolentes,</l>
				<l>Pro dignis factis quod sacra regna tenes.</l>
				<l n="35">Iesum nunc precibus, Arnulfe, exores eorum</l>
				<l>Participem fieri hanc, pater alme, tuis.</l>
			</lg>
		</div>
		<lb/><!-- - - - - - - - - - - - - - - - - - - - - - - - - - - - - - - - -->
		<div>
			<head><lb/>EPITAPHIUM ADELEIDIS FILIAE KAROLI REGIS QUAE IN ITALIA
			<lb/>NATA EST, QUANDO SIBI EAM IPSE SUBEGIT.</head>
			<lg>
				<l>Hoc tumulata iacet pusilla puellula busto,</l>
				<l>Adeleid amne sacro quae vocitata fuit.</l>
				<l>Huic sator est Karolus, gemino diademate pollens,</l>
				<l>Nobilis ingenio, fortis ad arma satis.</l>
				<l n="5">Sumpserat haec ortum prope moenia celsa Papiae,</l>
				<l>Cum caperet genitor Itala regna potens;</l>
				<l>Sed Rhodanum properans rapta est de limine vitae,</l>
				<l>Ictaque sunt matris corda dolore procul.</l>
				<l>Excessit, patrios non conspectura triumphos,</l>
				<l n="10">Nunc patris aeterni regna beata tenet.</l>
			</lg>
		</div>
		<lb/><!-- - - - - - - - - - - - - - - - - - - - - - - - - -->
		<div>
			<head><lb/>EPITAPHIUM HILDEGARDIS FILIAE CUIUS SUPRA.</head>
			<lg>
				<l>Hildegard, rapuit subito te funus acerbum,</l>
				<l>Ceu raptat Boreas vere ligustra novo.</l>
				<pb n="60"/>
				<l>Explevit necdum vitae tibi circulus annum,</l>
				<l>Annua nec venit lux geminata tibi.</l>
				<l n="5">Parvula, non parvum linquis, virguncula, luctum,</l>
				<l>Confodiens iaculo regia corda patris;</l>
				<l>Matris habens nomen renovas de matre dolorem,</l>
				<l>Postquam vixisti vix quadraginta dies.</l>
				<l>Pectore nos mesto lacrimarum fundimus amnes,</l>
				<l n="10">Tu nimium felix gaudia longa petis.</l>
			</lg>
		</div>
		<pb n="66"/>
		<div>
			<head><lb/>ANTE FORES BASILICAE.</head>
			<lg>
				<l>Haec domus est domini et sacri ianua regni,</l>
				<l>Huic properate viri: haec domus est domini.</l>
				<l>Hic deus ipse manet, proprie qui semper ubique est,</l>
				<l>Currite huic populi: hic deus ipse manet.</l>
				<l n="5">Si qua piacla nocent, olim quae forte parastis,</l>
				<l>En qui pellat adest, si qua piacla nocent.</l>
				<l>Amne rigate genas, sanentur ut ulcera cordis,</l>
				<l>Ut salus adveniat, amne rigate genas.</l>
				<l>De bonitate dei cuncti confidite semper,</l>
				<l n="10">Diffidat nullus de bonitate dei.</l>
				<l>Mitis enim pater est, se numquam spernit amantes,</l>
				<l>Qui bona dat gratis, mitis enim pater est.</l>
				<l>Pectora vestra sonent: parce et miserere, precamur;</l>
				<l>Parce Arichis, Christe, pectora vestra sonent.</l>
			</lg>
		</div>
		<lb/><!-- - - - - - - - - - - - - - - - - - - - -->
		<div>
			<head><lb/>[ EPITAPHIUM ARICHIS DUCIS.]</head>
			<lg>
				<l>Lugentum lacrimis populorum roscida tellus</l>
				<l>Principis haec magni nobile corpus habet.</l>
				<l>Hic namque in cunctis recubat celeberrimus heros,</l>
				<l>Praepollens Arichis, o decus atque dolor!</l>
				<pb n="67"/>
				<l n="5">Tullius ore potens cuius vix pangere laudes,</l>
				<l>Ut dignum est, posset, vel tua lingua, Maro.</l>
				<l>Stirpe ducum regumque satus ascenderat ipse</l>
				<l>Nobilior generis culmina celsa sui,</l>
				<l>Formosus, validus, suavis, moderatus et acer,</l>
				<l n="10">Facundus, sapiens, luxque decorque fuit.</l>
				<l>Quod logos et phisis, moderansque quod ethica pangit,</l>
				<l>Omnia condiderat mentis in arce suae,</l>
				<l>Strenuus eloquii, divini cultor et index,</l>
				<l>Pervigil in lacrimis tempora noctis agens,</l>
				<l n="15">Anteibat iuvenes venatu, viribus, armis;</l>
				<l>Flaminibusque ipsis famina sancta dabat.</l>
				<l>Ter binis lustris patriae sic rexit abenas,</l>
				<l>Fluctibus ut lintrem navita doctus agit.</l>
				<l>Sollicite gratiam pacis servavit amator,</l>
				<l n="20">Consilio cautus, providus atque sagax.</l>
				<l>Cum natis proprium nil ducens tradere censum,</l>
				<l>Insuper et patriae promtus amore mori.</l>
				<l>Mestorum solamen erat, solamen egentum,</l>
				<l>Hos satagens verbis, hos relevare manu.</l>
				<l n="25">Ornasti patriam doctrinis, moenibus, aulis;</l>
				<l>Hinc in perpetuum laus tua semper erit.</l>
				<l>Tu requiesque tuis, portusque salusque fuisti,</l>
				<l>Gloria, deliciae, tu generalis amor!</l>
				<l>Heu mihi, quam subito perierunt omnia tecum</l>
				<l n="30">Gaudia, prosperitas, paxque quiesque simul.</l>
				<l>Planctus ubique sonat, te luget sexus et aetas</l>
				<l>Omnis, et ante omnes, tu Benevente, doles.</l>
				<l>Nec minus excelsis nuper quae condita muris,</l>
				<l>Structorem, orba, tuum, clara Salerne, gemis.</l>
				<l n="35">Apulus et Calaber, Vulgar, Campanus et Umber,</l>
				<l>Quosque Siler potat, Romuleusque Tibris,</l>
				<l>Quique bibunt Ararim te flent, Histrumque Padumque,</l>
				<l>Extimus adfinis seu peregrina falanx.</l>
				<l>Tam felix olim, nunc namque miserrima coniux,</l>
				<l n="40">Regali in thalamo quam tibi iunxit amor,</l>
				<l>Eheu, perpetuo pectus transfixa mucrone,</l>
				<l>Languida membra trahens, te moribunda dolet.</l>
				<pb n="68"/>
				<l>Viderat unius heu nuper funera nati,</l>
				<l>Ast alium extorrem, Gallia dura, tenes.</l>
				<l n="45">Huic geminae natae vernanti flore supersunt,</l>
				<l>Solamenque mali, sollicitusque timor;</l>
				<l>Has cernens reddi vultus sibi credit amatos;</l>
				<l>Hae ne preda fiant, fluctuabunda pavet.</l>
				<l>Solatur tantos spes haec utcumque dolores,</l>
				<l n="50">Quod te pro meritis nunc paradysus habet.</l>
				<l>O regina potens, virgo genitrixque creantis,</l>
				<l>Prosit ei huc sacro membra dedisse lari.</l>
			</lg>
		</div>
		<pb n="625"/>
		<div>
			<head><lb/>DE SPECIEBUS PRAETERITI PERFECTI.</head>
			<lg>
				<head>1.</head> <l>Adsunt quattuor in prima iunctione species:</l>
				<l>a ex eis prima habet in perfecto tempore,</l>
				<l>una syllaba plus, ut est famulavi famulo.</l>
				<pb n="626"/>
			</lg>
			<lg>
				<head>2.</head> <l>Bino loco constituta est secunda species,</l>
				<l n="5">quae a vitat et in solam i vocalem desinit,</l>
				<l>sine ulla consonante, ut est sono sonui.</l>
			</lg>
			<lg>
				<head>3.</head> <l>Continetur isto modo tertia iam species,</l>
				<l>alebh litteram non habet, et eiusdem syllabae</l>
				<l>iteratio fit, sicut obsto obstas obstiti.</l>
			</lg>
			<lg>
				<head>4.</head> <l n="10">Dicam iam de forma quarta, quae sic solet fieri:</l>
				<l>in vi syllaba finitur, sed transacto tempore</l>
				<l>prima brevis prolongatur, lavo lavi sicut est.</l>
			</lg>
			<lg>
				<head>5.</head> <l>Ecce quinque formis adest secunda coniunctio,</l>
				<l>cuius prima in i cadit absque consonantibus,</l>
				<l n="15">cuius tale est exemplum: splendui et splendeo.</l>
			</lg>
			<lg>
				<head>6.</head> <l>Forma sequitur secunda, quam si cupis discere,</l>
				<l>mox dicemus: est correpta instanti in tempore,</l>
				<l>sed producitur perfecto, sedeo ut sedi est.</l>
			</lg>
			<lg>
				<head>7.</head> <l>Genus tertiae iam modo formulae dicendum est:</l>
				<l n="20">terminatur i, sed prima geminata syllaba,</l>
				<l>ut est spondeo spopondi, quae perit conposita.</l>
			</lg>
			<lg>
				<head>8.</head> <l>Hinc iam quartae prosequamur ordinem speciei,</l>
				<l>cuius terminum si tenet ultima conplexio,</l>
				<l>hereo ut est et heret et arsi et ardeo.</l>
			</lg>
			<lg>
				<head>9.</head> <l n="25">Inde quinta in xi exit, ceu ruxi et luxi est;</l>
				<l>vidi quoque sive prandi aut nullius formulae</l>
				<l>verba sunt aut sextam sibi vindicabunt speciem.</l>
			</lg>
			<lg>
				<head>10.</head> <l>Koniugationis novem tertiae sunt species,</l>
				<l>coniugationis primae quarum prima quidem est,</l>
				<l n="30">alfam habens in vi cadit, pasco pavi quale est.</l>
			</lg>
			<lg>
				<head>11.</head> <l>Lucide dicamus eia de secunda specie:</l>
				<l>multiformem haec i tenet nulli iunctam grammati;</l>
				<l>colo colui, exemplum si requiras, istud est.</l>
				<pb n="627"/>
			</lg>
			<lg>
				<head>12.</head> <l>Modus tertiae iam formae a nobis dicendus est,</l>
				<l n="35">cuius inceptiva semper syllaba gemella est,</l>
				<l>ut est pungo et pupugi: nam et punxi lectum est.</l>
			</lg>
			<lg>
				<head>13.</head> <l>Namque quartae normae modus non praetereundus est,</l>
				<l>cuius clausula supremam es et iotam retinet:</l>
				<l>ludo lusi hoc utuntur exemplo grammatici.</l>
			</lg>
			<lg>
				<head>14.</head> <l n="40">Optat si quis quintam scire, sensum huc accomodet:</l>
				<l>in xi longa haec desistit, ut cinxi vel coxi est,</l>
				<l>sunt et alia, quae versus non valet recipere.</l>
			</lg>
			<lg>
				<head>15.</head> <l>Post haec suo sexta loco formula conexa est,</l>
				<l>quae vi syllaba finitur ............................................,</l>
				<l n="45">..............................................................................</l>
			</lg>
			<lg>
				<head>16.</head> <l>Quo nam tert ..... .......................susc .............</l>
				<l>.................................................... in limine resedit,</l>
				<l>a ex agili pigriscit, capio ut cepi est.</l>
			</lg>
			<lg>
				<head>17.</head> <l>Rite sequitur octava, quam concludit littera</l>
				<l n="50">consonanti iota iuncta, uti verto verti est:</l>
				<l>oritur haec ab instanti a persona media.</l>
			</lg>
			<lg>
				<head>18.</head> <l>Superest ut nona harum scribatur posterius,</l>
				<l>cuius semper bis pulsatur ultima conplexio,</l>
				<l>ut est abdo abdidi sic dictum ut accipimus.</l>
			</lg>
			<lg>
				<head>19.</head> <l n="55">Transeamus hinc ad quartam, quam nonnulli nominant</l>
				<l>coniugationem: formis haec ex quinque prima est,</l>
				<l>quae ut garrio garrivi in perfecto duplex est.</l>
			</lg>
			<lg>
				<head>20.</head> <l>Venit iam secunda forma, totius vicesima,</l>
				<l>in ui qui terminatis litteris modus sonat,</l>
				<l n="60">ut est volo voluique, malo atque malui.</l>
			</lg>
			<lg>
				<head>21.</head> <l>X. in tertia in eo desinit vocalibus,</l>
				<l>quae ut prima in vi exit nec tamen bifida est:</l>
				<l>est exemplum eo ivi et queo similiter.</l>
				<pb n="628"/>
			</lg>
			<lg>
				<head>22.</head> <l>Ymnum Christo decantantes quartae textu formulae</l>
				<l n="65">scriptotenus eius sigma atque iota retinent</l>
				<l>finem, farcio et farsi ut solemus dicere.</l>
			</lg>
			<lg>
				<head>23.</head> <l>Zeta tandem adtingentes nunc supremae formulae,</l>
				<l>quae a habet ante iota depromendus ordo est,</l>
				<l>ut est sanxi: Diomedes sic de his locutus est.</l>
			</lg>
		</div>
		<lb/><!-- - - - - - - - - - - - - - - - - - - - - - - - - - -->
		<div>
			<lg>
				<head>1.</head> <l>Post has nectit subsequentes in secunda specie</l>
				<l>septimam atque octavam sapientum studium,</l>
				<l>ut est deleo delevi, gaudeo gavisus sum.</l>
			</lg>
			<lg>
				<head>2.</head> <l>Addunt etiam et istas ad correptam tertiam</l>
				<l n="5">io terminatas quinque formas, nam est decima</l>
				<l>supra nonam i vi mutans, ut cupivi cupii.</l>
			</lg>
			<lg>
				<head>3.</head> <l>Ui terminatur sequens ut sapui sapio,</l>
				<l>sigma litteram bis sena ut percussi geminat;</l>
				<l>in xi ut aspexi exit tertia et decima.</l>
			</lg>
			<lg>
				<head>4.</head> <l n="10">Leniter hinc bis septena ut salio salii</l>
				<l>geminatur, sex sunt io terminatae formulae</l>
				<l>tertiae correptae, binas bis producta retinet.</l>
			</lg>
			<lg>
				<head>5.</head> <l>Uo terminata verba duas habent species:</l>
				<l>quinta decima fit ita: induo et indui;</l>
				<l n="15">instruo instruxi datur formae sextae decimae.</l>
			</lg>
			<lg>
				<head>6.</head> <l>Septima ut ago egi a e mutat decima,</l>
				<l>fitque longa, sed non crescit subsequenti formula:</l>
				<l>mutat a ut frango fregi, n et perit consonans.</l>
			</lg>
			<lg>
				<head>7.</head> <l>Fit hoc species tenore nona atque decima,</l>
				<l n="20">n sine vocali sola perimitur consonans,</l>
				<l>scindo ut est atque scidi: addamus vicesimam.</l>
			</lg>
			<lg>
				<head>8.</head> <l>Exit haec in psi ut carpsi; prima et vicesima</l>
				<l>s ut messui habetur geminata littera;</l>
				<l>hinc ut fisus sum secunda ad passivum transmeat.</l>
			</lg>
			<lg>
				<head>9.</head> <l n="25">Coniugationi quartae una tantum iuncta est,</l>
				<l>hoc est sexta super illas quinque, ut praemissum est:</l>
				<l>io aperio, quae mutat in ui aperui.</l>
			</lg>
			<lg>
				<head>10.</head> <l>Istas si quis quadraginta ..................................</l>
				<l>......................... humiliter</l>
				<l n="30">.. quid certe...... tur ..................................................</l>
				<l>Explicit de speciebus praeteriti perfecti.</l>
			</lg>
		</div>
	</body>
</text>
</TEI>