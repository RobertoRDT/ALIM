<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita Anselmi episcopi Lucensis</title>
				<author>Bardo presbyter</author>
				<respStmt>
					<resp key="print_editor">Edizione critica a stampa a cura di</resp>
					<name>R. Wilmans</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="CC">Chiara Casali</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="12273" unit="words">Parole: 12273</measure>
				<measure quantity="77465" unit="characters_without_spaces">Caratteri (spazi esclusi): 77465</measure>
				<measure quantity="88672" unit="characters_witht_spaces">Caratteri (spazi inclusi): 88672</measure>
			</extent>
			<publicationStmt>
				<publisher>ALIM</publisher>
				<date when="2002-11-13">13/11/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: Data di composizione dell'opera: fine XI secolo
					Parole: 12579
					Caratteri: 78213
					Correzioni al testo:
					p. 22 Omnem] Omem <hi rend="italic">ed.</hi>
					p. 29 cupidus] cuipidus <hi rend="italic">ed.</hi>
					p. 32 laboranti] loboranti <hi rend="italic">ed.</hi>
				</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Bardo presbyter</author>
						<title>Vita Anselmi episcopi Lucensis</title>
						<editor>R. Wilmans</editor>
					</analytic>
					<monogr>
						<title level="m">MGH, Scriptorum tomus XII</title>
						<editor>G. H. Pertz</editor>
						<imprint>
							<publisher>Hahnsche Buchhandlung</publisher>
							<pubPlace>Hannover</pubPlace>
							<date>1856</date>
							<biblScope unit="page">13-35</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">12</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="CC">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="13"/>
		<div type="chapter">
			<p><lb/>Devotis quorundam precibus instanter cogimur, ut vitam sanctissimi patris nostri
				<lb/>Lucensis episcopi, domini Anselmi, quam praesentes vidimus, et a pariter commorantibus
				<lb/>fideliter accepimus, compendioso explicemus labore; quae tot certe ac tantis praeclara
				<lb/>fulsit virtutibus, ut minime nos ad iniunctum tale negotium sufficiamus. Atqui, dum venerabile
				<lb/>desiderium illorum perpendimus, tametsi non sufficimus, utcunque tamen, quod expetunt,
				<lb/>incipimus. Quoniam fidelibus cunctis fidei praestat firmamentum et cornu salutis,
			<lb/>excommunicatis autem confusionem, verecundiam detrimentum et perniciem.</p>
		</div>
		<div type="chapter">
			<head><lb/>2.</head> <p>A pueritia qualiter vixerit, tum quia pleniter non novimus, tum quia reticere in
				<lb/>praesentiarum satius aestimamus, praetermittimus. Studiosum tamen iam tunc in scholasticis
				<lb/>etiam legendis libris fuisse, ipso saepius referente, cognovimus; quod et rei evidenter
				<lb/>probavit effectus; quia in arte grammatica et dialectica extitit peritus. Dum autem videretur
				<lb/>iam idoneus, immo meritis, moribus ac scientia dignus, ut in honorem sublimaretur
				<pb n="14"/>
				<lb/>episcopatus, mittitur a reverendissimo papa Alexandro ad regem, dato sibi comite, religioso
				<lb/>episcopo Sanctae Rufinae, nomine Meginardo. Sed quia iam perfecte coeperat
				<lb/>odisse, ut sacri ordines ecclesiastici a secularibus darentur potestatibus, quacunque vel
				<lb/>occasione, vel ratione potuit, absque dignitatis investitura discessit, quamquam ea intentione
				<lb/>domnus papa illum direxerit. Nec mirum. Qui enim operatus est postea per eum
				<lb/>multa Deus, catholicae illum electioni reservavit. Rex autem quasi despectum se doluit,
			<lb/>et regalis imperii tanquam magnum detrimentum deploravit.</p>
		</div>
		<div type="chapter">
			<head><lb/>3.</head> <p>Defuncto itaque praedicto papa Alexandro, dum sanctissimus Gregorius VII in
				<lb/>Romanum pontificem Spiritus sancti instigatione ac voto communi clericorum et laicorum,
				<lb/>diu renitens, esset electus, ut sequeretur eum iste in omnibus in Lucanam ecclesiam est
				<lb/>et ipse electus episcopus, atque ab illo postmodum religiose consecratus. Igitur, dum
				<lb/>aliquanto tempore non semel, aut his, sed saepius cum eodem religiosissimo ordinatore
				<lb/>suo moraretur, vitam eius consideravit ineffabiliter mirabilem, ac mirabiliter ineffabilem.
				<lb/>Quia, cum de omnibus et singulis finibus saeculi fieret ad eum concursus, rite omnibus
				<lb/>satisfecit. Veritas vero et iustitia nunquam ori eius defuit; imo quod magis est mirandum,
				<lb/>in ipsis saecularibus negotiis saepius excessit mente, exhilarato spiritu suo coelesti contemplatione;
				<lb/>qui etsi privatus interdum extiterit, revelationibus etiam divinis iucundatus
			<lb/>est et confortatus.</p>
		</div>
		<div type="chapter">
			<head><lb/>4.</head> <p>Huius, inquam, vestigia dum exequi ferventer desiderat, incipit oblivisci mundum,
				<lb/>ac totis viribus mentis et corporis, die ac nocte, suspirare Deum, committens se non solum
				<lb/>assiduae lectioni, verum etiam continuae afflictioni. Et perscrutatis diversarum auctoritatum
				<lb/>libris, incipit vitam suam perditissimae dampnationis aestimare, atque accepti ministerii
				<lb/>dignitatem grave oneris periculum, non honoris gaudium cogitare, illud vero ante omnia
				<lb/>metuens, quod post catholicam electionem de manu regis annulum suscepit et pastoralem
				<lb/>baculum. Nam irritum prorsus aestimavit quidquid operatus est quasi auctoritate illius
				<lb/>abominabilis investiturae, sed et domnus papa id solum aliquando vituperavit in illo.
				<lb/>Disposuit ergo orationis causa sanctorum aliqua visitare limina, et nescientibus qui cum
				<lb/>ipso erant parentibus ac fidelibus, fit subito monachus, regulae sancti Benedicti et Cluniacensium
				<lb/>consuetudini subiectus. Qui non post multa a beatissimo papa Gregorio invitus
				<lb/>revocatur; in cuius etiam manum quidquid a rege acceperat reddit et refutat, omnisque
				<lb/>datio regalis in illo evacuatur. Ipse vero in plenitudinem dignitatis, vix relicto sibi habitu
			<lb/>monastico, restauratur. Nam et illum subtrahere sibi domnus papa minabatur.</p>
		</div>
		<div type="chapter">
			<head><lb/>5.</head> <p>Quantae igitur abinceps religionis fuerit,. nec lingua potest referre, nec manus
				<pb n="15"/>
				<lb/>scribendo valet exprimere; monachi pariter et canonici vitam et ordinem conabatur explere;
				<lb/>conatur etiam modis omnibus, ut sit servus prudens et fidelis, ut in messe Domini non
				<lb/>inveniatur ociosus, nec abscondat pecuniam Domini sui verum ut possit revertenti Domino
				<lb/>fiducialiter occurrere dicens: <hi rend="italic">Domine, ecce mna tua, decem mnas acquisivit.</hi> Fit ergo
				<lb/>verbi Dei praedicator egregius, instructor religionis praecipuus; amat clerum reverenter,
				<lb/>docetque sapienter, cunctumque populum instruit decenter, utque breviter concludam,
				<lb/><hi rend="italic">omnibus omnia factus</hi> est ut omnes lucri faceret. Dioecesim suam diligenter circuit, vitam
				<lb/>omnium, praesertim clericorum, dignoscere gliscit; et ut omnis clericus sui nominis compos
				<lb/>existat, paterne monet, multumque desiderat. Sic enim eruditissimus doctor Hieronymus
				<lb/>vitam describens clericorum, ait: <hi rend="italic">Quod a sorte Dei clericus dicitur;</hi> scilicet, ut abiecto
			<lb/>mundi huius impedimento nihil praeter Deum sortiatur.</p>
		</div>
		<div type="chapter">
			<head><lb/>6.</head> <p>Primo igitur canonicos ecclesiae maioris in civitate Lucana, quae est in honore
				<lb/>sanctissimi episcopi et confessoris Martini dedicata, mitissime aggreditur, monet, blanditur
				<lb/>et suadet ut opere exerceant, quod nomine dicuntur - canonicus enim quasi regularis
				<lb/>dicitur - utque regularem agant vitam, studiose praedicat et precatur. Cumque diutius
				<lb/>illis instaret, idemque frequentet instigaret, indignati tandem sunt, ac temere nimis responderunt.
				<lb/>At ille, sicut pater pius et mansuetus, benigne omnia suscipit, nec tamen <hi rend="italic">vinci a
				<lb/>malo vellet, sed in bono vincere malum</hi> studet. Promittit denique, tanquam alter factus religiosissimus
				<lb/>episcopus Augustinus, ut vitam cum illis peragat communem. Nihil praeter
				<lb/>illos proprium, verum omnia simul vult cum ipsis habere communia; vult effici pauper, ut
				<lb/>divites illos faciat in Christo, omni omnino conamine tum spiritualiter tum seculariter
			<lb/>nititur eos allicere.</p>
		</div>
		<div type="chapter">
			<head><lb/>7.</head> <p>Invitat tandem sui studii adiutricem marchionissam domnam Mathildam moribus ac
				<lb/>genere nobilissimam; quae spiritualis et religiosissima in occulto, secularem aut, ut verius
				<lb/>dicam, militarem agebat vitam in manifesto; sic tamen spiritualem habebat ac saecularem,
				<lb/>ut et illam in Christo et istam faceret pro Christo. Quae vero saecularis, haec maioris
				<lb/>illi fuit angustiae ac laboris, sed et multo pluris, spero, retributionis. Illa etenim voluntatis
				<lb/>fuit propriae, ista quidem obedientiae. Si quid ergo habet ipsa ingenii, si quid sapientiae
				<lb/>vel consilii, id effudit hoc in negotio hilariter. Igitur praedictos alloquitur canonicos, tum
				<lb/>communiter, tum singulariter; incitat, instigat eos, confortat atque spondet ecclesiae augmentum
			<lb/>et honorem, ipsis quoque commodum, tam in futuro quam in praesentiarum.</p>
			<p><lb/>Promittit etiam parentibus ipsorum divitias et honores, quatenus vel sic attrahere possit
				<lb/>voluntates illorum. At illi saeculo nequam excaecati, respuunt omnia, eligunt magis aquam
				<lb/>angustiae in dampnationem quam vinum laetitiae in salvationem, optant pauperes potius
				<lb/>esse diaboli quam divites Christi. Praedictus autem praesul et pastor diligentissimus, nolens
				<lb/>oves sibi commissas perire, tum minis, tum blandimentis eos aggreditur. Cui dum
				<lb/>resisterent illi, et quantum potuerunt, contradicerent, iam tunc, credo, nimium sed inaniter
				<lb/>fatigatus cessasset, nisi quod beatus papa Leo IX sub decreto anathematis statuerat, ut
				<lb/>eiusdem ecclesiae canonici vitam agerent communem, et viverent regulariter. Cuius decreti
			<lb/>quotiens vidit aut recordatus est praeceptum, expavit, nec tacere ausus fuit.</p>
		</div>
		<div type="chapter">
			<head><lb/>8.</head> <p>Accidit igitur, ut eandem ad civitatem sanctissimus papa Gregorius VII veniret;
				<lb/>perlatumque est ad ipsum idem illud negocium; qui mox incipit paterno illos primum
				<lb/>affectu admonere, ac dicere, quoniam Romani pontificis decreta praeterire non licet; rogat
				<lb/>eos et suadet benigne, quatenus saluberrimis obediant decretis et reverendissimi patris
				<lb/>exequantur voluntatem. Nec semel aut bis, sed saepe ac multum, aliquando cum eodem
				<lb/>sancto episcopo, interdum sine ipso alloquitur illos, tum dure, tum blande, proferens eis
				<lb/>scripturas sanctas et auctoritates authenticas. Illi vero, etsi humiliter se beata quandoque
				<lb/>monita finxerunt audire omnia tamen absentes depravarunt. Vocantur denique ad sedem
				<pb n="16"/>
				<lb/>apostolicam, ibique conspiratores in proprium episcopum et insidiatores detecti sunt.
				<lb/>Prolatis ergo canonibus et lecto capitulo sancti martyris episcopi Fabiani, qui conspiratores
				<lb/>et insidiatores suorum episcoporum curiae tradendos instituit, iudicio totius sanctae
				<lb/>synodi etiam ipsi curiae traduntur. Tunc fidelis illa et prudens marchionissa Mathilda
				<lb/>servos illos appellans, in servitutem curiae vocavit eos. Quam ob causam tristes, praeterquam
				<lb/>credi potest, etiam adversus ipsam, quotquot potuerunt, conspirare fecerunt.
				<lb/>Convenerunt ergo quam plures iterum episcopi apud Sanctum Genesiumi, quod castrum
				<lb/>a civitate Lucana non multum distat; inter quos reverendissimus Albanensis episcopus,
			<lb/>nomine Petrus, vicem domini papae agebat.</p>
		</div>
		<div type="chapter">
			<head><lb/>9.</head> <p>Qui cum eodem Lucensi episcopo sancto Anselmo et cum reliquis omnibus conspiratores
				<lb/>illos excommunicavit: unde insolabiliter illi dolentes et indignati totam civitatem
				<lb/>malitiose commoverunt, freti auxilio perditissimi hominis quondam dicti regis Heinrici
				<lb/>religiosissimum episcopum a civitate repulerunt: sed et praedictae dominae rebelles
				<lb/>penitus facti sunt. Huius utique conspirationis praefatae caput et princeps fuit quidam
				<lb/>nomine Petrus, falsa professione canonicus, ordine dampnationis suae subdiaconus,
				<lb/>mente superbus, incontinens moribus verbis procax, corpore incompositus, vir sanguinum
				<lb/>et fomes omnium spurcitiarum. Qui propter immensitatem malitiae suae factus est subito
				<lb/>contumax praeco Heinricianae tyrannidis, et post aliqua fit etiam familiaris curiae iniquitatis,
				<lb/>quam iusta quidem interpretatione a cruore dico cruriam, vel potius universae
			<lb/>turpitudinis sentinam.</p>
		</div>
		<div type="chapter">
			<head><lb/>10.</head> <p>Hic denique post tempora non plurima, veniente in Tusciam Heinrico cum haeresiarcha
				<lb/>Wiberto, de quo latius postmodum tractabimus, quoniam instanti videbatur opportunus
				<lb/>insanire, eo quod nec in Deum timorem nec reverentiam habebat in hominem,
				<lb/>imponitur episcopus erroris eiusdem Lucanae civitatis; qui, adiunctis sibi totius terrae nequissimis,
				<lb/>videlicet periuris, latronibus, fornicariis et adulteris, terram ecclesiae invadit,
				<lb/>castella et homines vi aut fraude vel precio sibi asciscit. Unum solummodo castrum venerabili
				<lb/>remansit episcopo, quod etiam tyrannus ille, eo quod civitati erat proximum, quasi
				<lb/>quotidie incurrens devastavit praedis, incendiis atque homicidiis. Ille autem mansuetissimus
				<lb/>omnium omnia gaudens sustinuit, paupertatem pro Christo optavit; qui et duobus
				<lb/>capellanis contentus ac paucis servientibus, cum reverendissima quam praediximus matrona
			<lb/>humilis permansit.</p>
		</div>
		<div type="chapter">
			<head><lb/>11.</head> <p>Atqui ut universae maledictionis tunicam adversarius ille indueret, demum ab
				<lb/>haeresiarcha Wiberto non dico consecratur, sed execratur, quatenus similis similem in
				<lb/>omnibus imitaretur. Nam sicut ille Romanam invadendo ecclesiam commaculavit, superstite
				<lb/>adhuc sanctissimo papa Gregorio VII, ita iste Lucanam, vivente religiosissimo suo
				<lb/>episcopo. Itaque, ut beatissimi martyris Cypriani verbis utar: <hi rend="italic">Nullus vel iste vel ille, quia nec
				<lb/>successor nec antecessor cuiusquam aut ille aut iste: ambo parricidae, ambo sceleratissimi violatores
				<lb/>suae matris ecclesiae.</hi> Dum ergo expulsus ille cum Maria securus desideraret sedere,
				<lb/>facti sunt episcopi et principes pene omnes non solum dico inobedientes, verum omnino
				<lb/>rebelles sanctae sedi Romanae, et inventa est sola atque unica dux et marchionissa Mathilda
				<lb/>in fide permanens, zelum Dei habens, domino papae Gregorio obediens, quia, ut sanctissimam
				<lb/>eius vitam et religionis cognovit ardorem, totam se suae tradidit dispositioni, sperans
				<lb/>ab oneribus mundi huius tali obedientia explicari, cui e contrario in remissionem datur, ut
			<lb/>quasi altera Delbora populum iudicet, militiam peragat, haereticis ac schismaticis resistat.</p>
		</div>
		<pb n="17"/>
		<div type="chapter">
			<head><lb/>12.</head> <p>Atque, ne tanquam sola deficiat custodienda commendatur praescripto Lucensi
				<lb/>episcopo sancto Anselmo, commendatur, inquam, omni diligentia et affectu charitatis,
				<lb/>commendatur a beatissimo magistro fidelissimo discipulo, sicut in cruce Christus matrem
				<lb/>virginem virgini discipulo commendavit: <hi rend="italic">Mater</hi>, inquiens, <hi rend="italic">ecce filius tuus</hi>; ad discipulum
				<lb/>autem: <hi rend="italic">Ecce mater tua.</hi> Ita ergo, dum uterque mundi voragines evadere et contemplationi
				<lb/>vacare conatur, maioribus mundi negotiis implicatur. Sanctissimus igitur talis ille discipulus
				<lb/>custodiae illius et studet satagere et omni studio sanctitatis magis ac magis, de die
				<lb/>in diem exardescere. Possumus certissime de illo affirmare, quod <hi rend="italic">replevit eum Dominus
				<lb/>spiritu sapientiae et intellectus</hi>, et erat <hi rend="italic">magni consilii angelus.</hi> Nam cum multa haberet secularia
				<lb/>iudicia suprascripta domina Mathilda, devota domini Petri ancilla, ipse suis eam
				<lb/>consiliis ita peragere fecit omnia, ut et euangelica praecepta et canonum instituta legumiura
				<lb/>servaret, quod in humanis mentibus et ingeniis raro vel nunquam invenitur.
				<lb/>Verum ipse suo a magistro beatissimo papa Gregorio sic didicerat, Spiritus vero sanctus
			<lb/>utrumque repleverat.</p>
		</div>
		<div type="chapter">
			<head><lb/>13.</head> <p>Tunc ergo incredibili iam modo Romanus orbis in se ipsum fremuit et insanivit.
				<lb/>Nam Heinricus, filius imperatoris Heinrici tertii, magnas in omnes catholicos inimicitias
				<lb/>exercebat; qui dum ab ipsa infantia, defuncto iam patre, suscepisset regni gubernacula,
				<lb/>impletum est, quod per Salomonem dictum est: <hi rend="italic">Vae terrae, cuius rex puer est.</hi> Nam puerilibus
				<lb/>se consiliis committens, omnium genera spurcitiarum edoctus, cunctam mox religionem
				<lb/>et iura omnia confundere non erubuit, ac suae libidini in omnibus turpitudinibus
				<lb/>studuit. Illo siquidem in tempore non quisquam episcopus aut abbas sive praepositus
				<lb/>esse potuit, nisi qui maiorem pecuniam habuit vel ipsius spurcitiarum compos extitit et
				<lb/>fautor assensit. De nullius certe vita vel conversatione agebatur bona, imo abominabilis
				<lb/>religio omnis et veritas atque iustitia habebatur. Ille sacerdos laudabilior, cuius vestis
				<lb/>comptior, cuius mensa copiosior, cuius concubina splendidior. Nec miles dicebatur gloriosus,
			<lb/>nisi ter fuerit aut quater periurus.</p>
		</div>
		<div type="chapter">
			<head><lb/>14.</head> <p>Quod dum beatissimus papa Gregorius dolens ac tristis consideraret, cupiens
				<lb/>sanctam ecclesiam usui ecclesiastico et legibus restituere canonicis, misit ad eum frequenter
				<lb/>benignas legationes tum paterne admonens tum asperius etiam redarguens. Atqui
				<lb/>dum hoc quoque modo minime se percepit proficere, tandem direxit ad eum matrem
				<lb/>ipsius religiosissimam imperatricem Agnetem, et cum ea reverendissimos duos episcopos,
				<lb/>Praenestinum et Cumanum, quibus utique praesentibus, audito diligenter eorum consilio,
				<lb/>poenitentiam simulavit, obedientiam devovit, emendationem de omnibus promisit.
				<lb/>Redeuntibus autem illis, in se ipsum est ille reversus deterior quam olim effectus. Nam
				<lb/>inaudita deinde audacia et admirabili superbia sui facinoris compotes nec dicendos collegit
				<lb/>episcopos in civitatem Wormatiam, habitoque conciliabulo, proscripserunt primae sedis
				<lb/>episcopum, quod a saeculis non est auditum. Fecit deinceps legationem in Italiam,
				<lb/>eandem affirmans praesumptionem per schismaticos sibi complices episcopos. Huius legationis
				<lb/>lator fuit quidam Eberhardus nomine, Theutonicus natione, filius saeculi, hamus
				<lb/>diaboli, inventor omnis fere mendacii. Hic circuivit et perambulavit terram, ut schismatica
				<lb/>omnes inficeret contagione; multos certe, qui propter interdictum domini papae
				<lb/>divino ab officio cessaverant, ipse interdictus et vinculo perditionis ligatus inaudita temeritate
				<lb/>ac superbia reconciliavit, et ex parte domini sui regis, ut officium more priori celebrarent,
			<lb/>indixit.</p>
		</div>
		<div type="chapter">
			<head><lb/>15.</head> <p>Cum igitur dissimulare amplius tanti facinoris malitiam non posset apostolicus,
				<lb/>excommunicavit tam ipsum quam omnes ipsius fautores, atque omnem sibi regiam dignitatem
				<lb/>interdixit, et obligatos sibi sacramentis ab omni debito fidelitatis absolvit, quia, quod
				<lb/>verecundum etiam est dicere, praeter haereticam, quam praelibavimus, culpam aderant
				<pb n="18"/>
				<lb/>in sancto concilio nuntii illius sic audentes latrare: <hi rend="italic">Praecipit dominus noster rex, ut sedem
				<lb/>apostolicam, papatum, utpote suum, dimittas, nec locum hunc sanctum ultra impedias.</hi> Pro
				<lb/>nefas et o execrabilem infelicissimi hominis temeritatem. En ecce suum esse dicit, quod
				<lb/>soli apostolorum principi Petro Christus dominus commisit. Nec subito quidem commisit,
				<lb/>verum tertio, antequam committeret, interrogavit: <hi rend="italic">Simon</hi>, inquiens, <hi rend="italic"> amas me?</hi>
				<lb/>non tanquamipse ignoraret, sed ut futuris temporibus providentiam praesignaret, ne cito et praecipitanter
				<lb/>cuilibet cura committeretur animarum. Illi ergo post tertiam tandem sui amoris
				<lb/>certam sponsionem: <hi rend="italic">Pasce</hi>, inquit, <hi rend="italic"> oves meas.</hi> Non regem, non imperatorem, aut aliquam
				<lb/>Christianae professionis conditionem excepit praeter eum, qui suam se ovem abnegaverit.
				<lb/>Igitur, quem sui solius iudicio Dominus reservavit, hic non solum iudicare verum etiam
				<lb/>suum dicere et, quantum in ipso est, audet dampnare. Quam ob causam omnis illa sancta
			<lb/>synodus iure indignata anathema illi conclamat atque confirmat.</p>
		</div>
		<div type="chapter">
			<head><lb/>16.</head> <p>Igitur non post multa idem reverendissimus papa, per quem restaurari coeperunt
				<lb/>omnia iura canonica, usque ad ipsum prorsus pene abolita, rogatur a quam pluribus regni
				<lb/>principibus, praesertim a comitissa Mathilda confortatus, quae tunc maximam partem regebat
				<lb/>Italiae, quatenus in partes Theutonicas ob communem matris ecclesiae necessitatem
				<lb/>descendere dignaretur. Illi etenim propter insolentiam suam et anathema Heinricum
				<lb/>regem et dominum abrogaverunt, qui etiam pariter convenientes coegerunt eum, ut
				<lb/>repudiatis consiliariis iniquitatis, privatim ipse quodam in castello maneret, ne multos lepra
				<lb/>sui anathematis contaminaret. Decreverant enim apud se, ut, accersito humiliter
				<lb/>sancto papa Gregorio in civitatem Augustam, etiam ipsum in commune totius regni consilium
				<lb/>ante iudicem universae christianitatis advocarent, desiderantes ut auctoritate apostolica
				<lb/>aut emendatum eundem et absolutum recuperarent, aut, ipso iuste reprobato,
				<lb/>alium in Christo eligerent. At ille, accusante se conscientia sua, sanctum conventum non
				<lb/>exspectavit; sed venit obviam domno papae in opido Canusino, humiliatus usque ad
				<lb/>pedes eius; et facta securitate domino papae per sacramenta, prout ipse dignatus est
				<lb/>praecipere, praesentibus episcopis et abbatibus atque comitissa Mathilda et Adeletiae,
			<lb/>aliisque pluribus, tertia demum die est absolutis, veruntamen in regnum non est restitutus.</p>
		</div>
		<div type="chapter">
			<head><lb/>17.</head> <p>Itaque ad priora iterum regreditur consilia, ad excommunicatorum perversa conventicula,
				<lb/>et quod iureiurando promiserat, brevi tempore observabat. Nam infra quindecim,
				<lb/>ut opinor, dies, cum beatus episcopus Anselmus legationem domni papae una cum
				<lb/>religiosissimo Hostiense episcopo Gerardo Mediolanum deferret, impediti sunt a militibus
				<lb/>illius, et captus est Hostiensis episcopus; sanctum vero Anselmum nequaquam ausi sunt
				<lb/>tangere, quoniam indigena fuit, et nobilis prosapia. Ipse autem ultro se capiendum ingerebat
				<lb/>dicens, quod a socio legationis non discederet; aut illum, inquiens, dimitterent,
				<lb/>aut se captum cum ipso tenerent. At illis hoc non praesumentibus, tristis abscessi volens,
				<lb/>si posset, pro fratre suam ipsius animam ponere. Haec est enim perfectio charitatis,
				<lb/>haec summa dilectionis, <hi rend="italic"> ut animam suam ponat quis pro amicis suis.</hi> Solent alii tanta in
				<lb/>necessitate simulare multa ac dissimulare) mentiri quidam, et periurare plurimi. Hic
				<lb/>autem nec uno verbo simulationis quenquam liberare voluit, quod bene quidem potuit,
			<lb/>sicut ab ipsis, qui capti sunt, postmodum audivimus.</p>
		</div>
		<div type="chapter">
			<head><lb/>18.</head> <p>His utique ac similibus multis irrita facta sunt dicti olim regis Heinrici sacramenta.
				<lb/>Eligitur interim in partibus Theutonicis dux Rodulphus in regem ad defendendam
				<lb/>catholicae ecclesiae unitatem; propter quod magis magisque indignatus Heinricus, spreto
				<lb/>consilio et auxilio domni papae, in omnes catholicos debacchatur inique. Mortuo autem
				<lb/>in fide catholica rege Rodulpho, audet ille, quod potentissimi olim imperatores, sive illi
				<lb/>haeretici aut apostatae vel etiam pagani essent, nunquam praesumpserunt, audet, inquam,
				<lb/>convocatis aliquot haereticis episcopis, vivente papa Gregorio, cui obediens factus
				<lb/>est etiam iureiurando, nullo habito universali concilio, absque iudicio, audet certe in papam
				<lb/>eligere Wibertum, Ravennatem quondam episcopum tunc autem multis iam annis
				<lb/>excommunicatum, cuius superius aliquam sed breviter commemorationem fecimus. Sed
				<pb n="19"/>
				<lb/>quis ad haec tam idoneus, quam hic, qui ab ipsis cunabulis spiritu superbiae repletus nihil
				<lb/>meditabatur praeter elationem et superbiam? Hic namque, nobis cernentibus, omnem obedientiam
				<lb/>et subiectionem domino nostro papae Gregorio exhibuit; cardinalis sed et ipse cum
				<lb/>honore illum ac dilectione in sacro Lateranensi palatio recepit hospitio, et proximum illum
				<lb/>a dextris suis in sancto habuit concilio et primum in omnibus, quibus digne oportuit,
				<lb/>sperans verum esse, quod perditissimus simulavit. Ille autem non post multa per superbiam
				<lb/>incidit in inobedientiam, factus pariter periurus sed et parricida tandem iniquus, quia
			<lb/>patrem sanctum ad mortem usque est persecutus.</p>
		</div>
		<div type="chapter">
			<head><lb/>19.</head> <p>Talem, inquam, tam iustum, tam sanctum cum suis fautoribus in papam elevat
				<lb/>Heinricus. Roma non quaeritur nec Romanus aut clerus aut populus. Unus quidem affuit
				<lb/>Hugo nomine candidus facie, nigerrimus mente, olim, sed dudum iam pro
				<lb/>suis sceleribus iuste excommunicatus et abiectus. Hic dampnatus dampnatum, periurus
				<lb/>periurum, parricida laudat parricidam. In loco siquidem horrido et asperrimo, in mediis
				<lb/>nivalibus Alpibus, ubi fames assidua et frigus pene semper continuum, locus ipse vicus est
				<lb/>pro civitate, qui Brixanerium vocatur, altissimis circundatus scopulis, ubi etiam vix nomen
				<lb/>btinetur christianitatis. Hic principalis ecclesiae privilegia, hic summi sacerdotis iura,
				<lb/>hic sanctorum patrum instituta, hic omnia evacuantur canonica decreta; nimirum, si qui
				<lb/>rogarent, ut alium coelis imponeret Deum, quantum in ipso erat, aestimo, faceret atque
				<lb/>confirmaret. Nam nec omnino novum est aucupium, quod agit, a pueritia quippe sua sic
				<lb/>didicit. Enimvero dum venerabilis papa Alexander canonice fuisset olim electus, ipse Cadolum
				<lb/>Parmensem episcopum in Theutonicis partibus suum papam elegit Romamque
				<lb/>direxit, qui diuturnam discordiam bellaque multa commisit. Huic nefariae praesumptioni
				<lb/>mater ipsius Agnes imperatrix interfuit, quae sancti Spiritus illustratione compuncta apud
				<lb/>ipsum papam Alexandrum confessionem postmodum fecit, poenitentiam accepit; cui id
				<lb/>prae caeteris iniunctum est, quatenus Romae moraretur, ibique sancto Petro vigiliis orationibus
				<lb/>et ieiuniis satisfaceret, ac prodesset ecclesiae consiliis et auxiliis, prout valeret. Ille
				<lb/>autem in sua permanens detestabili pertinacia, Wiberticum adorans daemonium, admonetur
				<lb/>rursus ab apostolico affectu paterno, missis ad eum episcopis Albanensi et Paduano.
				<lb/>Atqui dum non emendatur, rursum periculossissime excommunicatur. Ille ergo
				<lb/>quasi novo tyrannidis aucupio tunc incipit universarum ecclesiarum tam praedia, quam
				<lb/>omnes pene thesauros earum militibus dispertiri; quos et omnes parti suae agglutinat
				<lb/>praeter admodum paucos, quos reservavit sibi Dominus, ut <hi rend="italic"> non curvarent genua coram
			<lb/>Baal.</hi></p>
		</div>
		<div type="chapter">
			<head><lb/>20.</head> <p>Collecto igitur exercitu Romam tendit, atque primo mox ingressu omnem furorem
				<lb/>suum in supradictam dominam Mathildam convertit, villas incendit, castella diruit,
				<lb/>quae tamen, divina se protegente misericordia, non nimium detrimenti sustinuit. Tunc,
				<lb/>inquam, hominis ingenium et sapientiam, utpote sancti episcopi Anselmi laudare posses.
				<lb/>Nam etsi navis fortis et bene composita est nautaeque prudentes, facile tamen periclitatur,
				<lb/>nisi sapiens et validus fuerit gubernator. Illa pro pietate matris solicitabatur, ille gubernandi
				<lb/>artem meditabatur; illa potestatem exercebat, ille regebat; illa praeceptum et
				<lb/>ille dedit consilium. Excellebat tamen ille in omnibus. quia obedierunt sanctitati suae tam
				<lb/>ipsa, quam sui omnes, plus tamen ipsa. Nec mirum. Adeo enim singulis per singula provide
				<lb/>ac sapienter consiliatus est, ut et dicto quondam regi cunctisque maioribus ac minoribus,
				<lb/>pene totius Italiae sola domus illa resisteret, iniuriam Dei suamque vindicaret, honorem
				<lb/>obtineret, et gratiam Dei non amitteret. Nimirum suis id meritis impetratum est, ut
				<lb/>laudabilis illa et gloriosa per exteras etiam terras praedicaretur. Quid ni? Illa enim nobiliter
				<lb/>et magnifice, insolito mulierum more, plus dico quam viriliter agebat, nullum fere
			<lb/>periculum metuebat.</p>
		</div>
		<pb n="20"/>
		<div type="chapter">
			<head><lb/>21.</head> <p>Quis nam potentum unquam suum ut illa, deduxit exercitum? Recesserunt tamen
				<lb/>ab illa plurimi suorum et abierunt retrorsum. Separati sunt, inquam, a nobis quia
				<lb/>non erant ex nobis. Nam et angeli quidam de coelo deciderunt, aliis sic corroboratis, ut
				<lb/>cadere amplius non valerent. Corroborati sunt et hi, qui permanserunt, tum ex dulcedine
				<lb/>pastoralis sapientiae, tum ex benevolentia et hilaritate tam desiderabilis matronae. Nam
				<lb/>egregrius ille pastor et doctor die noctuque affuit illis, spiritualibus doctrinis et admonitionibus
				<lb/>illud maxime inter caetera replicans, ut ab excommunicatis se observarent, quoniam,
				<lb/>si quis cum excommunicatis participasset, nisi accepta poenitentia primum absolveretur,
				<lb/>nullam cum reliquis communionem habere potuit. Perfecto utique odio oderat
				<lb/>excommunicatos, unde et solicitos multos sua doctrina reddidit, plurimos a tyrannide tanta
				<lb/>prohibuit, quosdam etiam penitus convertit. Ipsi denique quondam dicto regi commonitorium
				<lb/>dictavit, et haeresiarcham ipsum, sanctae sedis Romanae invasorem, Wibertum
			<lb/>scriptis salutaribus commonuit.</p>
		</div>
		<div type="chapter">
			<head><lb/>22.</head> <p>Quid tandem ? Romam, sicut incepit, tyrannus ille invadit, tribus illam annis impugnat,
				<lb/>quamvis demum periurus et pecunia plus quam viribus aut sapientia expugnat.
				<lb/>Fitque beati Petri sancta ecclesia impiorum latronum spelunca. Sed necdum totam quidem
				<lb/>Romam devicit, quoniam in castello, quod Crescentii dicitur, reverendissimus papa Gregorius
				<lb/>permansit, permanserunt quoque nec corrupti nec decepti aut devicti nobiliores
				<lb/>quidam Romani, magis obedire Deo quam homini cupientes haeretico. Igitur accrescente
				<lb/>tam impia haereticorum persecutione; invitatus ab apostolico viro dux Apuliae et Calabriae
				<lb/>Robertus Romam festinavit, ante cuius adventum Heinricus; urbe relicta, fugit, quam una
				<lb/>die manu armata dux fidenter expugnavit, dominumque papam de angustia turris in latitudinem
				<lb/>sacri palatii Lateranensis cum magno triumpho et gloria reduxit. Itaque peractis
				<lb/>ibi aliquot diebus, Salernum pariter perrexerunt, ubi et sanctissimus papa emigravit ad
				<lb/>Christum. Nam miracula quae per eum operatus est Dominus, alia quidem vidimus, alia
			<lb/>ab idoneis testibus audivimus, quorum non est modo dicendi locus.</p>
		</div>
		<div type="chapter">
			<head><lb/>23.</head> <p>Fugato ergo ab urbe Heinrico in Theotonicas partes statim ipse revertit, concitatis
				<lb/>primum omnibus pene Longobardis adversum praefatam dominam et adversus sanctum
				<lb/>provisorem eius, sed et adversus omnem catholicam unitatem. Nec multo post ecce
				<lb/>coadunati sunt episcopi et marchiones cum aliis multis, qui magno impetu et furore subito
				<lb/>terram invaserunt eiusdem comitissae, putantes totam illico suae ditioni subiugare. Tunc
				<lb/>ergo congregati sunt et nostri siquidem pauci, quoniam una vix die praescii facti sunt;
				<lb/>veruntamen nimis confortati sunt, quia dominus noster sanctus Anselmus episcopus suam
				<lb/>eis benedictionem per nostram direxit parvitatem, hoc in mandatis praecipue commendans
				<lb/>nobis, ut si qui cum excommunicatis communicassent, primitus illos absolveremus, et tunc
				<lb/>pariter omnes auctoritate apostolica et sua benediceremus, instruentes eos quo pacto
				<lb/>quave intentione deberent pugnare, sicque in remissionem omnium peccatorum eorum instantis
			<lb/>belli comitteremus periculum.</p>
		</div>
		<div type="chapter">
			<head><lb/>24.</head> <p>Facto itaque congressu, citissime dorsa hostes dederunt, et captus est mox Parmensis
				<lb/>episcopus et nobiles multi, minores vero absque numero sed et mortuorum non
				<lb/>est inventus numerus. De nostris autem tres mortui sunt, et vulnerati pauci, qua in re
				<lb/>gloriam Dei et virtutem benedictionis reverendissimi praesulis fideles omnes agnoscere
				<lb/>potestis. Ab hinc enim confusa sunt haereticorum conciliabula, et declinata est nimis elata
				<lb/>eorum insolentia gavisi autem et confortati sunt omnes catholici praesertim domus illa,
				<lb/>quam sanctus pater noster Anselmus episcopus inexsuperatam postea custodivit, ac in fide
				<lb/>catholica permanentem reservavit. Et factus est ille unius olim civitatis episcopus, innocenter
				<lb/>quidem expulsus, multarum civitatum praesul magnificus. Nam potestatem ei, et
				<lb/>vicem suam domnus papa commisit per omnem Longobardiam, ubi catholici non haberentur
				<pb n="21"/>
				<lb/>episcopi, qui tunc inveniebantur certe rarissimi. Concurrunt itaque ad ipsum ab
				<lb/>omnibus partibus Longobardiae quotquot zelum habent fidei catholicae. Ibi benedictionem
				<lb/>catholici, absolutionem excommunicati sed conversi accipiunt; ibi chrisma, ibi sacros
			<lb/>ordines exquirunt; illic desolati solatium, inconsulti consilium, consulti gaudium inveniunt.</p>
		</div>
		<div type="chapter">
			<head><lb/>25.</head> <p>Apud ipsum quidquid usquam dubii est, sapienter diffinitur, eiusdem semper
				<lb/>gravitatis et reverentiae reperitur, nec precio aut precibus corrumpitur. Multi saepe ad
				<lb/>illum modo nobiles modo ignobiles, pauperes venerunt ac divites; qui, dum a praedicta
				<lb/>comitissa vellent aliquid aut acquirere, aut acquisitum securius obtinere munera sibi interdum
				<lb/>grandia, interdum promiserunt alii maiora; quibus ille, quamvis pauper ipse atque
				<lb/>egentes sui essent omnes, iratus respondit, dona respuit, adiutorium contradixit, quod si
				<lb/>gratis postulassent, citius certe impetrassent. Ait enim: <hi rend="italic"> Si est iniustum, quod expetunt, ero
				<lb/>particeps imo auctor eorum iniustitiae; sin autem iustum est, reus ero, si iustitiam vendidero.</hi>
				<lb/>Quod si mente aliqui perversa divinitus forsan excaecati, aut avaritia saeculi perniciose
				<lb/>implicati, catholicae et apostolicae restiterunt sententiae, dum secum ratiocinari coeperunt,
				<lb/>subito satis obmutuerunt, quia sapientiae illius resistere non potuerunt, imo eloquentiam
				<lb/>hominis tantam tamque rationabilem mirati sunt. Omnem enim sacram scripturam fere
				<lb/>memoriter novit, quid singuli, quid omnes de quavis causa sancti expositores sentirent,
				<lb/>mox, ut interrogares, responderet. Multa sibi sacris ex scripturis divinitus exposita cognovimus,
			<lb/>quorum aliqua ab ipso habemus scripta, aliqua retinemus in memoria.</p>
		</div>
		<div type="chapter">
			<head><lb/>26.</head> <p>Multos libellos propriis manibus conscripsit. Apologeticum unum diversis ex
				<lb/>sanctorum patrum voluminibus compilavit, quibus domni papae sententiam et universa
				<lb/>eius facta atque praecepta canonicis defenderet rationibus et approbaret orthodoxis auctoritatibus.
				<lb/>In lamentationes Hieremiae dilucidissimam fecit expositionem. Psalterium quoque
				<lb/>rogatu benedictissimae Dei ancillae Mathildae exposuit luculentissime, breviter quidem
				<lb/>sed utiliter, usque illum in locum, ubi ait: <hi rend="italic">Benediximus vobis in nomine Domini.</hi> Ibi
				<lb/>siquidem vitam et expositionem finivit, nobisque omnibus alter patriarcha lacob benedixit,
				<lb/>cuius, ut omnibus notum est, universam in Italiam benedictio descendit. In ipso etenim
				<lb/>et per ipsum haeretici ac schismatici alii convertuntur, alii confunduntur, quorum mox
				<lb/>dentes confringuntur ipsorum, dum ipsius Domini verbis respondetur eis: <hi rend="italic">Caeci vident,
			<lb/>claudi ambulant, surdi audiunt, muti loquuntur.</hi></p>
		</div>
		<div type="chapter">
			<head><lb/>27.</head> <p>De abstinentia vero illius quid dicam? Omnes fere cibos habuit tanquam exosos,
				<lb/>etiam delicatissimos, quae praedicta ipsius in Christo filia saepe sibi exquisivit, non dico
				<lb/>non manducavit, sed vix gustavit. Cuncta saeculi blandimenta et corporis delicias, quibus
				<lb/>gaudent homines, ipse sibi convertit in tormentum abominando singula, tanquam quaelibet
				<lb/>venena. Cibos quoque appositos dum a circumsedentibus interdum sumere cogeretur,
				<lb/>infirmitatem aut votum vel quamlibet occasionem honeste finxit, ut et desideratam
				<lb/>observaret castimoniam, et convivantibus non inferret tristitiam. <hi rend="italic">Vinum,</hi> sicut beatus ait
				<lb/>Hieronymus, <hi rend="italic">fere ut venenum fugit.</hi> Vidi, inquam, quod et tacitus notavi, ut in ore sumptam
				<lb/>bucellam nollet dentibus, sicut est communis hominum consuetudo, masticare, ne aliquam
				<lb/>dulcedinem caperet, sed molliter tactam et breviter involutam consumpsit. Per totam
				<lb/>saepe mensam non bibit, verum, si ardentius quandoque sitis incubuit, circa vesperas
				<lb/>fortasse modicum aquae privatim hausit. Nam et in ipsa aqua, prout mecum saepe locutus
			<lb/>est, gulae gastrimargiam aestimavit, laqueum timuit, iodeoque parcius delibavit.</p>
		</div>
		<div type="chapter">
			<head><lb/>28.</head> <p>Quod si naturae necessitas non cogeret insomnis, ut opinor, omni tempore permaneret.
				<lb/>Nocte tota aut legit aut scripsit aut oravit, et, si fortius insisteret somnus, stans
				<lb/>dormitavit; quod si delicatius interdum, in genua usque provolutus dormivit; in lecto quidem
				<lb/>rarissime, nisi summa cogente verecundia vel necessitate, nec idem horis productis,
				<lb/>sed quasi momentis. Paulominus iam ipsam devicerat naturam, ut non iam videretur corpus
				<lb/>sed quasi spiritus totus. Vere potuimus in illo euangelium hoc ac si corporaliter
				<pb n="22"/>
				<lb/>agnoscere, quia «<hi rend="italic">Non in solo pane vivit homo, sed in omni verbo Dei</hi>». Nam dum omnem sibi
				<lb/>fere victum subtraheret, plus tamen omnibus laboravit. Venias de nocte aut, si privatim
			<lb/>posuit, in die fecit permultas. Ad tertiam usque stabat frequentissime.</p>
		</div>
		<div type="chapter">
			<head><lb/>29.</head> <p>In consecrandis vero ecclesiis vel altariis, quasi plenus spiritu, infremuit totus
				<lb/>quia ferventi semper devotionis amore, quidquid erat ecclesiasticum, peregit. Mirabamur
				<lb/>omnes subtilitatis eius inexsuperabiles vires, quia, nobis penitus penitusque lassis, solus
				<lb/>laborabat; ut autem missarum ad solempnia ventum est, confestim totus lacrymis manabat.
				<lb/>Librum ubivis reperit, statim perscrutari diligentissime studuit; ut quidquid diebus
				<lb/>tanquam percurrendo carperet, id noctibus pleniter ruminaret. Si quando in expeditione,
				<lb/>sicut saepius, aut in itinere fuit, licet multum fatigatus, non tamen aut cibum idcirco lautius
				<lb/>sumpsit, aut in lecto quievit. Summae eius deliciae aut fructus fuerunt aut herbae.
				<lb/>Omnem vitam et conversationem suam, quantum potuit, abscondit: sive fuit cum hoste in
				<lb/>campo sive privatim in domo, lectum suum modica circundabat cortina, ibique solus vel
			<lb/>legebat vel scribebat.</p>
		</div>
		<div type="chapter">
			<head><lb/>30.</head> <p>A media semper nocte, sicut ait propheta, ad officium surgebat matutinale, nisi
				<lb/>raro parceret debilitati filiae sibi commissae, scilicet gloriosae dominae Mathildae nam
				<lb/>mater omnium virtutum discretio regnabat in ipso. O felicem illam, cui talis, tam providus
				<lb/>semper assidebat paedagogus, non tanquam homo providus, sed ut providi consilii angelus.
				<lb/>Nunquam, ut arbitror, astante illo aut defraudata est aut decepta. Mire mirandum,
				<lb/>dum totam quandoque staret diem cum saecularibus in consiliis plurimis et diversis, non
				<lb/>est mente abalienatus, sed divinum semper aliquid intus agitabat, et contemplabatur coelestia.
				<lb/>Milites domus illius, tametsi nimium saeculares, in illum tamen respexerunt omnes,
				<lb/>plus ipsum quam naturalem dominam metuentes. In expeditionibus et in cameris, inter
				<lb/>quaeque colloquia vel consilia aut praedicavit, aut quaelibet bona verba protulit. Quod si
				<lb/>suum fideliter sequuti sunt consilium, sicut eis praedixit, sic et saepius illis evenit. Si non
				<lb/>omnes prorsus convertit, fideliores tamen plures Deo ac dominae ipsorum reservavit;
				<lb/>omnes vero a multis saepe sceleribus coercuit, contra haereticos stare fecit, praeter filios
			<lb/>tenebrarum perpaucos.</p>
		</div>
		<div type="chapter">
			<head><lb/>31.</head> <p>Religiosos omnes venerabatur ut patres; increpavit delinquentes, et haereticum
				<lb/>hominem secundo aut tertio correptum sed non correctum devitavit. Per singulas ecclesias
				<lb/>in omni supradictae saepius dominae terra regularem clericorum vel monachorum
				<lb/>composuit vitam: qui et malle se, inquit, ut in ecclesia nullus esset vel clericus vel monachus,
				<lb/>quam irregularis, ut ita dicam, et irreligiosus. In divinis siquidem officiis quo
				<lb/>affectu quave contritione fuerit, non sufficio depromere. Nihil in ecclesia legere permisit
				<lb/>praeter orthodoxorum patrum scripturas, sicut sancta praecipit auctoritas. Ordinem et
				<lb/>concordiam tam in cantu quam in lectionibus, prout sancti patres statuere, conatus est
				<lb/>observare. Apocrypha omnia, sicut beatissimus papa Leo constituit, in ecclesiae non
				<lb/>recepit officio: pro lectione tamen privatim in mensa vel collatione, non respuit omnino.
				<lb/>Psalmos quidem ut caute ac meditatim cantaremus, praecepit, alioquin aspere increpavit.
				<lb/>Novit Deus, quoniam videbar mihimet aliquando tanquam plenus spiritu ex ipsius aspectu,
				<lb/>et quasi mei oblitus, videbatur ille mihi velut angelus. Inter divina mysteria nunquam
				<lb/>vel raro sedebat. Missarum solempnia nunquam, prout percipere potuimus, sine lacrymis
				<lb/>explevit. Ante omnia vero id studii semper habuit, quatenus sanctissimum magistrum
				<lb/>suum papam Gregorium imitaretur in omnibus, adeo ut discrepare ab illo prorsus nollet
			<lb/>etiam in aliquo. Illius semper meritis attribuit quidquid in ipso fuit.</p>
		</div>
		<div type="chapter">
			<head><lb/>32.</head> <p>Dum vitam rememoravit monasticam et solitariam, quam se crebro deflevit amisisse,
				<lb/>consolatus in eodem magistro est, quia obediens sibi usque ad id factus est. Ille
				<lb/>fons erat, hic quasi rivus bonus ab illo fluebat, et aridam irrigabat. Ille caput totum corpus
				<lb/>gubernabat, iste quasi manus studiosa quod iniunctum est peragebat; ille sicut sol illuminavit
				<lb/>omnia, iste velut splendor declaravit singula; ille moriens mitram capitis sui transmisit
				<pb n="23"/>
				<lb/>isti, tanquam potestatem suam ligandi et solvendi sed et miracula, credo, faciendi.
				<lb/>Nam non multo post cognoscentibus nobis omnibus, per ipsius consilium et fidem magnam
				<lb/>praeclara quaedam fecit Deus per eandem mitram mirabilia. Inter alia enim reverendissimus
				<lb/>dominus Ubaldus, Mantuanus scilicet episcopus, multis iam annis gravissime
				<lb/>spleneticus, toto corpore ulceratus praesertim in cruribus, sic ut vix quomodolibet
				<lb/>stare posset, vix etiam iacere vel sedere, qui et multa in medicos erogaverat nihilque
			<lb/>profecerat, apposita eadem mitra, ubi maior ingruerat dolor, pristinae redditus est sanitati.</p>
		</div>
		<div type="chapter">
			<head><lb/>33.</head> <p>Beatissimus itaque talis ac tantus magister miracula fecit multa vivus et mortuus,
				<lb/>fecit siquidem et bonus discipulus. Magister, inquam, in Deo, discipulus in Deo et
				<lb/>in beatissimo magistro; facit vero, ut dicitur, plura discipulus. Nec mirum. Plura enim
				<lb/>Petrus fecit quam Christus: non equidem propria virtute, sed quia abnegans semetipsum
				<lb/>secutus est Christum, sicut et hic pater noster venerabilis, quia pium imitatus est in
				<lb/>omnibus magistrum, multas operatur virtutes. Multi enim sunt, quorum vitam novimus
				<lb/>sanctissimam, qui et requiem vere obtinenti sempiternam; sed miraculorum non ostenderunt
				<lb/>virtutem. Hic autem non tantum quia vitam fecit religiosam, imo quia fidelem
				<lb/>peregit obedientiam, perfecto quoque odio partem odiens excommunicatorum, et unitatem
				<lb/>diligens atque defendens catholicorum, miraculis approbat quod sermone docebat. Omnes
				<lb/>ergo, qui in unitate catholica praeceptis domini papae Gregorii hactenus obedistis, gaudete
				<lb/>et exultate, atque his, qui retrorsum abierunt et vestigia veritatis dereliquerunt, ut
			<lb/>factis modo credant, dicite, quod verbis olim noluere.</p>
		</div>
		<div type="chapter">
			<head><lb/>34.</head> <p>Vidimus praesentes in vita ipsius subdiaconum eius, nomine Teuzonem, qui infirmos
				<lb/>semper habebat oculos; qui, etsi praeter solitum quid vigilavit interdum, aut bibit
				<lb/>forte vinum, diu postridie vix quidquam potuit videre, legere vero prorsus aliquandiu non
				<lb/>potuit. Aquam itaque, qua manus suas dominus episcopus post sacrificium abluit, accepit,
				<lb/>oculos lavit, et sanos abinceps habuit, vigilare ac legere non minus nobis aliis potuit.
				<lb/>Similiter et presbyter eius Wido febres patiens aquam ablutionis manuum eius accepit,
			<lb/>bibit et evasit.</p>
		</div>
		<div type="chapter">
			<head><lb/>35.</head> <p>Item Iohannes diaconus suus dum apud Mediolanum infirmaretur, festinavit sibi
				<lb/>mandare, hoc addens in legatione, quod mox audita ipsius passione, vellet in se virtutem
				<lb/>benedictionis suae sentire. Factumque est, ut credidit. Statim enim sensit, pauloque
				<lb/>post pleniter evasit, quem et presbyterum postea idem dominus episcopus ordinavit. Supradictam
				<lb/>quoque sibi commissam filiam, scilicet nobilissimam dominam Mathildam, diversis
				<lb/>saepe ab infirmitatibus sanavit sola benedictione et, ut ipsa nobis consueverat referre,
				<lb/>virtutem frequenter ab illo sensit exire, ita ut ad tactum illius fugeret omnis tunc
			<lb/>incumbens morbus.</p>
		</div>
		<div type="chapter">
			<head><lb/>36.</head> <p>Cogitationes hominum evidenter cognovit interdum, ipsisque cogitantibus <hi rend="italic"> sic et
				<lb/>sic,</hi> inquit, <hi rend="italic">tali hora talique in loco cogitastis.</hi> Testis mihi Deus est, quod non mentior;
				<lb/>quia dum semel cum illo de meis peccatis, sicut saepe solitus eram, conferrem, quandam
				<lb/>temptationem, qua tunc ferventius me spiritus nequam conabatur impugnare, confessus
				<lb/>dixi; et ipse, <hi rend="italic">verum,</hi> inquit <hi rend="italic">dicis, quia in ipso etiam ministerio altaris interdum occurrit tibi.</hi>
				<lb/>Quod ut audivi, mox expavi, et ab omni deinceps prava cogitatione, praesertim illo praesente,
				<lb/>studebam me coercere. Inter missarum quidem sanctas celebrationes talia maxime
				<lb/>consuevit videre: qui etiam id semper studii habuit, ut quotidie missas celebraret. At
				<lb/>si die aliqua non celebravit, quod rarissime tamen aliquo accidit impedimento, tota die
				<lb/>illa tristior erat et quasi gravis pernimium; sicut et illam quoque noctem, dum nimiis ex
			<lb/>vigiliis coactus dormivit aliquantulum, gravem et inquietam deploravit.</p>
		</div>
		<div type="chapter">
			<head><lb/>37.</head> <p>Revelationes quoque digne memorandas vidit saepissime, quarum aliquas libet
				<lb/>breviter perstringere. Quodam enim tempore, dum in ecclesia sancti Pauli in territorio
				<pb n="24"/>
				<lb/>Mantuano iuxta episcopum consecraret quoddam altare ad honorem sanctae Mariae, vidit
				<lb/>ipsam corporeis oculis in eodem altari inter ipsa solempnia consecrationis.
				<lb/>Alio quoque tempore in purificatione eiusdem gloriosae virginis Mariae dum tardior
				<lb/>ad ecclesiam veniret, cantantibus iam clericis invitatorium, ubi ait, occurrens Deo suo; vidit
			<lb/>intranti sibi Christum venire in occursum.</p>
			<p><lb/>Altera vero vice quadam dum in magna compunctione cordis et lacrymarum decantaret
				<lb/>psalmum 81 utpote: <hi rend="italic">Inclina Domine aurem tuam</hi>, sensit Dominum ad se inclinatum
				<lb/>et tanquam aurem adhibere ad auscultandum. Multa quippe et alia fecit atque vidit, quibus
			<lb/>festinantes modo supersedemus.</p>
		</div>
		<div type="chapter">
			<head><lb/>38.</head> <p>Postremo, quam felicem fecerit finem, multi episcopi et clerici nobilioresque laici
				<lb/>praesentes viderunt. Testamentum non fecit, quia, unde faceret, non habuit, imitatus
				<lb/>etiam in hoc magistrum, quem pauperem et in exilio novimus defunctum, qui etiam in
				<lb/>extremis suis, sicut ab ipsius capellanis didicimus religiosis, <hi rend="italic"> post omnia</hi>, inquit, <hi rend="italic">dilexi
				<lb/>iustitiam et odio habui iniquitatem, idcirco morior in exilio.</hi> Equidem quod in vita sua magister
				<lb/>ac discipulus docuerunt, hoc et in morte, quasi testamento, confirmaverunt. Ille,
				<lb/>quos obedientes sibi vivens adhuc benedixit, moriens quoque Domino precibus commendavit;
				<lb/>Heinricianos vero penitus penitusque nisi post magnam demum conversionem et
				<lb/>poenitentiam, reprobavit. Hic praesentibus nobis in verbo Domini praecepit, ut in fide ac
				<lb/>doctrina beatissimi papae Gregorii permaneamus; quod et cum benedictione nobis indidit,
			<lb/>et in remissionem peccatorum nostrorum commendavit.</p>
		</div>
		<div type="chapter">
			<head><lb/>39.</head> <p>Affuit huic benedictioni quaedam matrona nomine Berta, nobilis genere, nobilior
				<lb/>mentis indole, animique devotione, uxor clarissimi comitis Bernadi, quae insolitam in capite
				<lb/>patiebatur infirmitatem. Nam tanta in vertice capitis fatigabatur frigiditate, ut quasi
				<lb/>glaciem superpositam aestimare interdum posset; quam calefactis ad ignem pellibus aut
				<lb/>pulvinaribus saepe conabatur depellere, sed et medicis exquisitis plurimis nullam consecuta
				<lb/>est sanitatem. Quod si frigus eam aut ventus ibidem aliquando tetigit, dum fortasse
				<lb/>improvida dormivit non cooperto diligenter capite, vehementi vexabatur dolore, ut quasi
				<lb/>vertentes vel exilientes oculos timeret, et tanquam contractis colli nervis, caput flectere
				<lb/>non posset. Haec, inquam, venerat illo quadragesimali tempore ad civitatem Mantuam
				<lb/>ad comitissam Mathildam, ut tam venerabilis episcopi sanctum et quotidianum audiret officium.
				<lb/>Unde accidit, ut in extremis eius ad benedictionem, quam praediximus, citius multis
				<lb/>aliis occurreret; quae dum benedictionem ab ipso devotissima expeteret, manum
				<lb/>ille capiti eius imposuit, et expulso mox insanabili frigore, calorem illa saluberrimum recepit,
				<lb/>et exeunte sudore atque aliquantula sanie per aurieulas eius, usque ad octavas Paschae
				<lb/>sublata est omnis occasio infirmitatis. Quanta deinceps signa clarissima Deus per
				<lb/>ipsum sit operatus, quid mea refert dicere, dum constet perplurimos praesentialiter omnia
			<lb/>vidisse?</p>
		</div>
		<div type="chapter">
			<head><lb/>40.</head> <p>Rogavit itaque, quoad vixit, quatenus in capitulo monasterii sancti Benedicti,
				<lb/>quod est in ripa fluminis Eridani sub obedientia sacri Cluniacensis coenobii, unde frater
				<lb/>ipse ac monachus fuit, sepulturae commendaretur; et cum, concedentibus episcopo atque
				<lb/>comitissa caeterisque omnibus, iam deferretur ad monasterium corpus, affuit subito reverendissimus
				<lb/>Sutriensis episcopus dominus Bonizo, quem et Spiritus sanctus suscitavit,
				<lb/>ut clamaret dignum esse, ut in episcopio episcopus sepeliretur. <hi rend="italic">Tanta,</hi> inquit, <hi rend="italic"> lucerna, non
				<lb/>decet, ut abscondatur. Ipse adhuc vivens tanquam indignum se humiliavit, nos autem ut vere
				<lb/>dignum exaltare oportet hominem, quem fuisse scimus sanctissimum.</hi> Acclamatum est idem
				<lb/>statim ab universis, rapiturque a monachorum obsequiis, in episcopium defertur, ibique
			<lb/>venerabiliter sepelitur.</p>
		</div>
		<div type="chapter">
			<head><lb/>41.</head> <p>Mirabamur hoc quasi magnum primo miraculum, nescientes quod abinceps satis
				<lb/>mirabilius erat futurum. Nam et id quoque tunc notavimus, quod et multi episcopi et cardinales,
				<lb/>magna etiam multitudo militum die obitus sui eandem in civitatem venerant.
				<pb n="25"/>
				<lb/>Aderat siquidem Magalonensis episcopus, nomine Godefridus, et Benedictus Mutinensis
				<lb/>episcopus, atque Aribertus Regiensis episcopus, et eiusdem civitatis episcopus, scilicet
				<lb/>Mantuanus Ubaldus vocitatus, sed et Damianus cardinalis Romanae ecclesiae, qui et abbas
				<lb/>Nonantulensis coenobii. Hi omnes ad audiendam eius sapientiam, ad capiendum
				<lb/>ipsius consilium, sicut saepe ipsi ac caeteri catholici consueverant, advenerunt. Sutriensis
				<lb/>quoque pridie tantum recesserat, sed mox post transmigrationem ipsius eodem die
				<lb/>affuit opportunus. Isti, inquam, et alii perplurimi maiores ac minores interfuere, qui et
			<lb/>ipsius transitum viderunt, et clara miracula post obitum eius praesentes cognoverunt.</p>
		</div>
		<div type="chapter">
			<head><lb/>42.</head> <p>Igitur anno incarnationis domini nostri Iesu Christi 1086, episcopatus vero sui
				<lb/>anno 13, indictione nona, finitis iam annis septem excommunicationis Heinrici quondam regis,
				<lb/>post transitum autem felicissimi papae Gregorii VII menses novem, dies viginti tres,
				<lb/>obdormivit in Domino venerabilis dominus et pater noster Anselmus Lucensis episcopus,
				<lb/>15. Kalend. Aprilis, in civitate Mantua, praesidente reverendissimo episcopo Ubaldo, atque
			<lb/>dominante ibidem nobilissima duce ac marchionissa Mathilda.</p>
		</div>
		<div type="chapter">
			<head><lb/>43.</head> <p>Tertia itaque nocte post sanctissimi patris venerandam dormitionem quaedam contracta,
				<lb/>quae una semper manu et posterioribus per terram serpebat potius, quam gradiebatur,
				<lb/>quae etiam in domo nepotis episcopi annum unum et duos menses ac dimidium manserat,
				<lb/>apud praedicti patris tumbam meritis ipsius sana erecta est in prima noctis vigilia.
				<lb/>Sequenti vero die circa tertiam, ut visum est, horam refertur, quod quaedam a
				<lb/>nativitate caeca ibidem fuerit illuminata, quam Brixiensis comitatus incolam tunc audivimus.
				<lb/>/*
				<lb/>Eodem quippe die quasi hora sexta pauper quidam, in hospitio pauperum praedicti
				<lb/>praesulis Mantuani aliquanto tempore eleemosynis sustentatus, a renibus usque curvus,
			<lb/>ad eiusdem sancti patris sepulcrum orans, subito se sanum erexit.</p>
		</div>
		<div type="chapter">
			<head><lb/>44.</head> <p>Divulgatis itaque longe lateque talibus miraculis, ecce mulier quaedam de castello,
				<lb/>quod Campitellum dicitur, quae visum penitus amiserat coepit virum suum flagitare,
				<lb/>ut ad sancti viri corpus eam perduceret. Illo vero negante, frater eius misericordia
				<lb/>motus, iunctisque bobus plaustro, coepit eam deferre. Dum autem quasi duobus milliariis
				<lb/>perrexisset, incoepit arbores et plaustrum et boves caeteraque iam omnia videre, quae
				<lb/>gratias Deo eiusque sancto confessori agens, votum de paupertate sua faciens, domum
			<lb/>reversa est.</p>
			<p><lb/>Die nona. Erat in eodem castro alia quaedam cruribus ac renibus contracta, quae
				<lb/>nulla ex necessitate lectum suum per se potuit exire. Haec apud civem quendam Mantuanum,
				<lb/>qui venerat illo, precibus impetravit, quod impositam plaustro suo ad urbem detulit,
				<lb/>et ad tumulum sancti praesulis humeris suis portavit: quae facta aliquanta oratione paulo
			<lb/>post sana surrexit.</p>
			<p><lb/>Die undecima. Quaedam etiam de castello, quod Goudium dicitur, mensibus tunc
				<lb/>viginti privata luminibus, biduo ieiuna iuxta corpus sanctum demorans, pristinam luminum
			<lb/>claritatem recepit.</p>
		</div>
		<div type="chapter">
			<head><lb/>45.</head> <p>Die quinta decima. Altera quaedam de castello, ut dicitur, Lazete, manu et
				<lb/>pede contracta, ore contorto, morbo caduco gravissime vexata, ibidem aliquandiu patiens
			<lb/>plenam recuperavit sanitatem.</p>
		</div>
		<div type="chapter">
			<head><lb/>46.</head> <p>Die sexta decima. Deinde astantibus nobis pariter cum gloriosissima domina Mathilda
				<lb/>et psallentibus in die sancto Parasceve, adveniens quaedam de loco, qui Coloniolae,
				<lb/>quae visum perdiderat, flens et eiulans, devotissime faciens venias, et post aliqua
			<lb/>at surgens, oculos ad tapetum sepulcri tersit, visumque recepit.</p>
			<p><lb/>Die decima octava. Mulier etiam una eiusdem civitatis non ignota dentium dolore ac
				<pb n="26"/>
				<lb/>viscerum torquebatur; quae confugiens ad praedicti confessoris sepulcrum sana mox
			<lb/>facta est.</p>
			<p><lb/>Altera quaevis de oppido, quod Castelluculo appellatur, adeo infirmata est ut a
				<lb/>lecto surgere non posset ullo modo. Haec, auditis tot miraculis, votum fecit pauloque
				<lb/>post evasit atque octava die pedibus suis ad sancti viri tumbam veniens votum ipsamet
			<lb/>persolvit.</p>
		</div>
		<div type="chapter">
			<head><lb/>47.</head> <p>Die vigesima prima. Erat insuper civis Mantuanus, qui superveniente albugine
				<lb/>unius oculi visum amiserat. Multa itaque in medicos expendens nihilque proficiens, ad
				<lb/>verum medicum salutis per merita supradicti praesulis sanctissimi confugit, visumque recuperavit.
				<lb/>/*
				<lb/>Die vigesima tertia. Post haec puer unus de villa Vadum Ferratum appellata, quem
				<lb/>arthetica officio brachiorum privaverat, ad idem oratorium delatus, sanitatem recepit.
				<lb/>Die vigesima quarta. Alius etiam puer de Barbassio, lumine privatus oculorum et
				<lb/>quasi hydropisim perpessus, admonitus saepe in somnis tandem ad sanctissimi patris patrocinia
			<lb/>confugit et evasit.</p>
			<p><lb/>Die trigesima prima. Fuit presbyter de episcopatu Brixiensi, de castro nomine Gorelengo,
				<lb/>cui malum id, quod per antiphrasin homines bonum appellant, unius oculi lumen
				<lb/>abstulerat, qui audita tantorum signorum fama, ad sanctum sepulcrum properavit. Facta
				<lb/>vero ibidem oratione reversus est, et quavis prurigine, dum erat in via, incitatus, oculum
				<lb/>digito fricavit, apertisque mox palpebris clare vidit. Regressus ergo ad civitatem gratias
			<lb/>coram omnibus tam pio retulite patrono.</p>
		</div>
		<div type="chapter">
			<head><lb/>48.</head> <p>Nocte sequenti trigesimum primum diem. Quaedam autem de castello nomine
				<lb/>Muratica, iuxta portum Lignacum in comitatu Veronensi, habens sinistram manum
				<lb/>clausum sed et totam partem illam gutta paralytica perditam, haec trigesimo die obitus
			<lb/>eiusdem sancti praesulis ipsius ad tumbam orans, sana surrexit.</p>
			<p><lb/>De comitatu quoque Mediolanensi de plebe Rosade quidam claudus advenerat, qui et
				<lb/>multa iam sanctorum limina sic contractus sanitatem expetens circuibat. Hic ad sanctum
			<lb/>tumulum proruens, orationem faciens, sanus continuo factus est.</p>
		</div>
		<div type="chapter">
			<head><lb/>49.</head> <p>Die trigesimo nono. Accidit deinde quod in multorum oculis iocundum fuit et
				<lb/>mirabile. Nam in litaniis, quae Gregorianae appellantur, dum innumerabilis hominum
				<lb/>mulitudo ad supradictam civitatem Mantuam concurreret, quidam de villa nomine Fornicata
				<lb/>et alia quae Blittolo dicitur, cum vexillis et sanctuariis, sicut est consuetudo,
				<lb/>venientes, et secus viam conspicientes cervam unam magnam, admoniti a quodam ipsorum
				<lb/>presbytero, coeperunt omnipotentiam Dei invocare, quatenus meritis sanctissimi sui
				<lb/>sacerdotis, ad quem devote pergebant, illaesamque eis ipsam concederet, quod et sic
				<lb/>factum est. Nam, quasi fixa loco, stetit quieta. At illi misso in collum eius quodam funiculo,
				<lb/>ad usque sepulcrum venerandi confessoris mansuetissime perduxerunt. Factus est
				<lb/>itaque inaestimabilis turbae concursus. Alii pilos ipsius, tanquam veritatis indicium, rapuerunt,
				<lb/>alii tantum videre cupierunt, omnes autem aequanimiter mirati sunt. Sed, quia
				<lb/>erat gravida, tantam sustinere pressuram non potuit, ad sepulcrum tamen pervenit, ibique
				<lb/>succubuit, et paulo post, dum vivere non posset, occisa est; cuius caro in benedictionem
				<lb/>diversas per partes divisa est, quae multis certe infirmis pristinam reddidit sanitatem. Sed
			<lb/>non minus laudabile ac gloriosum est quod sequitur.</p>
		</div>
		<div type="chapter">
			<head><lb/>50.</head> <p>Revertentibus enim eisdem post completam orationem, quandam ad aquam venerunt,
				<lb/>quam nisi navigio transire non potuerunt. Ut autem manifestarentur opera Dei,
				<lb/>navis alteram in partem traducta est. Diu ergo exspectantes et aliquantulum tristes, eo
				<lb/>quod ieiuni erant ac fatigati, recordantes prioris miraculi, iterum invocaverunt Deum, ut
				<lb/>per merita sui sancti confessoris Anselmi transeundi daret consilium. Vix precibus completis,
				<lb/>et ecce navis dissoluta absque omni remige venit ad eos. Gratias itaque referentes
				<pb n="27"/>
				<lb/>Deo eiusque confessori sanctissimo, omnes transierunt incolumes; cuius ex navis ligno
			<lb/>diversis de doloribus perplurimi sanati sunt.</p>
		</div>
		<div type="chapter">
			<head><lb/>51.</head> <p>Nosse etiam volumus sanctum desiderium vestrum quod non aliunde didicimus,
				<lb/>verum ipsi vidimus et fecimus. Erat in obsidione cuiusdam castelli veneranda quam praediximus
				<lb/>comitissa, ubi Theutonicus quidam ictu petrae vulneratus est in capite; qui triduo
				<lb/>post deductus est nostrum in hospitium, quatenus ibi meliorem quam apud laicos
				<lb/>haberet tranquillitatem. Hunc deinde gutta, quam paralysin medici vocant, tam crudeliter
				<lb/>invasit, quod amens penitus factus est, adeo ut nihil sane sentiret, neminem cognosceret.
				<lb/>Vocati sumus denique et nos, quatenus iniuncta ei poenitentia communionem daremus.
				<lb/>Sed neque poenitentia quid esset, potuimus ei innotescere, postremo nec quid Deus esset,
				<lb/>potuimus eum facere agnoscere, aut Deum vel aliquem sanctorum invocare. Aestimabamus
				<lb/>certissime, daemonium illum habere. Vociferabatur enim, ut assolent insani, clamore
				<lb/>valido inconvenientia multa; et nisi teneretur violenter, non solum vestimenta verum
				<lb/>etiam discerpsisset membra. Auditur undique clamor accurrunt plurimi, alii plangentes
				<lb/>alii admirantes. Audivimus quoque nos in camera ipsius dominae lamentabilem illius vocem,
				<lb/>quae divino compuncta instinctu ait ad me, ut annulum qui sancti Anselmi fuerat,
				<lb/>quem etiam beatus papa Gregorius aliquamdiu habebat, in aqua lavarent, quam bibendam
				<lb/>sibi porrigerem, sperans, quod meritis ipsorum liberaretur. Surgens ergo et accepto annulo
				<lb/>perrexi ad eum, quem inveni miro modo vociferantem ac se ipsum discerpentem.
				<lb/>Nam licet eum quinque viri fortes tenerent, duo per crura duoque per brachia et unus
				<lb/>in capite, luctabatur tamen pectore ac ventre magis quam crederem, nisi praesens vidissem.
				<lb/>Accepta itaque aqua, annulum intus in nomine Domini posuimus, et aperto eius ore
				<lb/>in magna violentia cum cocleario parumper eum vix primo potavimus; qui non multo post
				<lb/>vocavit me ex nomine, atque incepit vocem meam agnoscere, et admonitus continuo invocavit
				<lb/>sanctum Anselmum, et ut breviter dicam, post unam, ut aestimo horam meritis sanctorum
				<lb/>confessorum, qui eodem annulo in divino utebantur officio, requievit mansuetissime
				<lb/>et loquebatur recte. Huic nempe miraculo multi intererant, qui praesentes viderunt
			<lb/>et audierunt, atque misericordiam Dei in suis sanctis confessoriblls glorificaverunt.</p>
		</div>
		<div type="chapter">
			<head><lb/>52.</head> <p>Haec de beatissimo patre ac patrono nostro sancto Anselmo Lucensi episcopo perpauca
				<lb/>quidem quantum ad ipsius merita sed vestris spero piis desideriis proficientia, ego
				<lb/>beati peccator presbyter suus in poenitentia, non dico filius, sed servus, ab ipso multis
				<lb/>cum lacrymis ad eundem ordinem promotus, venerabiliter vobis expetentibus explicavi
			<lb/>devotus. Precor vos, orate pro me.</p>
			<p><lb/><hi rend="italic">Quae sequuntur a reverentioribus conscripta sunt, sicut ipsi aut viderunt, aut a fidelibus
			<lb/>intellexerunt.</hi></p>
		</div>
		<div type="chapter">
			<head><lb/>53.</head> <p>Quadragesimo nono die a sancti viri transitu, sole iam occidente, per famulum
				<lb/>suum dignatus est Dominus ostendere et hoc miraculum. Venit ad tumulum sanctissimi
				<lb/>patris nostri quaedam de episcopatu Cremonensi, de ora illa quae dicitur Cancer, cui
				<lb/>albulum unius oculi lumen penitus abstulerat, alteri vero vix in die videndi facultas erat.
				<lb/>Quae orationibus aliquamdiu insistens, meritis sancti praesulis caecati oculi claritatem
				<lb/>recepit, alteri autem, cui meridies ad videndum antea vix suffecit, nunc crepusculum noctis
			<lb/>obedit.</p>
			<p><lb/>Convenerat ad urbem Mantuanam pro veneratione sancti viri multitudo magna de
				<lb/>civitate et episcopatu Brixiae, inter quos erant quidam sub obtentu religionis, imo causa
				<lb/>simulationis. Ad quorum incredulitatem confutandam et ad credentium, qui ibi aderant,
				<lb/>fidem corroborandam Dominus omnipotens suam ostendit misericordiam. Quidam enim
				<lb/>senex de familia Manifredi, de loco qui dicitur Pigognata, ob incisionem unius genu, accedente
				<lb/>quoque alteri gutta, occasione huius incisionis officio pedum tribus mensibus
				<pb n="28"/>
				<lb/>caruerat; qui meritis beatissimi Anselmi pristinae restitutus est sanitati die quinquagesimo
			<lb/>ipsius obitus.</p>
			<p><lb/><hi rend="italic">Dominae Matildae Ubaldus Mantuanus episcopus gaudium et laetitiam.</hi></p>
		</div>
		<div type="chapter">
			<head><lb/>54.</head> <p>Immenso desiderio vestro desideratam scribimus laetitiam. Fuit quaedam de Capriana,
				<lb/>quae velut animal manibus et pedibus incedebat, quam Deus omnipotens per
				<lb/>merita sanctissimi patris nostri erexit, et ad iter tantum officio pedum, sicut hominis natura
			<lb/>expetit, frui concessit.</p>
			<p><lb/>Simile etiam remedium cuidam de insula Parmensi, quae est iuxta caput Parmulae,
			<lb/>similiter incurvato conferre dignatus est.</p>
			<p><lb/>Praeterea puer quidam de monte Claro manum et pedem contractum habebat, cui
			<lb/>Deus utrumque precibus beatissimi praesulis ad certum usum restituit.</p>
			<p><lb/>Nec non mulieri cuidam de loco, qui dicitur insula Ogeru, quae manum aridam
			<lb/>habebat, per eiusdem patroni nostri intercessionem optata salus advenit.</p>
			<p><lb/>Cuidam quoque puero de Ripalta visum reddidit.</p>
			<p><lb/>Quaedam similiter de episcopatu Veronensi, cum iam civitati nostrae appropinquaret,
			<lb/>oculorum claritatem recepit.</p>
			<p><lb/>Quidam etiam de Plevazano, cuius calcanei natibus indissolubiliter adhaerebant, pristinae
				<lb/>restitutus est sanitati, quem domino et religioso viro Lugdunensi archiepiscopo
				<lb/>ostendimus, et locum denotavimus, ubi calcanei iuncti fuerant. Quae multi ex episcopatu
				<lb/>Brixiae et Veronae diversisque aliis partibus, qui convenerant pro veneratione viri, in vigilia
				<lb/>ascensionis Domini videntes fieri, conversi sunt ad Dominum, abrenunciantes diabolo et
				<lb/>sequacibus, et promittentes se prius ad effusionem sanguinis perventuros, si ad id periculi
				<lb/>devenirent, quam ab hac fide deficerent. Haec omnia in vigilia ascensionis Domini et
				<lb/>in sequenti nocte facta sunt et multa alia, quae prae multitudine invenire non potuimus; quae
			<lb/>si invenerimus, vobis scribemus.</p>
		</div>
		<div type="chapter">
			<head><lb/>55.</head> <p>Erat praeterea quaedam de castello, cui nomen est Gudiciole, quae pede ex contractione
				<lb/>genu terram attingere non valens, incedendo curva vix duobus baculis infirmos
				<lb/>sustentabat artus. Haec aliquot diebus sancti pontificis postulans misericordiam, consecuta
			<lb/>est suae infirmitatis salubrem medelam.</p>
			<p><lb/>Fuit pariter vir quidam nobilis genere, Adecherius nomine, qui biduo sanguine e naribus
				<lb/>erumpente, velut de vena ferro percussa, de sola mortis exspectatione iam cogitabat.
				<lb/>Sed cum iam nulla medicorum adhibita cura perrumpentem sanguinem valebat restringere,
				<lb/>interpellans sanctum pontificem atque ad ipsius corpus se venturum devotans instantis
			<lb/>mortis evasit periculum meritis et precibus sanctissimi viri.</p>
			<p><lb/><hi rend="italic">Epistola altera Ubaldi episcopi Mantuani ad Mathildam.</hi></p>
		</div>
		<div type="chapter">
			<head><lb/>56.</head> <p>Miraculorum quaedam vel oblivioni tradita vel antea incognita nunc vero comperta
				<lb/>notitiae vestrae praesentare cupio. Remeantes cum gaudio Brixienses de quibus
				<lb/>nuper scripsi vobis, cum iam perventum esset ad vadum, quod paululum est supra Godium,
				<lb/>non reperta ulla navi, nullam in corde suo tulerunt molestiam, omnem in Deo et sancto
				<lb/>Anselmo ponentes fiduciam. Moram itaque facientibus, quodam equo ex alia parte fluminis
				<lb/>viso, qui moriens et exhalans absque cibo et potu per triduum ibi iacuerat, quidam ex eis
				<lb/>indubitanter rogavit Deum et sanctum Anselmum, ut surgeret et omnes transveheret. Qui
				<lb/>mox surrexit, et ad transferendum eos se obtulit. Ecce quam magnifica patris nostri merita,
				<lb/>ecce quam imperiosa potentia. Mortis lex frangitur, sua iura mutari queritur, obnoxius
				<lb/>morti eripitur, vitae conceditur, vitae reparatura ut servis Dei obsequatur, et, qui se ferre
				<lb/>non poterat, ad ferendum onus praeparavit, et tam famulanter ad parendum se offert, quasi
				<lb/>ratione non careret. Velle dicere videtur, si natura pateretur, <hi rend="italic">cur me non ascenditis? cur
				<lb/>me ad servitium vestrum non esercetis? Non sum ob aliud vitae concessus mortisque faucibus
				<lb/>ereptus.</hi> Interea quidam nautae videntes illos apud ripam manentes navigio ad transvehendum
				<lb/>illos advenere, sperantes se ab eis precium habere posse. Quam navem intraverunt,
				<pb n="29"/>
				<lb/>et feliciter transierunt. Ecce quantum equus laborabat, ut se obedientem exhibeat, et
				<lb/>quantum nititur, ut obsequendi voluntas manifestetur. Sed quod ore non loquitur, hoc
				<lb/>gestu corporis profitetur. Transgrediente quippe navi transgreditur, revertente quoque illa
				<lb/>revertitur. Postremum transvectis omnibus, ad locum unde venerat, perrexit, ibique paulo
			<lb/>post vitam finivit.</p>
		</div>
		<div type="chapter">
			<head><lb/>57.</head> <p>Fuit puer quidam Cremonensis a compluribus vicinis suis ad tumbam sancti viri
				<lb/>allatus, qui manum aridam habebat; eius salutem reverenter et confidenter et prae magna
				<lb/>confidentia quasi minitanter postulabant dicentes: <hi rend="italic">Piissime praesul, sancte Anselme, confessor
				<lb/>Dei, exaudi nos pro famulo tuo orantes, si quid in vita a te meruimus, si praedicationem
				<lb/>tuam fideliter accepimus, si fidem incorruptam servavimus, si contradicentibus tibi constanter
				<lb/>restitimus, exaudi nos, adiuva eum et libera. Multos sanasti ex infidelibus, unum saltem concede
				<lb/>fidelibus, ne forte insultent nobis inimici obicientes, nunc apparet, quam grati, quam fidi
				<lb/>ei in vito extitistis. Si vos in vita dilexisset, in morte quoque vos honorificasset; sed quam vos
				<lb/>indignos, abominabiles, contemptibiles esse iudicavit, a tanta gratia alienos vos fecit. Repelle
				<lb/>a nobis, piissime pater, hoc opprobrium, et cito profer nostrum gaudium. Monstra te nobis propitium,
				<lb/>in quem semper respeximus unicum, quem nobis inspiciendum proponimus speculum, a
				<lb/>quo postulamus auxilium.</hi> Illis ergo tam devote orantibus, quam rogabant salutem eorum
				<lb/>precibus est consecutus. Quam quidam Hermannus de Scorzariolo, qui manum similiter
			<lb/>contractam habebat, est adeptus.</p>
		</div>
		<div type="chapter">
			<head><lb/>58.</head> <p>Praeterea mulier quaedam, quae humum cernua semper spectabat, quae nisi
				<lb/>fuste sustentata ire non valebat, apud tumulum memorati patris multis videntibus est
				<lb/>erecta. Cuius locum non notavi, quia prae multitudine inveniri non potuit.
				<lb/>Tertia vero die ascensionem Domini antecedente duo facta sunt mirabilia. Quaedam
				<lb/>enim de episcopatu Cremonae, de loco qui dicitur Casa Anserii, quod per octo annos amiserat
			<lb/>intercedente sanctissimo patrono lumen recepit.</p>
			<p><lb/>Ipsa quoque die mulier quaedam de abbatia Leonensi dexteram habens aridam,
				<lb/>quam contractis nervis brachii fere iuxta humerum semper tenebat, contractoque genu
				<lb/>eiusdem lateris humum digitis pedis summo tenus vix tangebat, apud tumulum sancti
			<lb/>patris nostri utriusque mali sospitatem invenit.</p>
		</div>
		<div type="chapter">
			<head><lb/>59.</head> <p>Inter illa, quae in ascensione filii sui Deus per famulum suum magnifice operatus
				<lb/>est, mirabiliter admirandam eius virtutem postea mihi declaratam ab eodem, cui salutis
				<lb/>nostrae auctor suam contulit medicinam, desiderio vestro desideranter notifico. Quidam
				<lb/>enim fuit de villa vestra, quae est prope Rosinam, nomine Ciliano, qui non tam renum
				<lb/>rectitudinem dolebat sibi fuisse negatam, quam manuum virtutem omnino ereptam; adeo
				<lb/>enim, gutta immaniter perurgente, tremebant, quod nihil agere nihilque tenere valebat.
				<lb/>Huic itaque per visionem Dominus revelavit, quod si ad tumulum sanctissimi Anselmi se
				<lb/>venturum reverenter voveret, utriusque infirmitatis salutem illico se adeptum gauderet.
				<lb/>Hic ergo evigilans, visionem secum cogitans nescius quid ageret, ambiguus quid crederet,
				<lb/>revelationis incredulus salutis tamen cupidus, quosdam bonos homines suae viciniae ad
				<lb/>se acciri fecit, narrataque visione vovendi se ab eis consilium recepit, factoque voto statim
			<lb/>convaluit.</p>
		</div>
		<div type="chapter">
			<head><lb/>60.</head> <p>Item mulier quaedam de Fossa Capraria, renibus incurvata, pedum servitio
				<lb/>privata eorumque loco fustium auxilio diu potita, cum iam accessisset ad tumulum patris
			<lb/>nostri, sole iam decedente, tam gravis et variae infirmitatis subito sospitatem recepit.</p>
		</div>
		<div type="chapter">
			<head><lb/>61.</head> <p>Quod mihi quaedam matrona, mulier honesta, mater Ioannis de Persico, retulit,
				<lb/>vobis quoque referendum putavi. Haec fide plena, Dei amore perfecta, sanctissimi Anselmi
				<lb/>disciplinis instituta, suorum presbyterorum officium propter excommunicationem spernens,
				<lb/>quadam die dum a circumstantibus quaereret, unde aliquem dignum et ad celebrandam
				<lb/>missam idoneum habere posset, quidam de Casale maiore astans dixit: <hi rend="italic">Cur vestrorum
				<lb/>presbyterorum ministerium contemnitis? Propter amorem, inquit, et praedicationem sancti
				<lb/>Anselmi, pro cuius meritis Dominus omnipotens quotidie facit mirabilia. Qui dixit: Nunc vos
				<lb/>deprecor, in toto corde rogetis eum, ut, si aliquem erexit, sicut creditis, me contrahat, aut, si
				<pb n="30"/>
				<lb/>quem illuminavit, mihi lumen auferat.</hi> Vix finita prece, ultionem Dei sensit adesse, et continuo
				<lb/>flectens se in latus multum claudicare coepit. Haec autem videns hoc coepit intentius
				<lb/>rogare Deum, ut adhuc augeret supplicium super incredulitatis filium, et confestim dolor
				<lb/>tantum crevit, quod vix ad hospitium perrexit, et quasi mortuus est relictus. Huic ergo
				<lb/>matronae venienti, ut gratias Deo et sancto Anselmo referret, quidam de monticulis Guiberti
				<lb/>bene notus ei obvians, iam ab urbe regrediens, magnum sibi quod contigerat narravit
				<lb/>miraculum. Quadam nocte cum ivisset ad flumen Oleum, ut hauriret aquam, porrecto
				<lb/>uncino, quoniam ripa fuerat alta, decursus aquae sibi situlam abstulit, ablataque face, quoniam
				<lb/>nox obscura erat, cum videret a fluminis vertigine abduci, rogavit sanctum Anselmum,
				<lb/>ut eam sibi redderet. Facta autem prece, cum deposuisset uncinum, et vix duo
			<lb/>brachia appropinquaret aquae, continuo ansa situlae se elevavit, et uncino se applicuit.</p>
		</div>
		<div type="chapter">
			<head><lb/>62.</head> <p>Per merita eiusdem sanctissimi patris nostri quaedam monacha de ultramontanis
				<lb/>partibus de villa, quae dicitur Gamudium, iuxta castrum Cisne sita, unius oculi lumen recepit,
			<lb/>et de altero, gratia Dei, nunc clarius videt, unde paululum videbat.</p>
			<p><lb/>Quaedam igitur mulier de episcopatu Cremonensi de castro, nomine Benengo, quod
				<lb/>est situm iuxta Iovis Altam, habebat puerum duodecim annorum, qui nondum a diebus
				<lb/>nativitatis suae, nervis contractis, noverat gressum. Huius ergo salutis mater cupida, devotione
				<lb/>plena, fide perfecta, eum se laturam ad venerandum vovit; deferensque, iam fessa
				<lb/>propter onus, cum accederet ad Marcham Regiam, deposuit, cuius fide et devotione qua
			<lb/>semper caruerat salutem mox invenit.</p>
			<p><lb/>Praeterea quaedam mulier de Wartalda in somnis praemonita, revelationi credula,
				<lb/>venit ad implorandum sancti patris nostri salutare suffragium; haec adeo hydropico morbo
				<lb/>laborabat, quod se ferre non valebat. Eius namque corpus tantum intumuerat, quod se
				<lb/>quin creparet, vix continere poterat; nec iam dicendum corpus, sed potius truncus; nec
				<lb/>ulla hominis in ea videbatur species, sed tota deformis, et quaedam mortis facies; articuli
				<lb/>enim manuum et pedum in solidum abierant. Nam si forma et oculorum orbitas perierant,
				<lb/>mors potius quam vita instabat, et de salute non desperabat. Dignum ergo fuit, ut sanctissimus
				<lb/>Anselmus huic salutis tribueret gratiam, a quo tantam exspectabat medelam, quam
			<lb/>sequente nocte laetatur se esse adeptam.</p>
		</div>
		<div type="chapter">
			<head><lb/>63.</head> <p>Sicut a comite Guifredo et a Sigefredo de Beredo eius milite modo didici, vobis
				<lb/>scribo. Vobis et abbatissa Sancti Pauli de Parma Mantuae manentibus, eius milites, auditis
				<lb/>multis signis de sancto viro, ad cuius venerandum tumulum ire volentes orationis causa,
				<lb/>rogaverunt quendam nomine Albericum, filium Alberici de Palmia, ut secum iret pro delictorum
				<lb/>suorum petenda venia. <hi rend="italic">Sicut</hi>, inquit ore stulto et livore pleno, <hi rend="italic">irem ad asinum; ita
				<lb/>vadam ad eum, nisi fortasse derisionis causa, ad eius impetrandum auxilium.</hi> At illi redarguentes
				<lb/>et contumeliam inferentes, tandem, ut secum veniret, eum compulerunt. Extremo
				<lb/>autem die quidam contractus fuerat sanatus, quem ad tumbam prostratum videre cupientes,
				<lb/>accesserunt et reverenter orantes tumulique lapidem osculati, laetantes redierunt.
				<lb/>Ille autem, ut videret eum qui liberatus fuerat, pariter volens accedere, a sepulcro tanquam
				<lb/>indignus et blasphemus duobus fere passibus prohibetur, pedibus graviter et pigriter
				<lb/>haerentibus. Hic vero credens crura sua fasciolis stricta exuit; et comperiens id sibi non
				<lb/>obfuisse, iterum intravit, ultra eundem terminum non valens pergere. Ipse autem dolens,
				<lb/>sese toties esse repulsum, egressus est cum pudore, admirans et stupens, quamobrem id
				<lb/>sibi contigerit. Interea caecus quidam illuminatus est. Cognovit ergo suam stultitiam, et
				<lb/>maledicti poenitens flevit amare. Denique cum canonicis pro ferendis laudibus a Sancto
				<lb/>Andrea rediens, multis ante ianuam Sancti Petri profusis lacrymis, ad tumulum patris nostri
				<lb/>sicut caeteri meruit accedere, quod, ne socii ad contumeliam sibi obicerent, tacuit;
			<lb/>sed nunc ad gloriam Dei et ad sanctissimi Anselmi ubique praedicat, quod sibi contigit.</p>
		</div>
		<div type="chapter">
			<head><lb/>64.</head> <p>Cum venissent aliquot Brixienses ad venerandum tumulum patri nostri, obviaverunt
				<lb/>cuidam pauperi similiter venienti pro salute petenda de episcopatu Cumano, de Valtelina;
				<lb/>qui cernuus nisi fustibus sustentatus incedere non valebat; quem secum duxerunt
				<lb/>et pro charitate sanctissimi Anselmi commeatum ei dederunt. Ad quorum fidem confirmandam
				<pb n="31"/>
				<lb/>et devotionem augendam, Dominus per intercessionem praedicti patris 10. Kal. Iunii,
				<lb/>nocte iam appropropinquante, hunc erexit, et absque baculorum sustentatione ire concessit.
				<lb/>Praeterea cuidam puero a diebus nativitatis suae surdo et muto paulo post migrationem
				<lb/>sanctissimi Anselmi eius meritis, nobis nescientibus, reddidit auditum. Huic vero secundo
				<lb/>die intrantis mensis Iunii circa horam nonam eius lingulae solvit vinculum, iuxta
				<lb/>illud, quod in euangelio legitur: <hi rend="italic">Bene omnia fecit; surdos fecit audire, et multos loqui.
			<lb/>Epistola Ugonis presbyteri ad Ubaldum episcopum Mantuanum.</hi></p>
		</div>
		<div type="chapter">
			<head><lb/>65.</head> <p>Aliud quoque miraculum, quod confratre Vitali Brixiensis ecclesiae presbytero, religiosae
				<lb/>vitae viro, aliisque pluribus referentibus didici, paternitati vestrae, venerande pater,
				<lb/>Mantuane pontifex, me Ugonem scribere, ut iussisti, non piguit. In villa, cui nomen
				<lb/>est Murana, quae a civitate Brixiae septem milliariis distat, mulier erat quaedam filiam
				<lb/>habens linguae officio et pedum ita privatam, quod nisi alio deferente aliquo modo nullatenus
				<lb/>surgere valebat; quae, cum ex more portaret extra domum contractam filiam, taedio
				<lb/>quotidiani laboris suspirans, inquit: <hi rend="italic">Piissime Deus, per merita sanctissimi confessoris tui Anselmi,
				<lb/>misertus meae tribulationis aut miseram hanc praemortuam sanitati restitue, aut eam
				<lb/>de praesenti vita auferendo me a tanto labore erue; alioquin hic eam tibi relinquo. Fac, quod
				<lb/>placet, quia nullum pro ea laborem patiar abinceps.</hi> Quo dicto, mox abiit, filia destituta, ut
				<lb/>dixit. Modico autem facto temporis intervallo, domum remeans, quam sanctissimo Anselmo
				<lb/>reliquerat invenit sanam. Et eam, quae paulo ante linguae ligatae fuerat, audivit
				<lb/>expedite exprimere verba. Quod factum mulier admirans et gaudens, Domino sanctoque
			<lb/>praesuli reddidit laudes pro filiae recepta sanitate.</p>
		</div>
		<div type="chapter">
			<head><lb/>66.</head> <p>Presbytero quoque Ottone laudabilis vitae viro narrante, et quibusdam Cremonensibus
				<lb/>civibus contestantibus, aliud cognovi miraculum, quod silentio minime est praetereundum.
				<lb/>Quadam die equitantibus extra civitatem aliquot Cremonensium, coeperunt vario
				<lb/>sermone inter se referre quaedam miraculorum, quae Dominus operatur meritis sanctissimi
				<lb/>confessoris Anselmi. Cumque ad invicem haec revolverent, quidam eorum, ut mentis erat
				<lb/>perfidae, exprobrando eis interrogabat, an huiusmodi vanitates crederent, vel quod Deus
				<lb/>per eum miracula ostenderet? Quibus respondentibus, procul dubio hunc famulum Dei
				<lb/>esse sanctum et multis miraculorum signis clarificatum, inquit ille perfidus: <hi rend="italic">Si est, ut dicitis,
				<lb/>sanctus, vel si alicui reddidit gressum, nunc contrahat, in quo sedeo, equum</hi>; sicque factum
				<lb/>est. Nam paululum progressus, mox contractus stetit, cui insidebat, equus; atque praedictus
				<lb/>homo infirmitate praeventus diu laboravit, donec ad sanctum corpus suppliciter ire
			<lb/>destinavit.</p>
		</div>
		<div type="chapter">
			<head><lb/>67.</head> <p>Quod etiam matre mea de se narrante cognovi, non est tradendum oblivioni. Die
				<lb/>quadam subito superveniens gutta ita unius oculi lumen sanguine cooperuit, quod recto
				<lb/>visu terram etiam spectare non valuit. Urgente itaque eam oculi dolore; confugit ad sancti
				<lb/>confessoris tumulum, suppliciter his verbis postulans suo dolori subsidium: <hi rend="italic">Sanctissime
				<lb/>confessor, salubrem mihi confer medicinam, nam nullum, nisi te, quaeram medicum. Tu enim
				<lb/>meae infirmitati salubre vales conferre subsidium.</hi> Confricato itaque oculo ad lapidem quo
				<lb/>tegitur sancti corporis arca, cum remearet domum - huic ego sum testis - mox noxia
			<lb/>gutta recessit.</p>
		</div>
		<div type="chapter">
			<head><lb/>68.</head> <p>Relatione confratris Vitalis Laudensis ecclesiae presbyteri, in multorum audientia
				<lb/>sicut et caetera rem dignam memoria cognovi, qui huic facto praesens interfuit. Huius
				<lb/>fides et vita iam dudum in Dei rebus probata, fidem eius testimonio adhibendam indubitanter
				<lb/>demonstrat. Arialdus sanctissimi confessoris Anselmi frater, quandam habet quinque
				<lb/>annorum filiam, quam febrium vis fatigabat, et insuper ex ipsius auriculae foramine gutta,
				<lb/>quam dicunt, fistulam generante, putredo quaedam assidue guttatim stillabat; quae etiam
				<lb/>approximantibus sibi fastidium generabat. Praedictae puellae parentes particula, quam
				<lb/>habebant de ligno navis - cuius miraculum superius est praenotatum - lota aquam
				<lb/>ablutionis suae filiae dederunt bibere, invocantes sanctissimum confessorem, nepti suae
			<lb/>subvenire; qua hausta, praefata puella utraque infirmitate mox est liberata.</p>
		</div>
		<pb n="32"/>
		<div type="chapter">
			<head><lb/>69.</head> <p>Rem, quam in praesentiarum enarro, sub domnae Mathildae comitissae narratione
				<lb/>didici et testimonio; cuius attestationi indubitanter credendum cognovimus ex ipsius probata
				<lb/>fide et religiosis moribus; quod etiam mihi pariter innotuit, asserente eadem puella,
				<lb/>cui hoc contigit. Nocte quadam repente dolor, ut saepe, puellam Athelasiam nomine; Azonis
				<lb/>marchionis filiam, existentem in praedictae domnae camera, in parte ventris acriter
				<lb/>torquens, magnos cogebat dare clamores. Interrogante autem praedicta domna, quid ageret,
				<lb/>responsum est, eam sanctum Anselmum frequenter sibi in auxilium invocare. Cumque
				<lb/>ex praecepto ipsius domnae pluvinar; in quo sanctus praesul vivus solitus erat sedere, illi
				<lb/>parti corporis, in qua dolor imminebat, fuisset impositum, mox clamavit puella, omni dolore
			<lb/>se liberatam.</p>
		</div>
		<div type="chapter">
			<head><lb/>70.</head> <p>Viro quodam, Constantio nomine, asserente, rem cognovi praeterea memoriae
				<lb/>commendandam. Superveniens infirmitas uni puero cuiusdam militis scutario, in tantum
				<lb/>vocem suffocaverat, quod ab aliquantulum a se remotis vix audiri poterat. Et quia dominum
				<lb/>suum clamore interclusae vocis vocare non poterat, habebat cornu, cuius sonitu in
				<lb/>quo esset loco, sibi innuebat. Hic itaque cum praenominato Constantio ad sancti confessoris
				<lb/>tumulum suffocatae vocis devote poscens remedium, ita sospitatem adeptus est vocis,
			<lb/>quod nunc valet audiri a multum etiam remotis.</p>
		</div>
		<div type="chapter">
			<head><lb/>71.</head> <p>Praedictus Constantinus, completa devote oratione, pulverem de lapide sepulcri
				<lb/>sancti confessoris cum devotionis reverentia rasum et a custode reverenter susceptum,
				<lb/>secum detulit, quem aquae mistum cuidam mulieri vi febrium nimium laboranti invocato
				<lb/>auxilio sanctissimi praesulis, ad potandum tribuit. Ut autem mulier aquae potum hausit,
			<lb/>fugata omni passione febris, mox evasit.</p>
			<p><lb/>Vir quidam Mantuanae civitatis civis, Oddo Martini Canevarii dictus, tanti doloris cogebatur
				<lb/>angustia, quod frequenter prae dolore totum corpus cooperiebatur sudoris aqua. Et
				<lb/>quia nimii doloris torquebatur instantia, dicebat se hac sola posse sanari medicina, si vestibus
				<lb/>conscissis, permitteretur cultro findere et pectus. Cum autem iam de sola mortis exspectatione
				<lb/>cogitaret, allatum est pulvinar, in quo sanctus praesul in carne manens sedebat.
				<lb/>Quod ubi ipsius pectori fuit superpositum, sancti praesulis invocato nomine statim
			<lb/>discessit omnis dolor.</p>
		</div>
		<div type="chapter">
			<head><lb/>72.</head> <p>Relatione Guidonis et Vitalis Lucensis episcopatus honestae vitae presbyteri, atque
				<lb/>pariter sub testimonio Allucionis Lucanae civitatis nobilis viri, rem quam narro, cognovi,
				<lb/>qui praesentes interfuerunt huic miraculo. Vir quidam manum iuxta brachium contractam
				<lb/>habebat, cui praedicti Allucionis frater ex pietate in domo sua necessaria longo tempore
				<lb/>ministravit. Praefati vero presbyteri atque pariter iam nominatus Allucio confidentes maxime
				<lb/>de misericordia sanctissimi praesulis, hominem manu contractum ad quandam deduxerunt
				<lb/>ecclesiam, in qua praedictus Guido presbyter quaedam sancti praesulis pro reverentia
				<lb/>ac honore condiderat vestimenta. Orantibus itaque illis unanimiter atque postulantibus
				<lb/>devotione multa, ut Deus ad confutandam et superandam Petri haeretici et invasoris Lucanae
				<lb/>ecclesiae nequitiam in hoc homine declararet sanctissimi pontificis admirabilem gloriam,
				<lb/>sanatus est homo, cuius manus erat contracta. Praedicti itaque sacerdotes spectantes
				<lb/>tam praeclari facti laetitiam, ne Domini occultarentur magnalia, ex praecepto obedientiae
				<lb/>sanato homini iusserunt, elevata cruce properare in Lucanam civitatem, ut populorum turbae
				<lb/>spectantes hunc Domini misericordia mirabiliter sanum, quem paulo ante noverant
				<lb/>contractum, vel sic poeniterent, quia sanctum praesulem sanctitatis vitam praedicantem,
				<lb/>sine causa sede propria expulerunt; ut, qui verbis ipsius noluerunt credere, vel tam evidentibus
				<lb/>operibus crederent. Sed Petrus haereticus, qui etiam mittens manum in Christum
				<lb/>Domini non timuit praesumere sanctum pontificem de propria expellere sede et sibi eam
				<lb/>nefande eripere, indurato corde, visis signis et prodigiis adhuc perseverat in incredulitate
				<lb/>suae nequitiae. Considerans denique ille nefandus hoc ad confusionem et detrimentum sui
				<lb/>evenisse, temptavit sanatum hominem in custodia retrudere, volens huius rei signum tali
				<lb/>perfidia occultare. Sed quia verbum Dei nunquam est alligatum, timens populum in se hac
			<lb/>de causa concitatum, confusus permisit abire, quem habebat reclusum.</p>
		</div>
		<div type="chapter">
			<head><lb/>73.</head> <p>Sub testimonio eorundem virorum pariter et aliud cognovi miraculum mirifice mirandum.
				<lb/>Hominibus loci, cui nomen est Castellonium, diu alteque puteum fodientibus,
				<pb n="33"/>
				<lb/>venam aquae nulla arte, nullo ingenio reperire poterant. Cumque iam longo labore fatigati
				<lb/>de aquae inventione desperantes inani opere vellent deficere, coeperunt se adhortari dicentes
				<lb/>ad invicem: <hi rend="italic">Instantia orationum et eleemosynarum largitione deprecemur unanimiter
				<lb/>Dominum, ut meritis sanctissimi praesulis Anselmi nobis concedat aquam reperire, pro qua
				<lb/>invenienda diu frustra insudavimus.</hi> Facientibus itaque illis eleemosynarum charitatem pauperibus,
			<lb/>subito advenit puer nuntians in puteo abundantiam aquae repertam.</p>
		</div>
		<div type="chapter">
			<head><lb/>74.</head> <p>In literis archidiaconi Tarvisinae ecclesiae domnae Matildae directis et nuntii relatione,
				<lb/>qui eas detulit, haec res mihi pariter et multis aliis innotuit. Erat vir quidam Lanzo
				<lb/>Iudex nomine, Mediolanensis genere, Tarvisinus habitatione, qui, ficus agritudine vehementer
				<lb/>virente et guttae morbo graviter eum in pedibus ferente, et gressu fuerat privatus, et
				<lb/>requies somni penitus sibi nulla dabatur. Et quia viribus iam deficientibus in lecto vix se
				<lb/>revolvere valebat, funiculus supra lectum fuerat ligatus, cuius adiutorio se mutabat in quodlibet
				<lb/>latus. Die igitur quadam, tractis suspiriis et profusis lacrymis, coepit orare his verbis:
				<lb/><hi rend="italic">Deus meritis sancti Anselmi, cuius audio admirabilem gloriam, ostende in me etiam tuae virtutis
				<lb/>Clementiam. Sancte confessor, memento familiaritatis, quae nos in scholis socios iunxerat,
				<lb/>prosint mihi, piissime praesul, quod persaepe miscui tecum amicitiae verba; ad venerandum
				<lb/>tuum tumulum veniam, si praestas sanitatis laetitiam.</hi> Tota itaque proxima nocte, sopore
				<lb/>somni arreptus, quievit usque in crastinum. Facto autem mane, sentiens se iam convalescere,
				<lb/>mox incepit confidenter ire, sicque sancti praesulis misericordia liberatus nunc gaudet
			<lb/>se optime sospitatum.</p>
		</div>
		<div type="chapter">
			<head><lb/>75.</head> <p>Praeterea adolescens quidam auditus et linguae officio a nativitate privatus fuerat,
				<lb/>qui plus mensibus duobus nobiscum demorans suae firmitatis certam nobis et multis aliis
				<lb/>dederat notitiam. Hic quater in somnis vidit sibi roganti sanctum pontificem et aures iuxta
				<lb/>sanctum tumulum sibi aperiri, et vinculum linguae pariter dissolvi. Veniens igitur, ut
				<lb/>fuerat praemonitus, ad sanctum corpus mugiens et pectus tundens pro viribus, sanctissimi
				<lb/>praesulis devote poscebat praesidium. Aliquot itaque diebus insistens orationibus et auditus
				<lb/>consecutus est laetitiam et distincte loquendi plenam efficaciam; quod praesentes vidimus
			<lb/>et fere cunctus populus nostrae urbis.</p>
		</div>
		<div type="chapter">
			<head><lb/>76.</head> <p>Praeterea mulier quaedam fuit longo tempore luce privata, quam accedente gutta
				<lb/>ad tempus tantus dolor capitis vexabat, ut furiosa prae angustia propria roderet membra.
				<lb/>Haec utique hortatu et adiutorio Opizonis de Gonzaga ad sancti confessoris deducta tumulum,
				<lb/>et guttae liberatur angustia, et lucis pariter consecuta est laetitiam. Cuius praeteritae
				<lb/>infirmitatis praedictus Opizo adest testis, qui corporis alimenta ex pietate diu sibi praebuit
			<lb/>in domo sua.</p>
			<p><lb/>In praedio canonicorum Beati Petri, in loco cui nomen est villa sancti Laurentii, mulier
				<lb/>fuerat quaedam, cui nasus horribiliter intumuerat, et calor intrinsecus urens saniem emittebat.
			<lb/>Haec devote sanctum deposcens praesulem consecuta est desideratam salutem.</p>
		</div>
		<div type="chapter">
			<head><lb/>77.</head> <p>Item quidam puer de Saviala gaudio lucis privatus fuerat, qui rediens a Cremona
				<lb/>ad sancti praesulis festinabat tumbam, a qua paucis diebus discesserat. Properans
				<lb/>itaque sitienter ad sancti remeare corpus ad lapillos saepissime allidebat pedes utpote
				<lb/>homo qui sibi adversa nullatenus prospicere valebat. Dolens ergo et gemens sanctum confessorem
				<lb/>poscebat suppliciter, ut calamitatem tantam dignaretur aspicere. Taliter igitur
			<lb/>oranti in via, dum veniebat, occurrit desideratae lucis medela.</p>
			<p><lb/>Pariter quidam de episcopatu Tarvisino lumina ad proprium usum laxare nequibat.
			<lb/>Hic quoque veniens ad venerandam tumulum recepit optatae lucis gaudium.</p>
		</div>
		<div type="chapter">
			<head><lb/>78.</head> <p>Puella quaedam pariter fuerat in villa, cui vulgaris usus indidit nomen Mairana,
				<lb/>a civitate Brixia non multum remota. Huic et linguae usus interclusus fuerat et aliquot
				<lb/>membrorum praeter manum dextram suo officio fungi nequibat. Hanc miserabilis mater
				<lb/>seminecem spectans devota devovit, se eam delaturam ad sanctissimi confessoris misericordiam,
				<lb/>quasi altera Cananaea pro filia rogatura. Iuxta igitur sui voti promissionem, parentibus
				<lb/>eam deferentibus, puella in via et linguae recepit officium et omnium membrorum
				<pb n="34"/>
				<lb/>usum; quam iuxta sanctum sepulchrum gratias referre Deo vidimus, et ipsius patrem
			<lb/>huius rei dantem testimonium.</p>
			<p><lb/>Convenientibus multis ad sanctum corpus pro impetranda suae infirmitatis medela,
				<lb/>quidam quoque de loco Carpum nomine, ultra Athesim posito, portui de Lignano proximo,
				<lb/>adveniebat, qui, manum habens contractam et brachium ariditate invalidum, in ipso itinere
			<lb/>recepit salutis beneficium.</p>
		</div>
		<div type="chapter">
			<head><lb/>79.</head> <p>Item cognovimus rem memoria dignam, narrante de se ipsa domna Mathilda venerabili
				<lb/>comitissa, cuius testimonio fidem facit et fides eius probatissima et vita pariter
				<lb/>religione plena. Praescripta domna multis diebus febribus pernimium laboraverat, et capitis
				<lb/>dolor vehemens ipsam fatigaverat. Cum vero die quadam ex more missarum solempniis
				<lb/>adesset, enitens, dum legebatur euangelium, erecta esse in pedibus, fatigata infirmitate
				<lb/>mox decidit. Aderat vero iuxta se ob reverentiam in capella, episcopi lignea
				<lb/>tabula posita, in qua exhalato spiritu sanctum corpus ad funeris exequias lotum fuerat.
				<lb/>Suppliciter igitur deposcens sancti viri praesidium, ac per tabulam praedictam deducens
			<lb/>frontem, illico liberata est capitis dolore.</p>
		</div>
		<div type="chapter">
			<head><lb/>80.</head> <p>Non multis post diebus transactis, non modicae scabiei fracturae ipsius domnae
				<lb/>manus et corpus totum fere immaniter repleverant. Cum autem prae manibus haberet
				<lb/>episcopalem annulum, quo Dei pontifex utebatur in missarum celebrationibus, coepit secum
				<lb/>conferre, quod merita tanti praesulis possent sibi subvenire ad tactum etiam annuli, cum
				<lb/>quo ipse quam plura sacrificia Deo obtulit, sicque ipsum annulum fracturis superponens,
			<lb/>ab ea die sanata est ipsa in valetudine.</p>
			<p><lb/>Paucis post diebtts praeteritis praefatae christianissimae domnae acies visus adeo
				<lb/>interturbata fuerat, quod de nocte lectioni ex more operam dare formidabat. Inter missarum
				<lb/>vero solempnia tenente ea prae manibus unam orationum, quam sanctus pontifex
				<lb/>eidem dominae propria manu scripserat in usu orationis sibi habendam, chartam, qua continetur
				<lb/>praedicta oratio scripta, oculis superposuit, et abstersit; et deinceps recepta.lucis
			<lb/>claritate, ut prius, nocte et die non expavit lectioni insistere.</p>
		</div>
		<div type="chapter">
			<head><lb/>81.</head> <p>Everardus quidam Francigena genere, ordine presbyter, nobiscum nuper aderat;
				<lb/>cui ambos minores digitos unius manus gutta subito superveniens rigidos reddiderat, et
				<lb/>partem palmi pariter et iuncturam, qua manus brachio nodatur, adeo arripuerat, quod ad
				<lb/>nullius officii usum eam inflectere valebat. Et quia totius brachii vires etiam defecerant,
				<lb/>corrigia in collo ligata suspensum brachium sustentabat. Prandente eo cum ipsius consociis,
				<lb/>advenit quaedam paupercula ex charitate sancti Anselmi petens sibi dari eleemosynam;
			<lb/>qui fractum panem manu sua porrigens mox sanatus est a praedicta infirmitate.</p>
		</div>
		<div type="chapter">
			<head><lb/>82.</head> <p>Quod inpraesentiarum narrare contendo, nullus perversa mente fictitium vel fabulosum
				<lb/>contendere praesumat. Testis adest huius rei idem ipse, qui confractis non
				<lb/>modicis catenis, praesidio sanctissimi confessoris Anselmi mirabiliter est liberatus de angustia
				<lb/>carceris. Contestantur pariter catenae confractae; praesentibus episcopis, audientibus
				<lb/>populis praedicavit et praedicat suae captionis miserabilem aerumpnam et liberationis
				<lb/>praedicandam laetitiam. Crescente, sicut ubique terrarum notum est, validae persecutionis
				<lb/>tempestate adversus sanctum Gregorium VII, dignum Romanae ecclesiae apostolicum, pro
				<lb/>veritatis et iustitiae praedicatione atque pariter contra totius Romani imperii catholicos,
				<lb/>christianissima comitissa domna Mathilda pro ecclesiae defensione totis insudavit viribus.
				<lb/>Ubertus Arditionis filius et praedictae domnae capitaneus unus, ut in hac perturbatione
				<lb/>de eius fidelitate et servitio indubitanter ipsa domna confideret, inter multas alias fidelitatis
				<lb/>promissiones omnes, quibus suarum arcium custodiam commiserat, iurare compulit,
				<lb/>fortitudines arcium quas custodiebant, supra nominatae domnae potestati liberae tradituros,
				<lb/>ac deinceps in eiusdem fidelitate permansuros, si idem Ubertus aliquid infideliter adversus
				<lb/>eam domnam faceret, vel quippiam malitiose tractaret. Post capto Uberto ob suae infidelitatis
				<lb/>nequitiam, homines illius contra iuramenti sponsiones non timuerunt, quidquid iniuriose
				<lb/>poterant agere adversus eandem domnam. Ex quorum numero quidam Lanfrancus,
				<lb/>de Piola nomine, officio miles, quia ipsorum perversitatibus inhaerere renuebat,
				<lb/>insidiis et traditionibus ab eisdem captus et a tempore Augusti usque ad octav. Kalend.
				<pb n="35"/>
				<lb/>Aprilis duro carcere est affectus et non modicis catenis adstrictus. Iidem quoque malitiosi
				<lb/>cogitabant, quomodo possent ei vitam eripere, nec tamen volebant cognosci, eorum
				<lb/>ingenio hoc factum fuisse. Cumque tot angustiis astrictus solam mortem exspectaret, in
				<lb/>vigilia sancti pontificis Anselmi arrepto somno visum sibi est, sanctissimum praesulem ante
				<lb/>se deambulare habitu, quo adhuc in carnea solebat incedere. Ad quem mox exclamans,
				<lb/>inquit: <hi rend="italic">Sancte Anselme, quam apte, quam utiliter servivi multoties; servitium meum te bene
				<lb/>remuneratum promisisti mihi persaepe. Ecce aerumpnas meas respice, et quia vales, subsidium
				<lb/>affer. Et quoniam nequaquam deceptus es, promissiones tuas nunc adimple, nunquam
				<lb/>convenientius mihi, quam nunc, potuisti rependere mei servitii munus. Saltem ecclesiae me
				<lb/>restitue, quam intrare me prohibent.</hi> Ad quem piissimus Dei pontifex inquit: <hi rend="italic">Ne timeas,
				<lb/>ecclesiae te ego restituam.</hi> Mox visum est sibi, in ecclesiam quandam se ab eo deduci et
				<lb/>signari et benedici. Cui mox: <hi rend="italic">Ecce ecclesiae restitutus es,</hi> dixit. Ad quem homo ille: <hi rend="italic">Me
				<lb/>redditum, inquit, ecclesiae, satis gaudeo. Sed adhuc auxilium tuum, domine, imploro.</hi> Quem
				<lb/>sanctus pontifex pie consolans ait: <hi rend="italic">Ab hodie octavo die et cultrum meum tibi mittam, et
				<lb/>necessarium auxilium impendam.</hi> Itaque die octavo occurrente venit ad eum quidam Reginae
				<lb/>civitatis ante incognitus, acutissimam limam deferens secum. Qua data videntibus
				<lb/>cunctis, nec contradicentibus qui aderant custodibus, compedes et catenas rescidit velociter.
				<lb/>Dubitante vero eo pro custodibus exire, subito sanctissimus confessor advenit, atque visa
				<lb/>est domna Mathilda advenisse, multitudine homimun subsequente, cui cum diceret: <hi rend="italic">Quid
				<lb/>exspectas exire? ne differas; surge confidenter;</hi> surrexit videntibus custodibus et exivit
			<lb/>illaesus. </p>
		</div>
		<div type="chapter">
			<head><lb/>83.</head> <p>Praesentis narrationis miraculum est nobis notificatum sub multorum audientia,
				<lb/>narrante et contestante eadem cui hoc contigit, femina. Aestatis tempore nuper praeteritae
				<lb/>quaedam femina de Ripalta ad laborem mendicarum in campos ex more exierat,
				<lb/>suam secum ducens filiolam. Eo vero tempore luporum pestis adeo increverat, quod etiam
				<lb/>a conspectu parentum pueros rapere non formidabant. Cumque, ut dixi, in campis existeret
				<lb/>lupus repente filiam sibi surripuit. Ut autem misera mater dilaniatam a fera deportari
				<lb/>vidit filiam, quibus valebat vocibus sanctissimum interpellabat Anselmum, ut sibi et miserae
				<lb/>filiae ferret subsidium. Mox piissimi praesulis invocato nomine, rabida illa fera ab ore
				<lb/>proiecit puellam, tamen non audens tangere et a longe prospiciens eam. Mater vero
				<lb/>anxia, confisa tamen de sanctissimi confessoris subsidio festinavit ad adiuvandam filiam.
				<lb/>Quam cum deduceret, lupus sequebatur utramque. Sancti itaque praesulis clamitans saepe
				<lb/>subsidium, tandem ferae illius fames est refraenata, et utraque femina ab illius morsibus
			<lb/>liberata.</p>
		</div>
		<div type="chapter">
			<head><lb/>84.</head> <p>Quod praesentes vidimus, nequaquam silentio praetereundum duximus. Mulier
				<lb/>quaedam cruribus sub se retortis contracta, manibus et natibus totum corpus gestabat.
				<lb/>Haec diu sancti pontificis postulans praesidium, erecta est ad venerandum tumulum: quam
			<lb/>ante eleemosynis sustentatam novimus et complures ex nostris civibus.</p>
			<p><lb/>Praesens adhuc est nobiscum filius archipresbyteri de Colurnio, Ubaldus nomine,
				<lb/>qui retulit et saepe interrogatus itidem refert huius rei narrationem. Hic cum in nostra
				<lb/>civitate artis grammaticae vacabat studio, nullam devotionem, nullam reverentiam sancto
				<lb/>confessori exhibens, illius sanctis detrahebat virtutibus. Die vero quadam vehementi capitis
				<lb/>dolore arreptus, ac credens, se pro dolore iam morti proximum, invocabat sancti pontificis
				<lb/>auxilium, promittens se liberatum deinde fore credulum et eius virtutum praedicaturum
				<lb/>gloriam, sicut de eo ante perverse locutus fuerat. Fatigatus itaque nocte tota circa
				<lb/>matutini temporis horas leni sopore correptus, in somnis vidit sanctum Dei famulum capiti
				<lb/>manum imponere et se benedicere sanctae crucis signaculo. Qua visione praeterita, evigilans
			<lb/>cognovit se liberatum illius doloris molestia.</p>
			<p><lb/>In die ascensionis nuper praeteritae quaedam femina de Godi, Richilda nomine,
				<lb/>compluribus nota, per integrum annum et eo amplius, quantum est ab Epiphania. . . . . .
			<lb/><hi rend="italic">Caetera desiderantur.</hi></p>
		</div>
	</body>
</text>
</TEI>
