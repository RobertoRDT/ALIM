<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Paulinus Aquileiensis</author>
				<respStmt>
					<resp key="print_editor">Edizione critica a stampa a cura di</resp>
					<name>E. Dümmler</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EF">Edoardo Ferrarini</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="4100" unit="words">Parole: 4100</measure>
				<measure quantity="26566" unit="characters_without_spaces">Caratteri (spazi esclusi): 26566</measure>
				<measure quantity="30293" unit="characters_witht_spaces">Caratteri (spazi inclusi): 30293</measure>
			</extent>
			<publicationStmt>
				<publisher>ALIM</publisher>
				<date when="2015-12-10">10/12/2015</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: Parole: 4.144&#13;
Caratteri (spazi esclusi): 26.757&#13;
ES</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Paulinus Aquileiensis</author>
						<title>Epistolae</title>
						<editor>E. Dümmler</editor>
					</analytic>
					<monogr>
						<title level="m">MGH, Epistolarum tomus IV. Karolini aevi II.</title>
						<editor>E. Dümmler</editor>
						<imprint>
							<publisher>Weidmann</publisher>
							<pubPlace>Berlin</pubPlace>
							<date>1895</date>
							<biblScope unit="page">517-527</biblScope>
						</imprint>
					</monogr>
					<series>
						<title level="s">MGH, Epp.</title>
						<biblScope unit="volume">4</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="EF">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="517"/>
		<div>
			<head><lb/>CATHOLICO SEMPERQUE IN CHRISTO INCLYTO TRIUMFATORI DOMNO CAROLO DIVINA
			<lb/>CORONANTE CLEMENTIA REGI PAULINUS MINIMUS OMNIUM SERVORUM SERVUS.</head>
			<p><lb/>Concordi parilique devotione cum fratribus et cum consacerdotibus nostris roseo
				<lb/>in Christi Iesu cruore aeternas multipliciter supplici concinnamus stilisona voce salutes.
				<lb/>Et sacris paternorum canonum valenter incitantibus documentis, et vestris, ut verum
				<lb/>resonat, mellitis salubrius inrorantibus salivis, in hac, cui Deo auctore licet indignus
				<lb/>indignoque famulatu deservio, sede, concilium habitum alti fuisse sub nomine
				<lb/>regis, tranquillissimis vestrae serenitatis auribus operae pretium duximus humillimis
				<lb/>horum, quamvis incultorum, apicum suppliciter notulis intimare. Non enim iuris fas
				<lb/>est, nec potest quelibet docili digesta calamo rationalis formule sanctio perspicue
				<lb/>rata putari, nisi fuerit iudiciali calculo exploratius examinata, argentique more a sui
				<lb/>rubiginis scoria septimpliciter probati expurgata conbustione. Et tunc plurimorum
				<lb/>iudicio iure fulcita poterit sacris inserta foliis veneranda videri. Alioquin non satis,
			<lb/>ut reor, proprio tantundem scribentis valebit arbitrio probabilis estimari.</p>
			<p><lb/>Cumque ex condicto in unum cannonicis coactus syllabis sacerdotalis coetus
				<lb/>religiosa convenisset devotione, requisitum protinus concorditer constat, summa quantotius
				<lb/>explorante subtilitatis sagacitate, quemadmodum eiusdem declarat reverendi
				<lb/>concilii solertissimus ordo, de quacumque activi negotii qualitate, de causa siquidem
				<lb/>ortodoxae fidei, de statu quin etiam ac famosa ecclesiastici culminis dignitate, de
				<lb/>rerum quarumcumque dispendiosa iactura, de quibuscumque necessariis susurrantium
				<lb/>questionum petitionibus, de quibus iuste rectęque conqueri potest, quarumque querule
				<lb/>disputationis exhibitio, nodosa licium adligatione contorta, sacerdotali nichilominus
			<lb/>desiderabat enodatim dirimatione resolvi.</p>
			<p><lb/>Haec nostrae humillimae parvitatis exiguitas iuxta tenuissime minus ut decuit
				<lb/>incapabilem intelligentiae nostrae capacitatem, non ut iuxta consummatam perfectionem
				<lb/>celebre dignumque fuerat, nec ut tanti exigebat censura regiminis, sed in quantum
				<lb/>annuens inmeritis nobis altissima dignata est gratuito munere largiri clementia, prout
				<lb/>rei ratio prestabilius exposcebat, de singulis quibuscumque temptavimus inevitabilium
				<lb/>negotiorum quaerimoniis explicare. Quae cuncta iuxta moris nostri non incognitae
				<lb/>gloriae vestrae voluntatis nostrae consuetudinem, quemadmodum in fronte huius prefati
				<lb/>sumus epistole, in vestrae potestatis emancipata arbitrio, in vestro nichilominus
				<lb/>decrevimus reservare iudicio: quatinus subtili libraminis vestri moderatius lance librata,
				<lb/>si sinistro plus iusto relabente moderaminis perpendiculo nullius esse deprehendantur
				<lb/>momenti, vestrae auctoritatis censura penitus abolita sopiantur. Si vero alicuius fortassis
				<lb/>utilitatis equo pendente libraminis disco rata, si dici liceat, poterunt adprobari,
			<lb/>vestris fulcita fortius adiumentis vivaciter convalescant.</p>
			<p><lb/>Quod si sola putationis ventivagis palmitum fruticantibus foliis indigent falce,
				<lb/>ita dumtaxat ut resecatis vitiorum truncatim sarmentis, in camino vestrae, ut ita
				<lb/>dixerim, conbustis sapientiae, in eo ut ad favillas folligenum redigantur, ac per hoc
				<lb/>explosa, ad purum semiputata paupertatis nostrae vineta mustiflua, gemmato suspensa
				<pb n="518"/>
				<lb/>in pampino, uvarum ubertim copia pinguidinis infusa ratione rore rubescat. Quocirca
				<lb/>praecoquitur gentibus butriones folliculis in mentium quandoque torculari ingenui
				<lb/>expressi pondere aureis novum sanae flavescat doctrinae Fallernum in pateris,
				<lb/>quibus usque salubriter epotatis ad fundum, merentia siquidem corda sua virefacta
				<lb/>saporis dulcedine, letitiae protinus repleta gaudio helarescant, de illa videlicet vini
				<lb/>potatione, de qua psalmista typice cecinit dicens: “Panis”, inquit, “cor hominis confirmat,
				<lb/>vinum letificat”: et rursus: “Inebriabuntur ab ubertate domus tuae, et torrente deliciarum
			<lb/>potabis eos”.</p>
			<p><lb/>Ecce enim bals[am]igeri transmisso iam iamque lordanis alveo, repromissionis
				<lb/>terram Iesum ducem sequentes ingressi, fructifera confestim arbusta legis studuimus
				<lb/>plantare, cogente praecepto, quod figurata legitur nichilhominus promulgatione digestum.
				<lb/>In primo itaque, secundo, et tertio anno primordia fructuum eorum prohibiti contrectare,
				<lb/>gustare rennuimus; sed nec summo recte putavimus horum quippiam, gulosa
				<lb/>delusi fraude, apice linguere lingue, moxque praeputia eorum discretionis recidi
				<lb/>onestius prospeximus cultro, obvolutaque tenuissimis verborum foliis intacta iudicavimus
				<lb/>permanere, ne forte valde lasciva mollitie resoluta, et elationis nimiae perfluida
				<lb/>teneritudine, necdum humillitatis suco perfusa, maturae dulcedinis sapore suavia ad
				<lb/>vomitum superbiae magis comedentis provocarent faucem quam refectionis gratia suaviter
				<lb/>dulculata humili demulcerent edulio receptacula ventris. Nunc autem legaliter
				<lb/>in hoc anno de fructibus eorum edendi concessa licentia, Mosaico per omnia calamo
				<lb/>cohibente, non ab re aestimo, si avidius vesci ex eis humili simplicique palato desidero.
				<lb/>“Quis plantavit”, inquit apostolus “vineam, et de fructu eius non comedit”? Et
				<lb/>quis pascit gregem vel premit ubera, et lactis dulcedine defraudatus, ieiuno deficiens
			<lb/>stomacho inanescat?</p>
			<p><lb/>Sed hoc ipsum melius prorsus putavimus haec omnia in uno coacervata fasce
				<lb/>stili nostri ferculo serenis vestris vultibus deferenda: quatenus vestrae discretionis
				<lb/>arbitrio acerrima poma, necdum maturo suco perlucida, ne carpantur manu sola, aut,
				<lb/>ut ita dixerim, animadversionis virga aurisonis discutiantur syllabarum latentia de
				<lb/>frutectis praetereuntium pedibus conculcanda. Ea vero, si tamen inveniri potuerint,
				<lb/>quae solis perfusa radio aureum fingant decorem in cortice rationalique decerpta
				<lb/>pollice discoloribus depictis palmulis vestro reponantur iudicio redolentia in canistris,
				<lb/>ad usus utique fruentium, etsi non digna nobilium, pauperum forsitan necessario reservata.
				<lb/>Scio enim pueros vestros peritissimos viros huiusce artis gnaros strenuosque
				<lb/>cultores, quorum sudore luculentoque verborum lepore, qui calamo linguae astuto
				<lb/>perfuncti ingenio in mentis tinctorio intingere non sunt ignari, vestris per omnia
				<lb/>magnisonis obtemperando praeceptis, et errata corrigi et triticea farra a vitiorum
				<lb/>zizaniis discretius poterunt expurgari, qui pretor illa aurea regiaque falce regalibus
			<lb/>tenetur moderatius palmis.</p>
			<p><lb/>Habent procul dubio et ipsi proprias dentatis subtiliter nichilominus limis exacuatas,
				<lb/>cinctoriis prorsus vectitant suspensas in strofiis, quamquam nec bellicis, his
				<lb/>contenti, careant armis, induti nimirum luricis triformicis et cristatis instructi galeis
				<pb n="519"/>
				<lb/>pergunt ad bella doctissimi. Scio horum quendam inter triginta nobiliores et super
				<lb/>triginta nominatissimum, et alium inter tres celeberrimos et super tres principem, sed
				<lb/>et alios tres primos fortissimos, quorum vibrantibus astis alophilorum, idest malignorum,
				<lb/>spirituum sive hereticorum, sanguinulenta strage hinc inde reiectis ecclesiae
				<lb/>hostibus, poterunt castra relidi. Hii namque fortissimi castrorum principes, sed et
				<lb/>prudentissimi dominicae vineae cultores, nolo, me totis viribus insequantur, sed dissimulantes
				<lb/>meritorum culpam, indulgentiae mihi venialiter porrigant manum. Non enim
				<lb/>magni est praeconii, nec iudicabitur palmata tyronis de triumpho corona, si de inermi
			<lb/>fuerit ruriculae sanguine rubicunda.</p>
			<p><lb/>Porro si gyganteo super me impetu conantur inrumpere, obsecro, venerabilis
				<lb/>princeps, exemplo mei causa pietatis alas non vos pigeat late sparsimque diffusas
				<lb/>extendere, ac per hoc obposito benignitatis scuto, praeparatisque spiculis labiorum,
				<lb/>ne patiaris me ab his violentis ultro calcibus inculcari. Quod si quispiam horum
				<lb/>Herculeam clava[m] robusto se iactans gestare sub humero, et pedetemtim veniens,
				<lb/>sive clanculo sive in propatulo, inprobe capitis mei vibranti inmerso ictu inlidere
				<lb/>cerebrum connitatur, quatenus inflammata cavillatione cum suis adseculis spumosis
				<lb/>infuso salibo dentibus, alacer huius facturae conlisione procaciter coeperit incrispare
				<lb/>cacinnum; mittatur, quaeso, protinus ad eum summa pernicitate praecurrens Bannaias
				<lb/>filius Ioiadae, secretarius Davidis auriculae in virga, qui vi extorqueat clavam
				<lb/>de manu eius, sed non ad suppremam fatalem suam perniciem, quocirca amissa
				<lb/>roboris fiducia societur, quin immo membratim tribus vel triginta fortissimis viris caritatis
			<lb/>vinculo et humilitatis ansula religatur.</p>
			<p><lb/>Verumtamen, sicut supra exorabili stili voce praetulimus, Dei omnipotentis devicti
				<lb/>amore et sanctae matris vestrae ecclesiae profectu decoreque compulsi, quicquid
				<lb/>vobis placuerit vel displicuerit, aut si omnino nil dignum duxeritis, sacris nobis
				<lb/>vestris iubete syllabis significantius propalare. Nec hoc praetereundo, sed magis
				<lb/>necessarium per omnia scire vestrae maluimus sinceritatis mansuetudinem, quoniam
				<lb/>huius statuta concilii, non quasi generalia, sed localia vel etiam specialia, cum provincialibus
				<lb/>istius sedis consentaneisque episcopis aequum ratumque prospeximus delegare,
				<lb/>si tamen vestra vestrorumque fidelium fuerint auctoritate probabiliter roborata,
				<lb/>vel si curvatim inclusa infra circulum resecantis falcis vestrae nonnulla vel etiam
				<lb/>quam plurima inlesa valuerit effugere, et ad nostrae quandoque humilitatis manus
				<lb/>prospera iucunditate celebrique praecincta laetitiae favore leta reverti meruerint, indulgentiae
				<lb/>vestrae praenotata stigmatae venerando, non quidem vetamus cui libuerint,
				<lb/>sed nec coartamus, cui displicuerint, gratis tamen cunctis oblata in arbitrio respuendi
				<lb/>vel amplectendi relinquimus unicuique. Non enim fastidientis in guttur ultro inmergimus
				<lb/>huius sorbitiunculae scyphos, sed nec avide hiantis patula raptim de fauce
				<lb/>cyathos subtrahimus plenos de rore Liei, exceptis his nimirum, quibus oris nostri
			<lb/>officio opportune et importune ex debito sunt flaventia pocula modis omnibus propinanda.</p>
			<p><lb/>De sacerdotibus autem plagis inpositis semisque vivis relictis, vel certe diabolico
				<lb/>fervescente furore per eius satellites interemptis, non meum, sed vestrae definitionis
				<lb/>erit iudicium. In vestrae itaque potestatis altitudine, in quodam iudiciali libello a
				<lb/>sanctis olim patribus salubriter praelibato legisse me recolo reservatum. Ob quam
				<lb/>igitur causam haec fecerint, vestris certius scio omnino non latuisse neque latere
				<pb n="520"/>
				<lb/>sacris memoriis. Neminem namque alium arbitrati sunt sanctam ecclesiam de inlatis iniuriis
				<lb/>tam potentissimae quam regali animadversione ulcisci, vicariam ab eo vicissitudinis
				<lb/>expetens curam; ut quemadmodum illa eum et in praesenti saeculo nequam sacris
				<lb/>tuetur perpetem precibus, et inter bella spiritalibus non cessat coronare triumphis,
				<lb/>et caelesti regno divinam inplorando clementiam participem fieri inprecatur, ita et ille
				<lb/>principalem adeptus potentiam et ab inimicis eius valenter eam defendere et de hostibus
				<lb/>eius ultrici invectionis sententia non desinat vindicare. Non igitur dedignetur
				<lb/>benignitatis vestrae excellentia sollicitudinis erga eam pro hoc negotio vigilanter gerere
				<lb/>curam, rememorantes per omnia sacri fontis utero, de quo multo longe felicius estis
				<lb/>renati, fideique lactis dulcedine enutriti, quam prius materna bene quamvis vulva
			<lb/>generati, carnalibus estis uberibus ablactati.</p>
			<p><lb/>Egrediatur quapropter, si placet, una de hac re per universam regni vestri late
				<lb/>diffusam monarchiam decretalis sententiae ultio, quam nulla umquam possit inimica
				<lb/>veritatis et adversatrix iustitiae quaelibet urguente refragationis instinctu oblivio abolere.
				<lb/>Valde enim huius sceleris truculenta praestigia ob incuriam discipline per
				<lb/>cunctas mundi ecclesias praevaluere partes. Unde vestri est censura magisterii
				<lb/>resecanda haec noxialis morbi modis omnibus pestis, et potentissima docilique funditus
				<lb/>manu extirpanda: quatinus sit sancta ecclesia vestris adiuta praesidiis libera et
				<lb/>ab humano sanguine inpolluta, quae Christi est precioso sanguine purpurata. Quocirca
				<lb/>eiusdem retenti feliciter gremio, et in hac vita incolomes et gloriosi, et aeterna
				<lb/>beatitudine gaudebundi semper potiamini et felices per Iesum Christum dominum
				<lb/>nostrum, qui cum patre et Spiritu sancto vivit et regnat Deus in trinitate perfecta per
			<lb/>omnia saecula saeculorum. Amen.</p>
		</div>
		<lb/><!-- - - - - - - - - - - - - - -->
		<div>
			<p><lb/>Admonere te cum lacrimis et multo gemitu cordis curamus, fili Haistulfe,
				<lb/>si tamen filius dici debeas, qui tam crudeliter infelix homicidium perpetrasti. Nam
				<pb n="521"/>
				<lb/>occidisti uxorem tuam, partem corporis, legitimo tibi matrimonio sociatam, sine
				<lb/>mortis causa, non tibi resistentem, non insidiantem quocumque modo vitae tuae.
				<lb/>Non invenisti eam cum alio viro nefariam rem facientem, sed incitatus a diabolo,
				<lb/>impio inflammatus furore, latronum more atrocius eam gladio tuo, crudelior omni
			<lb/>bestia interemisti.</p>
			<p><lb/>Et nunc post mortem eius addis iniquitatem super iniquitatem, filiorum tuorum
				<lb/>improbe praedo, qui matri non pepercisti et filios tuos orphanos esse fecisti, inducere
				<lb/>super eam vis mortis causam post mortem per testem unum homicidam et
				<lb/>reprobum. Cum nec sanctum evangelium nec ulla divina humanaque lex unius
				<lb/>testimonio etiam idonei quempiam condempnet vel iustificet, quanto magis per
				<lb/>illum tam flagitiosissimum et scelestissimum. Nec illa debuit viva condempnari
			<lb/>nec tu poteris post mortem eius excusari.</p>
			<p><lb/>Prius causa criminis subtiliter in veritate fuerat investiganda, et tunc, si rea
				<lb/>fuisset inventa, secundum legis tramitem debuit excipere ultionis vindictam. Nam
				<lb/>et si verum, quod absit, fuisset, sicut adulter ille mentitus est, post octo annos
				<lb/>paenitentia forsitan peracta dimittere eam per adprobatam causam poteras, si
				<lb/>voluisses, occidere eam tamen nullatenus debuisti. Non enim vult Deus mortem
			<lb/>peccatoris, sed ut convertatur ad penitentiam et vivat.</p>
			<p><lb/>Idcirco placeat tibi consilium nostrum et fac hoc quod tibi melius et levius
				<lb/>videri potest. Miserere animae tuae, ut non sis tuus tibimetipsi hornicida. Relinque
				<lb/>quapropter, rogamus te, hoc malignum seculum, quod te traxit ad tam inmanissimum
				<lb/>peccati facinus. Ingredere in monasterium, humiliare sub manu abbatis,
				<lb/>multorumque fratrum precibus suffragare. Observa cuncta simplici animo, quae
				<lb/>tibi fuerint imperata, si forte ignoscat infinita Dei bonitas peccatis tuis, et refrigescat
				<lb/>anima tua, priusquam crucieris perpetuis flammis. Hoc tibi melius et levius
			<lb/>esse certissime scias.</p>
			<p><lb/>Sin autem penitentiam publicam permanens in domo tua vel in hoc mundo vis
				<lb/>agere, quod tibi gravius et durius et peius esse non dubites, ita ut agere debeas,
				<lb/>te exhortamur. Omnibus diebus quibus vixeris penitere debes: vinum et omnem
				<pb n="522"/>
				<lb/>siceram non bibas carnem nullo umquam tempore comedas praeter pascha et
				<lb/>diem natalis Domini. In pane et aqua et sale penite. In ieiuniis, vigiliis, orationibus
				<lb/>et elemosinis omni tempore persevera. Arma numquam cingere nec
				<lb/>causam in quolibet loco litigare praesumas. Uxorem numquam ducas, nec concubinam
				<lb/>habeas, nec adulterium committas. In balneo numquam lavare presumas, nec
				<lb/>conviviis laetantium commiscere. In ecclesiis segregatus ab aliis christianis post ostium
				<lb/>et postes humiliter te ponas, ingredientium et egredientium te suppliciter orationibus
				<lb/>commendes. A communione sacri corporis et sanguinis Christi cunctis diebus
				<lb/>vitae tuae indignum te existimans abstineas; in ultimo tamen exitus vitae tuae die
				<lb/>pro viatico, si merueris et si sit qui tibi tribuat, tantummodo venialiter ut accipias,
			<lb/>tibi concedimus.</p>
			<p><lb/>Sunt et alia multa, quae tibi durius et satis acrius erant, iuxta tam magnum
				<lb/>pondus peccati, infelix, adicienda; sed si haec omnia, quae supra misericorditer dicta
				<lb/>sunt, perfecto corde Domino auxiliante feceris et custodieris, confidimus de inmensa
				<lb/>Dei clementia remissionem te tuorum habiturum peccatorum; et secundum boni
				<lb/>iustique pastoris imperantis iussionem absolvat te sancta ecclesia ab hoc vinculo
				<lb/>peccati in terris, ut sis per ipsius gratiam, qui eam sanguine suo adquisivit, solutus
				<lb/>in caelis. Sin autem aliter feceris et sanctae matris ecclesiae tam salubrem admonitionem
				<lb/>despexeris, ipse tibi sis iudex et in laqueo diaboli, quo inretitus teneris,
				<lb/>permanebis. Sanguis tuus super caput tuum; nos alieni a consortio tuo, pro
				<lb/>aliorum filiorum Dei salute ipso opitulante omni sollicitudine intenti innitimur desudare
				<lb/>et Domini attentius misericordiam cotidie implorare, qui cum patre et Spiritu
			<lb/>sancto vivit et regnat Deus in trinitate perfecta per omnia secula seculorum. Amen.</p>
		</div>
		<pb n="523"/>
		<div>
			<head><lb/>TRIUMPHALIBUS LARGIENTE DOMINO GLORIOSIUS INSIGNITO CORONIS DOMNO KAROLO
				<lb/>ORTHODOXAE STRENNUISSIMO FIDEI CULTORI REGIIQUE CULMINIS ALTITUDINE SUBLIMATO
				<lb/>PAULINUS, LICET INDIGNUS SERVORUM DOMINI SERVUS, CATHOLICAE SANCTAEQUE AQUILEGENSIS VALVICULA SEDIS, RUBICUNDA MEDIATORIS PRAECIOSI IN SANGUINIS
			<lb/>ASPERSIONE SALUTEM.</head>
			<p><lb/>Reverendorum siquidem apicum vestrorum sacris veneranter inspectis syllabis
				<lb/>sepiusque dulcedinis exigente recensetis sapore, factum est pabulum suavitatis eius
				<lb/>in ore meo quasi mel dulce et tamquam hibliflui distillantis favi mellitae suffuscae
				<lb/>guttulae faucibus meis, totum me procul dubio ex eo quod commodius contigit, dulcedinis
				<lb/>sapor possedit. At ubi Felicis, quin immo infelicis, perversique fautoris dogmatis
				<lb/>perfidiae sectae clangor horrisonus, auras raptus per vacuas, humilitatis meae
				<lb/>multare non distulit aures, versa est continuo in amaritudinem caro mea et respirantia
				<lb/>internorum viscerum meorum vitalia tamquam poculo obriguere propinata toxifluo.
				<lb/>Ac per hoc continuo pallui, interioris hominis vitiato pulmone. Huius nimirum reiecta
				<lb/>pestis fellivomae amaritudinis crapula capabilia mei stomachi refrigerasse receptacula
				<lb/>modo mirabili contemplatae faciei suffusus venustatis rubor declarat. Purgato igitur
				<lb/>iecore mentis ysopi asparso fasciculo lanaeque coccineae cedrino inpexe ligno cataplasmato
				<lb/>peniculo, offeram utique ei caritatis studio exhibito calicem aureum flavigero
				<lb/>radiante fulgore. Non quidem illum Babylonicum, quo propinatae sunt omnes gentes, sed
				<lb/>illum qui in manu Domini vini meri plenus est mixto, qui inclinatur ex hoc in hunc,
				<lb/>cuius fex non est exinanita, et licet bibant ex eo omnes peccatores terrae. Sed aliis
				<lb/>quidem est gustus vitae ad vitam, aliisque gustus mortis in mortem. Non est in eo
				<lb/>mors, sed vita. Mors autem et vita est in ore bibentis ex eo, qua mente cuiusve fidei
				<lb/>religione quis biberit. Si igitur mente sancta quis catholicae fidei sinceritate perspicuus
				<lb/>gustaverit, vita vivit et non morietur. Sin autem mente lucubri perfidiaeque mancipatus
				<lb/>errori epotaverit, morte morietur et non vivit. Non enim buccella Domini manu largita
				<lb/>mors, neque satanae mortiferae potestatis fuit infecta saevitia, sed in animo proditoris
				<lb/>vigebat. Nam unde Iudas sempiternae mortis luit intolerabiles poenas, inde beati apostoli,
				<lb/>qui fideli de manu Domini animo accipere particulam meruere panis, aeternae vitae
				<lb/>gaudium consecuti caelorum sine fine potiuntur praemium regni. Denique cum catholicus
				<lb/>quicumque manu Domini tribuente de sacrae scripturae calice recta fide, devota mente,
				<lb/>sanoque sensu bibens satiatus fuerit, credideritque dominum nostrum Iesum Christum
				<lb/>verum Deum verumque filium Dei, de Deo genitum vero verumque hominem veraciter
				<lb/>de Spiritu sancto et Maria virgine natum, unum eundemque Deum et hominem
				<lb/>unum eundemque Dei hominisque filium ex utraque et in utraque natura unum, non
				<lb/>duos deos, nec duos, sed unum filium Dei, vita vivit et non morietur. “Si credideris”,
				<lb/>ait apostolus, “in corde tuo dominum Iesum Christum, et ore tuo confessus fueris,
				<lb/>quod Deus suscitaverit eum a mortuis, salvus eris”. Qui vero biberit ex huius scripturae
				<lb/>calice ore perfido, corde pessimo, mente perversa, et praesumpserit, quemadmodum
				<lb/>hereticus iste perfida voce garrire dominum nostrum Iesum Christum propter
				<lb/>magnum pietatis sacramentum, nuncupativum Deum et adoptivum filium, hic morte
			<lb/>morietur et non vivit.</p>
			<p><lb/>Igitur saluberrimis venerabilium incitantibus litterarum vestrarum imperiis, quatenus
				<lb/>iuxta parvitatis meae intellegentiam, licet pigrioris ingenii obsistat possibilitatis
				<pb n="524"/>
				<lb/>facultas, scribere tamen quae me contingit pro causa fidei contra pestilentes pravi
				<lb/>commenti obiectiones qualicumque non rennuo stilo. Scio enim qui dixit: “Aperi os
				<lb/>tuum et ego adimplebo illud”. Suspicari denique probabilia rerum extorquent indicia,
				<lb/>alio forte in tempore, aut per semetipsum, si vita comes fuerit, aut per complices
				<lb/>suos, si ipse ab hac luce iusto Dei fuerit subtractus iudicio, huius nimirum virulentae
				<lb/>stirpis fruticem redivivo conari ramnifero serere in virgulto. Unde et culpa morosae dilationis
				<lb/>in respondendum, quoniam ex causa contigit necessario interventa, idcirco inpetrandam
				<lb/>veniae fiduciam non titubabitur spes postulanti neglegentiae de torpore frustrata.
				<lb/>Praecavens igitur in futurum non ab re putavi per singula quaeque, quae in qualibuscumque
				<lb/>litteris eius contra catholicae fidei regulam inspiciuntur inserta, et scripturarum
				<lb/>admodum testimoniis et rationabilibus dumtaxat iuxta humanae possibilitatis efficientiam
				<lb/>disputationibus obviare. Si qua vero bene in his prolata habentur, nostris
				<lb/>persistunt adsertionibus roborata. Praeter illa nimirum, quae aut nullius esse momenti
				<lb/>aut ad hanc rem convenientius pertinere non videntur, et idcirco nostro se
			<lb/>refutabant facillime stilo suscipienda.</p>
			<p><lb/>Denique etsi non praetiosis, quia non mundis, a sorde peccati manibus, de sacris
				<lb/>tamen praetiosa scripturarum thesauris trium horum oblata librorum munuscula ante
				<lb/>praesepe Domini mei pleno supplicique offerre corde optime iudicavi, iuxta illud quod
				<lb/>Domini lege cavetur; “Non apparebis ter in anno vacuus in conspectu domini Dei tui”.
				<lb/>Ideoque indignum duxi ter in hoc anno, qui totum praesentis vitae typice tempus
				<lb/>designat, vacuus in conspectu Domini mei apparere. In hoc utique, ut planius dicam,
				<lb/>conscientiae meae anno, qui per quattuor cardinales virtutes, id est prudentiam, temperantiam,
				<lb/>fortitudinem et iustitiam, quasi per quattuor redeuntia in sese revolvi
				<lb/>tempora supputatur. Quique per quinque exteriores corporis sensus, qui in se ducti
				<lb/>denarii numeri summam concludunt. Quibus additis duobus, hoc est animae carnisque
				<lb/>substantia, efficiuntur simul duodecimus, tamquam per duodecim mensium differentias
				<lb/>lunares vicissim saepius redivivos explicat cursus. His etiam adiciuntur tres
				<lb/>naturalium morum principales effectus cordis animae mentis, ut est illud: ex toto
				<lb/>corde tuo, ex tota anima tua et ex tota mente tua. Per quos centenarius ter ductus
				<lb/>trecentenarii numeri figuram depingit. Quibus nimirum conectuntur sex morales aetatum
				<lb/>distinctiones, id est infantia pueritia et cetera, qui sexies per decem multiplicati
				<lb/>sexagenarii numeri summam deformant. His namque inseruntur diversarum rationabilium
				<lb/>cogitationum distinctae morum per gradus singulos qualitates, veluti sunt spes,
				<lb/>fides, caritas et his similia. Quae quasi multorum dierum calculatius quantitas numeri
				<lb/>multiplicata, veluti in trecentorum sexaginta et sex dierum anni nostri altitudo consurgit.
				<lb/>Huic forsitan profectionis anni coronae psalmista Deo commemorat benedixisse atque
				<lb/>benedicere: “Benedices coronae anni benignitatis tuae”. Corona quippe anni est perfectio
				<lb/>consummatae iustitiae. Quae quidem perfectionis corona non volentis nec currentis,
				<lb/>sed benignitatis et miserantis est Dei. Unde et campi Dei, hoc est humilium electorum
			<lb/>mentes, non a semetipsis, sed ex benignitate miserantis Dei implebuntur ubertate.</p>
			<p><lb/>In hoc nempe anno divinae benignitatis clementia ubertatis abundantiam largiente,
				<lb/>ut ter non apparerem vacuus in conspectu Domini tres in nomine sanctae Trinitatis
				<lb/>libros, licet inculto editos, non abnuo, stilo, in gazofilatio tamen sanctuarii fideli
				<lb/>recondere manu festino. De hoc igitur anno haec ita moraliter sentiendum existimo.
				<lb/>Allegoricae autem, qui a redemptore nostro secius sacratiusque datur intellegi, in
				<pb n="525"/>
				<lb/>quo duodecim apostoli quasi duodecim menses, omnesque electi eius veluti multorum
				<lb/>dierum summa per hoc sacratum numerum, trecentorum videlicet sexaginta et sex,
				<lb/>qui quasi in uno conglutinati corpore continentur, ipse insinuat qui per Esaiam prophetam
				<lb/>de semetipso protestatur dicens: “Spiritus Domini super me, eo quod unxerit
				<lb/>Dominus me, evangelizare pauperibus misit me, praedicare annum acceptabilem Domino
			<lb/>et diem redemptionis Dei nostri”. Amen.</p>
			<p><lb/>Explicit epistola calamo quamvis pigro digesta.</p>
		</div>
		<lb/><!-- - - - - - - - - - - - - - - - - - - - - - - - - - - - -->
		<div>
			<p><lb/>Moneo te et deprecor obnixe, piissime princeps, per eum, qui discipulis et apostolis
				<lb/>suis, quorum indigni vicem gerimus, ait: “Vos estis sal terrae” et “Qui vos audit
				<lb/>me audit, et qui vos spernit me spernit”, ut tu pro nobis contra visibiles hostes pro
				<lb/>Christi amore Domino opitulante dimices, et nos pro te contra invisibiles hostes
				<lb/>Domini deprecantes potentiam spiritalibus armis pugnemus, liceatque Domini sacerdotes
				<lb/>iuxta evangelicas et apostolicas regulas simpliciter Domino deservire, militare
				<lb/>in solis castris dominicis, quia iuxta eiusdem Domini vocem “nemo potest duobus
				<lb/>dominis servire”. Et Paulus: “Nemo militans Deo implicat se negotiis saecularibus, ut
				<lb/>placeat ei cui se probavit”. Nemo sibi blandiatur, quod utrumque possit et Deo et
			<lb/>mundo servire, quia veritas est et mentiri non potest qui hoc fieri non posse testatur.</p>
		</div>
		<pb n="526"/>
		<div>
			<p><lb/>... Primum est, quod non verbis bene, sed exemplis male docent. Secundo,
				<lb/>quod contra divinam voluntatem et sacram institutionem atque apostolicam et canonicam
				<lb/>auctoritatem non tribus saltim ebdomadibus, sed multo tempore ab ecclesia sibi
				<lb/>commissa, dimissis propriis sedibus et plebibus, postposito divino consilio et auctoritate,
				<lb/>postposita etiam praedicatione, doctrina, correctione, spiritus paracliti adsignatione
				<lb/>et sacra sancti chrismatis consecratione, omnique sacra institutione inretrectabiliter
				<lb/>abesse non erubescunt, et indifferenter, non utcumque, sed quasi rapaces et milites
				<lb/>armorum ad excitandos et provocandos eos, qui sanguinem effundunt et multa
				<lb/>flagitia committunt discurrere non metuunt, et qui orando docendo et praedicando
				<lb/>populum Dei et ecclesiam sibi commissam regere Deique clementiam circa genus
				<lb/>humanum placare debuerant, ipsi e contra male agendo, ut praefati sumus, disciplinam,
				<lb/>ultionem et iram divinae animadversionis exaggerare non desinunt, ut impleatur
				<lb/>illud, quod prophetia per Spiritum sanctum cominatur: “Erit sicut populus, sic et
				<lb/>sacerdos”. Res ecclesiae, quae vocatae sunt [vota] fidelium, pretia peccatorum et
				<lb/>patrimonia pauperum, quibus fideles fidei ardore et Christi amore succensi ob animarum
				<lb/>suarum remedium et caelestis patriae desiderium sanctam ditaverunt ecclesiam,
				<lb/>ut his ecclesia Dei exornaretur et milites Christi alerentur, pauperes recrearentur et
				<lb/>captivi pro temporum oportunitate redimerentur, rapientes non ut pastores, sed ut
				<lb/>praedones, in militiam et vanitatem mundanam contra ius divinum expendere non
				<lb/>detrectant. Unde facillime conici potest, quod plus terrena quam caelestia diligunt,
				<lb/>plus mortales homines quam Dominum metuunt, cum scriptum sit : “Oboedire oportet
				<lb/>Deo magis quam hominibus”. Et iterum apostoli inquiunt: “Non enim oportet nos
			<lb/>relinquere verbum Dei et ministrare mensis”.</p>
			<p><lb/>Hinc est, quod nec praecipuis festivitatibus et sollempnitatibus anni nec saltim
				<lb/>diebus quadragesimae observationis, qui saluti et poenitentiae consecrati sunt, et magna
				<lb/>devotione transigi debent, in quibus spetialiter circa animarum procurationem propensius
				<lb/>et adtentius invigilare debemus, in propriis non meremur residere parrochiis
				<lb/>ac civitatibus. Pro quo et destitutio divini cultus et praedicatio im plebibus et cura
				<lb/>subiectorum neglegitur, praesertim cum nec sacerdotali ministerio huiusmodi congruant
				<lb/>discursus, nec canonicae sit auctoritatis. Legitur enim in concilio Sardicensi capitulo XV.
				<lb/>non debere episcopum a sua ecclesia plus tribus ebdomadibus abesse. Et capitulo VIII.
				<lb/>eiusdem concilii constitutum est, quando et pro, quibus causis episcopi ad palatium
				<lb/>ire debeant. Legitur enim in Africano concilio capitulo LXII. concilium universale
				<lb/>nonnisi necessitate faciendum. Item in eodem, ne episcopi diutius in concilio teneantur.
				<lb/>Legitur etiam in ecclesiastica historia, quod, cum Iulianus destitutionem religionis
				<lb/>Christi vellet inferre in ecclesia, festinabat presules ecclesiarum a civitatibus
				<lb/>distrahendo suspendere, ut eorum absentia solveretur ecclesia, et dum qui docerent
			<lb/>non essent, per hoc longo tempore paterentur populi propriae religionis oblivionem.</p>
			<pb n="527"/>
			<p><lb/>Expedit tibi, venerande princeps, ut exerceas presules ad sanctarum scripturarum
				<lb/>indagationem et sanam sobriamque doctrinam, omne[m] clerum ad disciplinam,
				<lb/>philosophos ad rerum divinarum humanarumque cognitionem, monachos ad religionem,
				<lb/>omnes generaliter ad sanctitatem, primates ad consilium, iudices ad iustitiam, milites
				<lb/>ad armorum experientiam, prelatos ad humilitatem, subditos ad oboedientiam, omnes
				<lb/>generaliter ad prudentiam, iustitiam, fortitudinem, temperantiam, pacem atque concordiam.
				<lb/>His et his similibus, virorum optime, Deo tibi propitio sanctae ecclesiae
				<lb/>fastigium adcumulare non cesses, ut admirabili in rerum ecclesiasticarum sive civilium
			<lb/>administratione strenuus et sapientiae fonte redundes et virtutis exhibitione triumphes.</p>
		</div>
		<lb/><!-- - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - -->
		<div>
			<p><lb/>... Sciendum namque est, quoniam et ille, qui ab Hierosolima descendens, hoc
				<lb/>est a pacifica contemplatione sanctae ecclesiae, recessit, et iste, qui a paradysi moeniis
				<lb/>eliminatus dicitur, id est ab ovili ecclesiae et consortio fratrum segregatus exiit,
				<lb/>et omne menbrum, quodquod abscisum de corpore fuerit, hoc est ab unitate ecclesiae
				<lb/>separatum, nisi per paenitentiam et dignam satisfactionem donum gratiae omnipotentis
				<lb/>Dei ascendat Hierosolymam, videlicet ad contemplationem sese pacis suspendat,
				<lb/>et ad eum quod reliquerat recurrat ovile, hoc est caritatis vinculo religatus in
				<lb/>gremio suscipiatur ecclesiae, et in eo a quo praecisus est corpore inseratur, in unitatem
				<lb/>scilicet, et reconciliatus consocietur fratrum, salvus esse posse, quemammodum
				<lb/>et vos satis excellenter sacratius capaciusque scitis, nullo falsitatis quodlibet modo
				<lb/>sibi blandiatur fraude deceptus. Vae ergo illis, nisi altissima illis pietas benigna succurrat
				<lb/>paradigmate, quae et semivivo relicto et erranti perditaeque oviculae et absciso
				<lb/>de corpore membro pretioso subvenit misericorditer sanguinis ostro. Dignetur
				<lb/>itaque et vestra serenitas super has plagas vulnusque peccati infundere vinum et
				<lb/>oleum. Aspera siquidem ac lenia documentorum instillare fomenta necnon fasciolis
				<lb/>caritatis fracturas infarcire medicinali manu curato, quatenus subvecti patientiae vestrae
				<lb/>iumento ad stabulum perducantur ecclesiae curamque vestrae exhibitam beatitudinis,
				<lb/>ac per hoc assimilatus bono singulariter pastori, erraticam subvehens humeris ovem
				<lb/>ad ovile proprium, quippe ad sinum scilicet matris ecclesiae reportare gaudete; dissociata
				<lb/>nempe de corpore membra, imitantes per omnia Paulum apostolum, per unitatem
				<lb/>fidei et caritatis concordiam summo ac singulari unire capiti festinate, quatenus reddita
				<lb/>per vestram industriam omnibus pace, et illis sicut decet summo tantoque pontifici
				<lb/>honoris debitum et oboedientiae offerant fructus, et ut dominum timeant et veluti
				<lb/>patrem multa inpensi amoris dulcedine diligant, et vestra eos benignitas tranquillitas
				<lb/>quasi proprios refovens filios, perpetua protectione gubernet, vobisque pro dignae retributionis
			<lb/>premio caelestia regna aeternus arbiter largiri dignetur.</p>
		</div>
	</body>
</text>
</TEI>
