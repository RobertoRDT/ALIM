<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Passio sanctarum Seraphiae et Sauinae (BHL 7586)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1806" unit="words">Parole: 1806</measure>
				<measure quantity="10522" unit="characters_without_spaces">Caratteri (spazi esclusi): 10522</measure>
				<measure quantity="12131" unit="characters_witht_spaces">Caratteri (spazi inclusi): 12131</measure>
			</extent>
			<publicationStmt>
				<publisher>ALIM</publisher>
				<date when="2015-07-14">14/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<editor>E. D'Angelo</editor>
						<title level="m">Terni Medievale, La città, la Chiesa, I Santi, L'agiografia</title>
						<imprint>
							<publisher>Fondazione Centro Italiano di Studi Sull'Alto Medioevo</publisher>
							<pubPlace>Spoleto</pubPlace>
							<date>2015</date>
							<biblScope unit="page">169-180</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">54</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="0601/0700">VII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-per i file 380-386, sul sito ALIM, i dati bio-bibliografici sono scorretti (i dati indicati sulla pagina del n. 380 spettano in realtà al n. 382 e cosi via)</item></list></change>
		</revisionDesc>
	</teiHeader>

<text>
	<body>
		<div>
			<pb n="169"/>
			<p><lb/>Cum dies itaque metuendus innotuisset persecutionis Christianis,
				<lb/>multi etiam per orbem terrarum subirent in nomine Christi
				<pb n="170"/>
				<lb/>martyria, erat sancta uirgo Seraphia apud oppidum Vendinensium,
				<lb/>ciuis Antiochena, in domo Sauinae, quae fuit uxor Valentini et filia
				<lb/>Herodis quondam Metallarii, quae sub Vespasiano Augusto ter in
				<lb/>urbe Roma candidam dedit Romanis. Cum igitur eius filia memorata
				<lb/>sancta Seraphia morabatur, suadens etiam illam, ut Iesu
				<lb/>Christi domini notitiam gereret. Credens itaque sancta Sauina in
			<lb/>domino Iesu, crescebat in fide et bona conuersatione.</p>
			<p><lb/>Ad quam tunc misit Berillus preses, ut sanctam Dei uirginem
				<lb/>raperent ad tribunal. Primum quidem illustrissima femina sancta
				<lb/>Sauina, adhibitis pueris seu puellis, restitit illis. Et post paululum
				<lb/>dixit ad eam sancta Seraphia: «Domina mea mater, permitte michi,
				<lb/>ut eam: tantummodo ora, et fidens esto in dominum Iesum Christum.
				<lb/>Credo enim ego, etsi indigna et peccatrix sum, quod dignam
				<pb n="171"/>
				<lb/>me faciat dominus meus Iesus Christus sanctis suis ancillam
				<lb/>suam». Dicit ad eam Sauina: «Filia mea et domina mea, uirgo
				<lb/>Seraphia, aut uiuere tecum aut mori tecum: non te dimittam».
				<lb/>Et cum ei satis imminerent, iussit sibi parari basternam, et
				<lb/>perrexit ad pretorium. Cumque nuntiatum fuisset presidi Sauinam
				<lb/>illustrissimam feminam ante fores pretorii stare, habentem
				<lb/>etiam secum illam Christianam Seraphiam, quo audito, preses surrexit
				<lb/>et egressus in porticum pretorii honorans et dicens: «Quid
				<lb/>tibi ipsa derogas? Aut quare temetipsam uilem reddis? Aut quare
				<lb/>non consideras, quae es, aut cuius filia es? Coniunxisti enim te
				<lb/>Christianis, et oblita es natales tuos et memoriam tanti uiri, cuius
				<lb/>fuisti, et deorum, quorum iram uereor, ne incurras. Reuertere
				<lb/>magis in domum tuam, et dimitte illam nefandam, quae maleficiis
				<lb/>te et plures demutauit a deorum cultura». Sauina respondit:
				<lb/>«Illius sanctae puellae maleficiis utinam et tu suadereris, sicuti et
				<lb/>ego ab ea iuste suasa sum, ut ab immundis recederem ydolis, et uerum
				<lb/>et certissimum agnoscerem Deum, qui bonos ad eternam uocat
				<lb/>uitam, et malos in penam relinquit perpetuam!». Preses tunc
				<lb/>quidem reueritus illam, recepit se in pretorium; illa autem cum
			<lb/>sancta Dei uirgine reuersa est in domum suam.</p>
			<p><lb/>Preses uero post diem tertium parauit lusorium trans pontem
				<lb/>super arcum Bini, ubi solebat fieri themela, et iussit officio, ut adduceretur
				<pb n="172"/>
				<lb/>Seraphia. Quam cum rapuisset eam officium, sancta
				<lb/>Sauina secuta est eam pedibus, et uenit ad eam ad lusorium. Et
				<lb/>cum uidisset se non posse illam adiuuare, exclamauit dicens presidi:
				<lb/>«Canis rabide Asiatice, noli contra salutem tuam sanctam Dei uirginem
				<lb/>et dominam tuam contristare iniuriis: prope est enim, immo
				<lb/>adest Christus, dominus noster, qui te et imperatores tuos torquebit
				<lb/>sempiternis tormentis, qui tanta mala excogitauerunt seruientibus
				<lb/>Deo uiuo!». Et recepit se in domum suam cum magno fletu.
				<lb/>Preses uero iussit sisti sanctam Seraphiam, dicens illi: «Sacrifica
				<lb/>diis immortalibus, quibus sacrificauerunt domini imperatores».
				<lb/>Seraphia dixit: «Timeo et colo omnipotentem Deum, qui fecit
				<pb n="173"/>
				<lb/>celum et terram, et quae sunt in eis. Nam deos, quos iubes me
				<lb/>adorare, non sunt dii, sed sunt demonia, et ideo non licet michi
				<lb/>adorare eos, quia Christiana sum». Preses dixit: «Accede igitur
				<lb/>et sacrifica Christo tuo». Seraphia respondit: «Ego cotidie illi
				<lb/>offero sacrificia adorans illum et deprecans die ac nocte». Preses
				<lb/>dixit: «Et ubi est templum Christi tui, uel quod sacrificium illi
				<lb/>offers?». Serapia respondit: «Vt me ipsam mundam exhibeam
				<lb/>per castam conuersationem, et ut alios adducam ad illam professionem
				<lb/>per ipsius misericordiam». Preses dixit: «Hoc est templum
				<lb/>Dei et sacrificium Christi tui?». Serapia dixit: «Maius nichil est
				<lb/>quam uerum Deum cognoscere et pie uiuere et illi seruire». Preses
				<lb/>dixit: «Ergo tu es ipsa templum Dei tui, ut dicis». Seraphia
				<lb/>respondit: «Si, ipso iuuante, munda permansero, illius sum templum;
				<lb/>sic enim dicit Diuina Scriptura: “Vos estis templum Dei uiui
				<lb/>et Spiritus Dei habitat in uobis”». Preses dixit: «Si ergo uiolata
				<lb/>fueris, desinis esse templum Dei tui». Seraphia respondit: «Dicit
				<lb/>Scriptura Diuina: “Si quis templum Dei uiolauerit, disperdet illum
			<lb/>Deus”».</p>
			<p><lb/>Preses autem peccatum ignorans, iussit duobus iuuenibus lasciuis
				<lb/>Egyptiis eam tradi, ut eam per integram noctem uterentur:
				<pb n="174"/>
				<lb/>quam suscipientes horridi iuuenes, perduxerunt eam in locum secretum,
				<lb/>ubi erat cubiculum ualde obscurissimum. Tunc stans
				<lb/>sancta Seraphia in memorato cubiculo orabat dicens: «Sancte, sancte,
				<lb/>sancte, te inuoco, domine Iesu Christe, qui es uerus custos et
				<lb/>conseruator. Te inuoco, domine Iesu Christe, qui es lumen et
				<lb/>gaudium sempiternum. Te inuoco, domine Iesu Christe, qui sanctos
				<lb/>apostolos tuos in carceris custodia detentos, clausis ianuis, uisitasti
				<lb/>et confortasti. Adesto nunc, precor, et michi miserere, peregrinae
				<lb/>ancillae tuae Seraphiae, et libera me a sordida cogitatione
				<lb/>iuuenum istorum. Obscurentur oculi eorum, ut non ualeant me
				<lb/>contingere, ancillam tuam in te confidentem, et non contaminent
				<lb/>sigillum tuum, tua consecratione signatum. Confunde impudentiam
				<lb/>eorum, et munda me a coinquinatione carnis, et ad te iube
				<lb/>me transire. Et adesto, Domine, cum ancilla tua Sauina, corrobora
				<lb/>eam in tua magnitudine, domine Iesu Christe, ut non inimicus
				<lb/>diabolus exultet super eam, quia multum sustinuit propter nomen
				<lb/>sanctum tuum circa me, ancillam tuam. Domine Iesu Christe,
				<lb/>exaudi me, qui es benedictus et gloriosus et superlaudabilis Filius
				<lb/>cum Patre et Spiritu sancto in secula seculorum. Amen». Et
				<lb/>cum memorati iuuenes circa horam noctis primam cepissent contra
				<lb/>propositum uirginis Christi accedere, subito sonus magnus factus
				<lb/>est et terrae motus horribilis, ita ut per totum oppidum sentiretur.
				<lb/>Iuuenes autem illi tremefacti ceciderunt exanimes in terra, membris
				<pb n="175"/>
				<lb/>omnibus resoluti: sancta uero Dei ancilla, immaculata, uidens
				<lb/>adesse celeste auxilium, extensis ad celum puris manibus, pernoctauit
			<lb/>deprecans Dominum.</p>
			<p><lb/>Diluculo autem properauerunt missi a prophanissimo preside,
				<lb/>ut uocarent iuuenes et, si precepta implessent, maligni interrogarentur.
				<lb/>Ingressi autem inuenerunt sanctam Dei uirginem orantem;
				<lb/>iuuenes uero deiectos in terram, uelut mortuos, penitus non
				<lb/>habentes potestatem erigendi se, sed neque loqui poterant; tantummodo
				<lb/>oculi eorum erant aperti corporaliter. Concursus autem factus
				<lb/>est non modicus: preses autem, cum audisset, iussit preparari
				<lb/>tribunal et perduci sanctam Dei ancillam. Et cum ducta fuisset,
				<lb/>preses dixit: «Quid est, puella: fecerunt iuuenes illi satis desiderio
				<lb/>tuo, an delectaris adhuc?». Sancta Seraphia respondit: «Tu quidem
				<lb/>secundum peruersam mentem tuam, quam peruertit et possedit
				<lb/>inimicus diabolus, irridens, loqueris; ego autem iuuenes, quos
				<lb/>dicis, nec sensi, nec fuerunt mecum». Preses dixit: «Quid ergo?
				<lb/>Hac nocte tecum non fuerunt?». Seraphia respondit: «Mecum
				<lb/>fuit, cuius sum, et ad quem pertineo». Preses dixit: «Quis est
				<lb/>ille?». Seraphia respondit: «Custos et conseruator meus, dominus
				<lb/>Iesus Christus». Preses dixit: «Quid tantam multitudinem
				<lb/>tricas? Dic michi, quomodo uel quibus maleficiis iuuenes eneruasti?».
				<lb/>Seraphia respondit: «Nobis Christianis non licet esse maleficos:
				<lb/>nam, quos per maleficia uestra interfecistis, noster et omnium
			<lb/>dominus Iesus Christus inuocatus uiuificat eos».</p>
			<p><lb/>Preses dixit: «Si ergo superat Christus tuus omnem maleficam
				<lb/>artem, inuoca eum propter iuuenes illos, ut reddatur illis sanitas
				<pb n="176"/>
				<lb/>pristina, et dicent, si luserunt tecum per noctem aut non.
				<lb/>Ego certissime scio, quia ideo in quibusdam illos maleficiis dementes
				<lb/>fecisti, ne te de turpitudine tua detegerent». Seraphia dixit:
				<lb/>«Deus, cuius ego ancilla sum, omnipotens est, et apud illum
				<lb/>nichil impossibile est». Preses dixit: «Igitur, si apud illum
				<lb/>Deum tuum nichil impossibile est, fac, ut iuuenes illi ad se redeant
				<lb/>et loquantur». Seraphia respondit: «Vt tu suspicaris, maleficia
				<lb/>ego ignoro, sed oratio michi est ad Deum meum, per quam prestat
				<lb/>non michi tantum sed omnibus inuocantibus eum ex toto corde».
				<lb/>Preses dixit: «Quomodo uis; fac tantum, ut loquantur iuuenes:
				<lb/>et tunc uidebimus integritatem tuam». Seraphia respondit:
				<lb/>«Iam tibi dixi, quia maleficia facere nescio, sed orare et exorare
				<lb/>Deum, ut annuat». Preses dixit: «Perge igitur ad locum, ubi
				<lb/>sunt iuuenes: et precare super eos Deum tuum». Seraphia respondit:
				<lb/>«Vt non alii fraudentur miraculo aut male sentiant, sicut
				<lb/>et tu, quid opus est, ut ego illuc uadam? Iube eos huc perduci in
				<lb/>conspectum horum omnium». Et iussit preses perduci iuuenes;
				<lb/>quos portantes manibus perduxerunt ad tribunal. Erant quasi
				<lb/>numquam habuissent linguam, nec pedes ad ambulandum, neque
				<lb/>manus ad palpandum: omnibus enim membris erant omnino resoluti.
				<lb/>Igitur, omnibus mirantibus, preses dixit: «Seraphia, precare
				<lb/>nunc Christum tuum super istorum sanitatem». Sancta uero Seraphia
				<pb n="177"/>
				<lb/>extendens in celum manibus, dixit: «Domine omnipotens
				<lb/>Deus, qui fecisti celum et terram, mare et omnia, quae in eis sunt;
				<lb/>qui per sanctos apostolos tuos mortuos resuscitasti, leprosos mundasti,
				<lb/>demones fugasti, mutis linguam donasti, surdis auditum prestitisti,
				<lb/>nunc, precor, exaudi me ancillam tuam confidentem in te, et
				<lb/>ne dissimules propter hunc infelicem et incredulum, sed releua
				<lb/>iuuenes istos in conspectu omnium exspectantium te per meam
				<lb/>orationem ad confusionem istius stulti, qui insanit aduersum credentes
				<lb/>in te. Accelera, Domine, ut cognoscant, quia tu es Deus
				<lb/>solus, qui facis mirabilia, et non alius preter te». Et accedens,
				<lb/>tetigit iuuenes illos, dicens: «In nomine domini nostri Iesu Christi
				<lb/>erigite uos in statu uestro!». Qui mox, ut audierunt, exiluerunt,
			<lb/>et steterunt in pedibus suis, et ceperunt loqui.</p>
			<p><lb/>Et cum haec uidisset populus et mirarentur, preses dixit:
				<lb/>«Videtis, quia non implebat artem maleficii sui, nisi eos manibus
				<lb/>perpalpasset». Et ait preses iuuenibus: «Quid faciendo, haec
				<lb/>mulier dementes uos fecit et resolutos?». Iuuenes dixerunt:
				<lb/>«Domine preses, nos secundum preceptum sublimitatis tuae mox
				<lb/>ut ad illam accederemus, ingressus est quidam iuuenis decore mirae
				<lb/>magnitudinis ualde; et totus splendebat sicut sol, et stetit inter nos
				<lb/>et puellam hanc: et prae claritate illius tremor et caligo et defectio
				<lb/>nos comprehendit, et exinde iam non habuimus sensum usque modo:
				<lb/>cognosce autem, domine preses, quia haec puella aut malefica
				<lb/>est, aut uere Deus eius magnus est!». Preses ad puellam dixit:
				<lb/>«Dic michi, Seraphia, genus maleficorum, quibus artibus haec facis:
				<lb/>et mox te dimittam». Seraphia respondit: «Ego maleficia
				<lb/>odi: sed omnes, qui Christiani sunt, Christum nominantes, maleficia
			<lb/>ad nichilum redigent, et non ualebunt nocere eos».</p>
			<pb n="178"/>
			<p><lb/>Preses dixit: «Ecce iam nunc uideam, si ualebit ars tua et, si
				<lb/>non sacrificaueris, caput tuum faciam incidi!». Seraphia respondit:
				<lb/>«Fac, quod uis, non sacrifico demoniis nec facio uoluntatem
				<lb/>patris tui Satanae, quia Christiana sum!». Et iussit ei preses apponi
				<lb/>duas lampades ardentes, et cum applicatae fuissent lampades,
				<lb/>mox extinctae sunt; et qui lampades tenebant, ceciderunt retrorsum.
				<lb/>Sancta autem Seraphia, eleuans oculos suos ad celum, dicebat:
				<lb/>«Domine Iesu Christe, erubescant et conturbentur nimis omnes
				<lb/>inimici mei; auertantur retrorsum et confundantur ualde uelociter».
				<lb/>Preses dixit: «Sacrifica diis, ne moriaris!». Seraphia respondit:
				<lb/>«Ideo autem non sacrifico diis uestris, ne moriar morte
				<lb/>uestra». Preses dixit: «Biothanata et malefica, audi imperiale
				<lb/>preceptum, et sacrifica diis immortalibus et libera te de cruciatibus
				<lb/>et morte!». Seraphia respondit: «Biothanati et malefici uos estis,
				<lb/>qui negatis Deum uiuum et uerum, et demonia adorando cum ipsis
				<pb n="179"/>
				<lb/>pariter estis perituri! Deo autem immortali ego meipsam offero
				<lb/>sacrificium, si me dignatur suscipere, licet peccatricem, tamen
			<lb/>Christianam».</p>
			<p><lb/>Preses autem iussit eam fustibus cedi. Et cum cederetur,
				<lb/>subito terrae motus factus est magnus; et quasi astula de fustibus,
				<lb/>unde cedebatur sancta Dei uirgo, attigit dextrum oculum presidis:
				<lb/>quem oculum post triduum amisit. Tunc repletus furore preses
				<lb/>dedit sanctae Dei puellae capitalem sententiam, dicens quoniam:
				<lb/>«Seraphiam non solum imperialia precepta contemptricem, uerum
				<lb/>etiam tantis deprehensam maleficiis gladio iussi percuti».
				<lb/>Et incisum est caput sanctae uirginis Christi Seraphiae trans
				<lb/>arcum Faustini, iuxta aream Vindiciani ducis ducum. Passa est
				<pb n="180"/>
				<lb/>autem sancta Seraphia quarto Kalendas Augustas, regnante domino
				<lb/>nostro Iesu Christo, qui uiuit et regnat cum Deo Patre in unitate
			<lb/>Spiritus Sancti per immortalia secula seculorum. Amen.</p>
		</div>
	</body>
</text>
</TEI>