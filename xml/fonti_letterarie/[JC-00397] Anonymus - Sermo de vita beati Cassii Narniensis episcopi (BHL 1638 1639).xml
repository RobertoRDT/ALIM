<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Sermo de vita beati Cassii Narniensis episcopi (BHL 1638-1639)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1747" unit="words">Parole: 1747</measure>
				<measure quantity="10325" unit="characters_without_spaces">Caratteri (spazi esclusi): 10325</measure>
				<measure quantity="11878" unit="characters_witht_spaces">Caratteri (spazi inclusi): 11878</measure>
			</extent>
			<publicationStmt>
				<publisher>ALIM</publisher>
				<date when="2015-07-31">31/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>E. D'Angelo</author>
						<title level="m">Narni e i suoi santi: storia, liturgia, epigrafia, agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2013</date>
							<biblScope unit="page">274-282</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">52</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="0901/1000">X</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ho unito le parole divise in due righe</item></list></change>
		</revisionDesc>
	</teiHeader>

<text>
	<body>
		<pb n="274"/>
		<div>
			<head><lb/>Sermo de vita beati Cassii Narniensis episcopi
			<lb/>(BHL 1638-1639)</head>
			<p><lb/>Festum sancti Cassii confessoris, Narniensis episcopi,
				<lb/>celebrandum nobis aduenit, in cuius laudibus immorari libenter
				<lb/>debemus. Sed quamuis scientia nostra ad manifestandas
				<lb/>eius mirificas uirtutes et sanctitatem, succumbat, ipsi uos, fratres,
				<lb/>intelligite, quae et quanta illius fuerint, qui et omnibus
				<lb/>hominibus irreprehensibilis semper eius uita extitit. Et Deus
				<lb/>omnipotens in hac uita et post eius transitum per multa miracula
			<lb/>eum sese amare demonstrauit aperte.</p>
			<p><lb/>Prelatus in gradu sacerdotii sui existens, non pro tanto
				<lb/>honore elatus, magis prodesse subiectis sibi studuit quam
				<lb/>preesse. Fuit namque Pastor non tantum nomine, sed opere:
				<lb/>et quia gregem sibi commissum uitia deuitare instanter docuit,
				<lb/>frequenter memoria reuoluens illud, quod in libro legitur
				<pb n="275"/>
				<lb/>Sapientiae: Rectorem te posuerunt? noli extolli: esto in illis
				<lb/>quasi unus ex ipsis, curam illorum habe, ut ornamenta accipias,
				<lb/>coronam gloriae sempiternae. Pro subiectorum etiam
				<lb/>qualitate temperantiam, ac simplicitate discretionem, adihibuit;
				<lb/>suae sanctae doctrinae lac uidelicet administrans inualidis,
			<lb/>firmiores reficiens esca ualidiori.</p>
			<p><lb/>Egregius igitur sacerdos iste sanctus Cassius figuram
				<lb/>monstrauit ipsius patriarchae Iacob, qui cum pasceret gregem
				<lb/>Labani, auunculi sui, cumque ad aquandum duceret uirgas
				<lb/>diuersorum generum, partim decorticatas partimque in canalibus
				<lb/>posuit, ut oues uarios fetus conciperent; quos ipse pro sua
				<lb/>mercede reciperet. Virgae diuersae intelliguntur sententiae
				<lb/>predicationis, quas iste sanctus, uidelicet Cassius, iustis preponebat
				<lb/>pro qualitate eorum, atque iniustis, ut isti haberent de
				<lb/>promissione uitae eternae, quod amarent, et illi de supplicio
			<lb/>gehenne, quod timerent.</p>
			<p><lb/>Vita uero ipsius predicationi conueniebat; ut iuxta Apostolicum
				<lb/>preceptum, ne ipse reprobus fieret, cum aliis predicaret.
				<lb/>Ideo namque sanctus Cassius refrenabat enim carnem
				<lb/>suam iugiter, macerando ieiuniis et uigiliis, ut sic continuam
				<lb/>crucem portando sequeretur uestigia sui redemptoris. Quantus
				<pb n="276"/>
				<lb/>etiam quantumque magnus in elemosinis pauperum circa
				<lb/>egenos semper extiterit, memoratu longum est, cum ipse semper
				<lb/>ad hoc operam dedit, ne incurreret infamiam inhumanitatis.
				<lb/>Accendebat quidem lucernam cotidianis ieiuniis, cum
				<lb/>omnes recipiendo erogabat pauperibus, quod proprio subtrahebat
				<lb/>corpori. Erat itaque ipse lucerna, fratres karissimi, preclaro
				<lb/>lumine accensa ardens, non sub modio, sed super candelabrum
				<lb/>posita; ut cuncti in eo uiderent, unde sibi iter sanctarum
				<lb/>uirtutum sumerent. Claruit namque per se in sua bonitate
				<lb/>lucida uita tanti pontificis, sed omnipotens ac misericors
				<lb/>Deus, qui fideles suos etiam in hac uita peregrinantes
				<lb/>uult uenerari, per multa miracula precipua clariorem hominibus
				<lb/>reddidit. Quid autem refert enumerare, quod cecis uisum,
				<lb/>quod surdis auditum, quod claudis gressum Dominus
			<lb/>per eum reddidit?</p>
			<p><lb/>Demonia etiam quam plurima ab obsessis corporibus
				<lb/>depulit, quod beatissimus papa Gregorius inter multa in Dialogo
				<lb/>suo, Petro interrogante, ita testatur cum dicit:
				<lb/>Neque hoc, Petre, sileam, quod multi nunc, qui hic de Narniensi
				<lb/>ciuitate adsunt, mihi sedulo testificantur. Gothorum namque
				<pb n="277"/>
				<lb/>tempore, cum impius rex Totila Narniam uenisset, ei uir
				<lb/>uitae uenerabilis Cassius eiusdem urbis episcopus occurrit.
				<lb/>Cui quia ex conspersione semper eius facies rubere consueuerat, hoc
				<lb/>rex Totila non conspersionis esse credidit sed assiduae potationis, eumque
				<lb/>omnimodo despexit. Sed omnipotens Deus, ut quantus uir iste
				<lb/>esset, qui despiciebatur, ostenderet, in Narniensi campo, quo rex
				<lb/>aduenerat, malignus spiritus coram omni exercitu eius spatarium
				<lb/>inuasit, eumque uexare crudeliter cepit. Qui cum ante regis oculos
				<lb/>ad uenerandum uirum Cassium fuisset adductus, hunc ab eo uir Domini,
				<lb/>oratione facta, signo crucis expulit, qui in eum ingredi ulterius
				<lb/>non presumpsit. Sicque factum est, ut rex barbarus seruum Dei
				<lb/>ab illo iam die ueneraretur ex corde, quem despectum ualde iudicabat
				<lb/>ex facie. Nam quia uirum tantae uirtutis uidit, erga illum illa
				<lb/>mens effera ab elationis fastu detumuit, et eum honorare cepit,
				<lb/>quia hoc regis crudelissimi non factum est actu, sed Domini
				<lb/>potius et sancti Cassii interuento. O immensa pietas nostri
				<lb/>redemptoris, o summa fiducia tanti ac sancti presulis! Obsessum
				<lb/>a demone hominem omnipotens Dominus precibus famuli
				<lb/>sui fidelis liberauit. Iste autem seuitiae regis crudelissimi
				<lb/>occurrere non dubitauit. Currebat rex tirannus ad dissipandam
				<lb/>Narniensem urbem ac patriam, sed uir Domini armis
				<lb/>fidei meruit ipsius superare tirannidem: placauit regem
				<lb/>terrenum sua solummodo ostensa bonitate, quia iam celestem
				<lb/>regem sibi conciliauerat, cum sibi nuntiauit, quae pacis sunt.
				<lb/>Misit enim legationem, lacrimas suas ad Dominum misit,
				<lb/>misericordiae opera, mactauit arcanam eius cotidie hostiam
				<pb n="278"/>
				<lb/>placationis, et cum in iudicio cum eo non posset contendere,
				<lb/>se ipsum non desinebat Domini offerre. Peregrinabatur
				<lb/>in hac uita tamquam uiuens in aliena patria, et semper
				<lb/>ad dexteram porrigebat, quicquid ad sinistram sibi succedebat.
				<lb/>Ardebat quidem cum illo sociari et uiuere, cui seruiebat
				<lb/>flagrantissimo amore. Cuius etiam diem obitus sui Dominus
				<lb/>ipsemet demonstrare uoluit, exhortans eum, ne a proposito
				<lb/>rectae uiae desisteret atque deuitaret, quatinus perseuerando
				<lb/>usque un finem susciperet coronam eternae beatitudinis.
				<lb/>Quod idem prenominatus fidelissimus testis papa Gregorius
			<lb/>demonstrauit alias dicens:</p>
			<p><lb/>Multi uestrum, fratres karissimi, Cassium Narniensis urbis
				<lb/>episcopum mecum nouerunt, cui mos erat quotidianas Deo hostias offerre,
				<lb/>ita ut pene nullus dies uitae eius abscederet, quo non omnipotenti
				<lb/>Domino hostiam placationis immolaret. Cui cum sacrificio
				<lb/>ualde etiam concordabat uita: nam cuncta, quae habebat, in helemosinis
				<lb/>tribuens, cum ad horam offerendi sacrificii uenisset, uelut totus
				<lb/>in lacrimis defluens, semetipsum cum magna cordis contritione mactabat.
				<lb/>Cuius et uitam et exitum, quodam uenerabilis uitae diacono,
			<lb/>qui fuerat ab eo nutritus, referente cognoui.</p>
			<p><lb/>Aiebat enim, quod quadam nocte eius presbitero per uisum
				<lb/>Dominus astitit dicens: «Vade, et dic episcopo: “Age, quod agis, operare,
				<pb n="279"/>
				<lb/>quod operaris: non cesset pes tuus; Natali Apostolorum uenies ad
				<lb/>me, et retribuo tibi mercedem tuam”». Surrexit presbiter: sed quia e
				<lb/>uicino Apostolorum Natalicius dies imminebat, tam propinqui exitus
				<lb/>diem episcopo nuntiare pertimuit. Alia nocte Dominus rediit, eiusque
				<lb/>inobedientiam uehementer increpauit, atque eadem iussionis suæ uerba retexuit.
				<lb/>Tunc presbiter surrexit, ut pergeret; sed rursum infirmitas cordis
				<lb/>impedimento facta est indicandae reuelationis, ad monitionem quoque
				<lb/>iteratae iussionis obduruit pergere, et quae audierat, manifestare neglexit.
				<lb/>Sed quia magnam mansuetudinem contemptae gratiae maior sequi solet
				<lb/>ira uindictae, uisitatione tertia Dominus apparens, iam uerbis addidit
				<lb/>uerbera; et tam districta cede presbiter mactatus est, ut in eo duritiam
				<lb/>cordis emollirent uulnera corporis. Surrexit ergo presbiter eruditus ex
				<lb/>uerbere: perrexit ad episcopum eumque iam ex more, iuxta beati Iuuenalis
				<lb/>martiris sepulchrum, ad offerendum sacrificium consistentem repperit.
				<lb/>Secretum a circumstantibus petiit, seque eius pedibus strauit.
				<lb/>Cumque eum ubertim flentem episcopus uix ad se leuare potuisset, lacrimarum
			<lb/>causas cognoscere studuit.</p>
			<p><lb/>Ille uero, reuelaturus ordinem iussionis, prius uestimento ex
				<lb/>humeris deuoluto, detexit plagas corporis, ut ita dicam, testis ueritatis
				<lb/>et culpae, monstrauit quanta animaduersione districtionis membra
				<lb/>illius accepta uerbera liuore inflicto sulcauerant. Quae uerbera
				<pb n="280"/>
				<lb/>mox ut episcopus uidit, exhorruit; et quis sibi talia facere presumpsisset,cum
				<lb/>magnae obstupefactionis uocibus exquisiuit, dicens: «Quis
				<lb/>tibi haec tam temere ausus est facere, uel quare hoc malum
				<lb/>huius cedis euenit?». Ille autem respondens dixit, haec se pro
				<lb/>ipso fuisse perpessum. Quibus auditis episcopus Cassius terreri cepit,
				<lb/>et excreuit cum terrore admiratio: sed nullas iam presbiter inquisitioni
				<lb/>eius moras adiciens, secretum Dominicae reuelationis aperuit;
				<lb/>eique iussionis per ea, quae audierat, uerba narrauit, dicens:
				<lb/>«Age, quod agis, operare, quod operaris: non cesset manus tua et
				<lb/>pes tuus: Natale Apostolorum uenies ad me, et retribuo tibi mercedem
				<lb/>tuam». Quibus auditis, episcopus mox in orationem, se cum magna
				<lb/>cordis intentione prostrauit: et qui oblaturus sacrificium ad horam
				<lb/>tertiam uenerat, hoc pro extensae orationis magnitudine ad horam
				<lb/>nonam usque protelauit. Atque ex illo iam die magis magisque
				<lb/>aucta sunt ei lucra pietatis, factusque est tam fortis in opere,
				<lb/>quam certus ex munere: quippe qui eum, cui debitor fuerat, ex ea
			<lb/>promissione iam ceperat habere debitorem.</p>
			<p><lb/>Huic autem episcopo consuetudo fuerat, annis singulis, Natalicio
				<lb/>Apostolorum Petri et Pauli Romam uenire: iamque ex hac reuelatione
				<lb/>episcopus suspectus, uenire iuxta morem noluit. Eodem ergo
				<lb/>tempore sollicitus fuit; secundo quoque anno uel tertio in mortis suae
				<lb/>expectatione suspensus; quarto, quintoque, et sexto similiter; qui desperare
				<lb/>iam de ueritate reuelationis potuerat, si uerbis fidem uerbera
				<pb n="281"/>
				<lb/>non fecissent. Cum ecce anno septimo, usque ad expectati Natalis
				<lb/>sacras uigilias incolumis peruenit: sed leuis hunc in eisdem uigiliis
				<lb/>calor attigit, atque in ipso die, filiis suis expectantibus, Missarum
				<lb/>sollemnia implere se posse recusauit. Illi uero, qui de eius erant
				<lb/>egressione suspecti, simul ac unanimiter ad eum omnes uenerunt, sese
				<lb/>adstringentes, ut eodem die nequaquam acquiescerent Missarum sollemnia
				<lb/>celebrare, nisi pro eis apud Dominum idem antistes suus intercessor
				<lb/>accederet. Tunc ille compulsus his precibus, in episcopii
				<lb/>oratorio Missas fecit, et manu sua corpus Dominicum pacemque omnibus
				<lb/>tribuit. Qui, cuncto ministerio oblati sacrificii paracto, ad
				<lb/>lectum rediit; ibique iacens, dum sacerdotes suos ac ministros circumstetisse
				<lb/>se cerneret, quasi “Vale” ultimum dicens, de seruando uinculo
				<lb/>caritatis eos admonebat, et quanta debuissent inter se concordia uniri
				<lb/>predicabat. + Cum subito inter ipsa sancta exhortationis uerba uoce
				<lb/>terribili clamauit dicens: «Hora est!». Moxque assistentibus ipse
				<lb/>suis manibus linteum dedit, quod ex more morientium sibi contra
				<lb/>faciem tetenderunt. Sicque sancta illa anima ad gaudia eterna
			<lb/>perueniens, a carnis corruptione soluta est.</p>
			<p><lb/>Quem, fratres karissimi, quem uir ille beatus Cassius in
				<lb/>morte sua imitatus est nisi eum, quem in uita sua fuerat contemplatus?
				<lb/>Dicens enim “Hora est”, de corpore exiit, quia et Ihesus, peractis
				<lb/>omnibus, cum dixisset “Consumatum est”, inclinato capite, tradidit
				<lb/>spiritum. Quod igitur Dominus ex potestate, hoc egit famulus
				<pb n="282"/>
				<lb/>ex uocatione: ecce cotidianae hostiae illa cum helemosinis missa legatio,
				<lb/>quantam cum rege ueniente gratiae pacem fecit. Relinquat
				<lb/>ergo omnia, qui potest; qui autem relinquere omnia non potest, cum
				<lb/>adhuc rex longe est, legationem mittat lacrimarum, elemosinarum,
				<lb/>hostiarum munera offerat: uult enim placari precibus, qui scit, quia
				<lb/>portari non possit iratus. Quod adhuc moram facit uenire, legationem
				<lb/>pacis sustinet: uenisset iam namque, si uellet, et cunctos suos
				<lb/>aduersarios trucidasset! Sed et quam terribilis ueniat indicat, et
				<lb/>tamen ad ueniendum tardat, quia non uult inuenire, quos puniat.
				<lb/>Reatum nobis contemptus nostri denuntiat dicens: “Sic ergo omnis
				<lb/>ex uobis, qui non renuntiat omnibus, quae possidet, non potest esse
				<lb/>meus discipulus”. Et tamen sperandae salutis remedium confert
				<lb/>quia, qui per iram non potest ferri, pro postulatae pacis uult legationem
				<lb/>placari. Lauate ergo, frares karissimi, lacrimis maculas peccatorum
				<lb/>et helemosina tergite sacris hostiis, expiate. Nolite possidere
				<lb/>per desiderium, quae adhuc per usum minime reliquistis, spem
				<lb/>uestram in solo redemptore nostro figite et ad eternam patriam mente
				<lb/>transite. Si enim nil in hoc mundo amando possidetis, etiam possidendo
				<lb/>cuncta reliquistis. Ipse nobis gaudia desiderata concedat,
				<lb/>qui nobis eternae pacis remedia contulit, Ihesus Christus dominus noster,
				<lb/>qui cum Patre in unitate Spiritus Sancti uiuit et regnat Deus
			<lb/>per omnia secula seculorum. Amen.</p>
		</div>
	</body>
</text>
</TEI>
