<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Liber de Regno Siciliae</title>
				<author>Hugo Falcandus</author>
				<respStmt>
					<resp key="print_editor">Edizione critica a stampa a cura di</resp>
					<name>G. B. Siragusa</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="34950" unit="words">Parole: 34950</measure>
				<measure quantity="227403" unit="characters_without_spaces">Caratteri (spazi esclusi): 227403</measure>
				<measure quantity="258317" unit="characters_witht_spaces">Caratteri (spazi inclusi): 258317</measure>
			</extent>
			<publicationStmt>
				<publisher>ALIM</publisher>
				<date when="2005-04-21">21/04/2005</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Caratteri (con spazi): 262.506&#13;
G.G.</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Ugo Falcando</author>
						<title level="m">La Historia, o Liber de Regno Sicilie e la Epistola ad Petrum Panormitane ecclesie thesaurarium</title>
						<editor>G. B. Siragusa</editor>
						<imprint>
							<publisher>Forzani</publisher>
							<pubPlace>Roma</pubPlace>
							<date>1897</date>
							<biblScope unit="page">3-165</biblScope>
						</imprint>
					</monogr>
					<series>
						<title level="s">Fonti per la storia d'Italia</title>
						<biblScope unit="volume">22</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="3"/>
		<div>
			<head><lb/>Liber de regno Sicilie</head>
			<p><lb/>Rem in presenti me scripturum propono que sui ipsius atrocitate
				<lb/>satis habundeque sufficeret vel omnino fidem excludere vel
				<lb/>suspectam reddere veritatem, nisi quod in Sicilia nichil miraculi
				<lb/>est ea monstra scelerum perpetrari, que potius tragedorum sint
				<lb/>deflenda boatibus quam historice veritatis ordine contexenda. Non
				<lb/>enim alibi rotam fortuna torquet celerius aut maiori mortalium
				<lb/>ludit discrimine. Itaque loci ipsius inhumanitas eorum que dicturus
				<lb/>sum fidem faciet, eritque opere pretium tam atroces quam repentinas
				<lb/>rerum alterationes memorie tradere posterorum, ut qui fortune
				<lb/>funibus alligati suam ex rerum affluentia gloriam metiuntur,
				<lb/>aliorum casu moniti, beatos se desinant predicare, ne totiens miseros
				<lb/>rursus se clamitent quotiens aut a dignitatis gradu deciderint
				<lb/>aut opimi acervi quomodolibet fuerint imminuti. Ad id quoque
				<lb/>nichilominus operam sum daturus ut pauci, quorum inter tot ac
				<lb/>tanta pessimorum flagitia memorabilis fides enituit, meritis nunquam
				<lb/>possint laudibus defraudari perpetuisque in evum successibus
				<lb/>virtutis gloria propagetur. Que sicut preclaris ab initio factis virens,
				<lb/>ut ita dixerim, enitescit, sic in p[osteru]m taciturnitate consenescens
				<lb/>elabitur. Ita fit ut gloria quam ingenti quisque labore,
				<pb n="4"/>
				<lb/>summa industria multisque periculis sibi ipse peperit, in brevi favillatim
				<lb/>decidens evanescat. Interest ergo multorum si qua fortiter
				<lb/>acta sunt, ea posterorum cognitioni transmictere. Hinc enim
				<lb/>accidit non solum viros fortes meritum laboris fructum percipere,
				<lb/>verum totius quoque posteritatis commodo provideri, presertim
				<lb/>cum ad virtutem plerumque liberi patrum provocentur exemplo
				<lb/>patrieque probitatis, velut quedam in filios transfusa scintilla, licet
				<lb/>in quibusdam sopita sit et quasi premortua, facile tamen hereditarie
				<lb/>virtutis memoria convalescat. Si qui vero suopte ingenio ac
				<lb/>natura perpetuandi nominis amorem conceperint ipsa tamen patrum
				<lb/>recordatio eorum foveat desiderium ac proposito robur adiiciat ad
				<lb/>maturandum id quod speraverint, eos utique faciens promptiores.
				<lb/>Hinc nimirum antiquitus Romani patrum domi conservabant ymagines
				<lb/>ut antecessorum eis acta semper occurrerent puderetque degenerem
				<lb/>sequi lasciviam ac turpi languere desidia et amplectende
				<lb/>virtutis quasi quamdam necessitatem haberent pre oculis. Nec
				<lb/>igitur inerti situ patiar eorum obliterari memoriam que non sine
				<lb/>multorum periclitatione nuper in regno gesta Sicilie, partim ipse
				<lb/>vidi, partim eorum [qui in]terfuerant veraci relatione cognovi.
				<lb/>non tamen id ago ut omnia bellorum discrimina militumque congressus
				<lb/>aut quid in singulis urbibus oppidisque gestum fuerit sigillatim
				<lb/>expediam; satis fecisse videbor proposito, si qui laude digni
				<lb/>fuerint, eos non taceam, si maiora rerum momenta breviter ac succinte
				<lb/>transcurram, in hiis maxime que circa curiam gesta sunt
			<lb/>occupandus.</p>
			<p><lb/>Primum igitur satis constat quod cum Rogerius comes Sicilie,
				<lb/>frater Roberti Guiscardi ducis Apulie, rebus excessisset humanis,
				<lb/>Rogerius eius filius totam primum Siciliam ac partem Calabrie
				<lb/>iure successionis optinuit; postmodum vero consanguinei
				<lb/>sui Wilelmi ducis Apulie morte cognita, transiens in Apuliam postquam,
				<pb n="5"/>
				<lb/>universis civitatibus ac principibus qui ei resistendum putaverant
				<lb/>expugnatis, ad suum cuncta redegit imperium, tandem
				<lb/>ducatum suscepit Apulie, minusque ratus ydoneum tantam ac tam
				<lb/>late diffusam potentiam in dignitate nominis coartari, regem se
				<lb/>maluit appellari quam ducem, exindeque Siciliam regnum esse
				<lb/>constituit. Placet ante, nec a proposito quidem dissidet, de moribus
				<lb/>eius pauca summatim perstringere, cum satis incivile sit tanti
				<lb/>viri mentione habita, virtutem eius silentio preterire.
				<lb/>Inter alias ergo nature dotes, quibus ingentis spiritus virum
				<lb/>ipsa ditaverat, promtissimus erat ingenio nec nunquam adeo sibi
				<lb/>diffidens ut de qualibet re consultus vel modicam responsioni
				<lb/>moram innecteret; quotiens tamen ad maiorum rerum examinationem
				<lb/>ventum erat, contracta curia non pudebat eum singulorum
				<lb/>prius opiniones audire ut ex eis potiorem eligeret. Si quid autem
				<lb/>ei super eodem negotio subtilius aut examinatius occurrebat, suam
				<lb/>ultimus proferebat sententiam, ratione statim subiuncta cur hoc
				<lb/>ei potissimum videretur. Cumque vigilantissimus viri animus altiora
				<lb/>semper appetens, nullum inertie segnive otio locum relinqueret,
				<lb/>nichil tamen inconsulte aut ex precipiti agere instituerat,
				<lb/>ingentisque animi motus discretio temperabat adhibita, ut in consultissimi
				<lb/>regis operibus nulla prorsus levitas appareret, nec erat
				<lb/>facile cognitu utrumne consultius loqueretur an ageret. Ingens
				<lb/>illi studium erat et presentia caute disponere et ex presentibus
				<lb/>futura sollicite premetiri; idque curabat ut non magis viribus
				<lb/>quam prudentia et hostes contereret et regnum suum productis
				<lb/>finibus ampliaret. Tripolim namque Barbarie, Affricam, Faxum,
				<lb/>Capsiam aliasque plurimas barbarorum civitates multis sibi laboribus
				<pb n="6"/>
				<lb/>ac periculis subiugavit. Aliorum quoque regum ac gentium
				<lb/>consuetudines diligentissime fecit inquiri, ut quod in eis pulcherrimum
				<lb/>aut utile videbatur sibi transumeret. Quoscumque viros
				<lb/>aut consiliis utiles aut bello claros compererat, cumulatis eos ad
				<lb/>virtutem beneficiis invitabat. Transalpinos maxime, cum ab
				<lb/>Normannis originem duceret sciretque Francorum gentem belli
				<lb/>gloria ceteris omnibus anteferri, plurimum diligendos elegerat et
				<lb/>propensius honorandos. Postremo sic iustitie rigorem ut novo
				<lb/>regno pernecessarium studuit exercere, sic pacis ac belli vicissitudines
				<lb/>alternare, ut nichil quod virtutem deceret omittens, neminem
				<lb/>regum aut principum temporibus suis parem habuerit. Porro
				<lb/>quod quidam pleraque eius opera tyrannidi dant eumque vocant
				<lb/>inhumanum eo quod multis penas graviores et legibus incognitas
				<lb/>irrogaverit, ego sic existimo virum utique prudentem et in omnibus
				<lb/>circumspectum in novitate regni ex industria sic egisse, ut neque flagitiosi
				<lb/>quilibet de scelerum sibi possent impunitate blandiri, neque
				<lb/>benemeritos nimia severitas absterreret, quibus ita mitem se prebuit,
				<lb/>ne tamen ex nimia mansuetudine locus superesset contemptui.
				<lb/>Ac si forte in quosdam durius animadvertisse visus est,
				<lb/>quadam ad id necessitate compulsum intelligo. Nec enim aliter
				<lb/>rebellis populi ferocitas conteri aut proditorum poterat audacia
				<lb/>coerceri. Is, ubi post multos labores ac pericula pacem regno
				<lb/>quoad viveret peperit inconcussam, ingentes etiam thesauros ad
				<lb/>regni tuitionem posteritati consulens preparavit ac Panormi reposuit.
				<lb/>Exinde iam otio quietique deditus, faustaque se prole felicem
				<lb/>existimans, filiis suis Rogerio duci Apulie Amphulsoque
				<lb/>Capue principi, in quibus verissima paterne virtutis reddebatur effigies,
				<lb/>regni sollicitudinem participandam crediderat. Qui postea,
				<lb/>non sine dolore patris incredibili totiusque regni luctu maximo,
				<lb/>fati debitum agnovere, superstite Willelmo Tarenti principe, quem
				<pb n="7"/>
				<lb/>vix pater eodem dignum principatu censuerat. Huic igitur, quando
				<lb/>iam alius nullus supererat, regium diadema pater imposuit regnique
				<lb/>fecit participem. Nec multo post ipse tum immensis attritus
				<lb/>laboribus, tum ultra quam bona corporis exigeret valetudo
				<lb/>rebus assuetus veneriis, immatura senectute consumptus, cessit in
				<lb/>fata. Cui succedens Willelmus eius filius, quem adhuc vivens
				<lb/>regem fecerat, palatium ac thesauros optinuit regnique curam
				<lb/>suscepit. Eo tempore regnum Sicilie strenuis et preclaris viris
				<lb/>habundans, cum terra marique plurimum posset, vicinis circumquaque
				<lb/>gentibus terrorem incusserat summaque pace ac tranquillitate
			<lb/>maxima fruebatur.</p>
			<p><lb/>Verum, brevi temporis interiecto spatio, sic tranquillitas omnis
				<lb/>elapsa repente disparuit, ut facile quidem ex hoc intelligas regnorum
				<lb/>fortunam ac statum virtuti parere regnantium, tantumque regni
				<lb/>cuiuslibet gloriam ampliari posse non dubites, quantum in principe
				<lb/>virtutis esse cognoveris. Willelmus enim rex, cum patrie
				<lb/>solum potestatis, non etiam virtutis heres existerit, in tantam est
				<lb/>primum efferatus amentiam ut optimi patris acta contempneret,
				<lb/>suaque industria curie statum in melius reformatum, pessum iri
				<lb/>permitteret, unde et quos familiares pater habuerat, eos partim condempnavit
				<lb/>exilio, partim carcerum deputavit angustiis. Maionem
				<lb/>quoque barensem, humili ortum genere, qui cum primum in
				<pb n="8"/>
				<lb/>curia notarius extitisset, gradatim ad cancellariatus pervenerat dignitatem,
				<lb/>magnum admiratum instituit. Monstrum utique quo
				<lb/>nulla pestis immanior, nulla ad regni perniciem ac subversionem
				<lb/>poterat efficacior inveniri. Nam ingenium illi promptum erat ad
				<lb/>omnia; facundia non dispar ingenio; simulandi ac dissimulandi que
				<lb/>vellet summa facilitas; preceps in libidinem animus, nobilium
				<lb/>maxime matronarum ac virginum concubitus expetebat, et quas
				<lb/>honestius viventes audierat, earum vehementius pudicitiam attemptabat;
				<lb/>dominandi quoque semel accensus desiderio, multa volvebat
				<lb/>in animo, multis mentem fatigabat consiliis et continuis scelerum
				<lb/>stimulis agebatur, sed estuantis animi tempestatem vultus
			<lb/>serenitate celabat.</p>
			<p><lb/>Huic igitur maxima collata dignitate totiusque regni cura et
				<lb/>administratione commissa, in brevi sic actum est ut rex plenam
				<lb/>verbis eius fidem adhibens, nichil alii cuipiam credere, nichil prorsus
				<lb/>ab alio vellet audire. Ceteros omnes excludens, cum rege singulis
				<lb/>diebus solus habebat colloquium, solus regni tractabat negotia, regisque
				<lb/>animum quocumque libuerat inclinabat, tum falsa pro veris
				<lb/>ingerens, tum adulationibus illius temeritatem demulcens. Subit
				<lb/>inde spes animum effectui mancipandi quod preconceperat, visaque
				<pb n="9"/>
				<lb/>temporis adesse oportunitas ut maturet consilium et, quem regnandi
				<lb/>libido precipitem agit, moram omnem dampnosam existimat. Nulla
				<lb/>interim animo pax datur, nulla tranquillitas; omnia circuit, omnia
				<lb/>premetitur, omnia diligenter explorat, quo consilio, quibus artibus
				<lb/>regnum optineat. Multaque diu precogitans, intelligit viros nobilissimos,
				<lb/>quibus adhuc regnum florebat Sicilie, suum impedire
				<lb/>propositum; pre ceteris autem ei metum incutiunt Robertus comes
				<lb/>Lorotelli regis consobrinus, Symon comes Policastrensis, Ebrardus
				<lb/>comes Squillacensis, quorum illi virtus haud dubia erat,
				<lb/>sciebatque fidem eorum nulla fraude, nullis unquam premiis corrumpendam;
				<lb/>nec, si superessent incolumes, sperabat rem posse
			<lb/>procedere.</p>
			<p><lb/>Visum ergo primum aliquid ad eorum machinari pernitiem,
				<lb/>in eoque sceleris sui primitias prelibare, placuit etiam, et ad id
				<lb/>totis viribus nitebatur, ut Hugonem archiepiscopum, qui tunc Panormitane
				<lb/>preerat ecclesie, socium ac participem eius haberet consilii,
				<lb/>cuius fretus auxilio, ad id quod speraverat maturius perveniret.
				<lb/>Sciebat enim illum prudentem, providum summeque virum
				<lb/>esse industrie et ad quaslibet machinationes aptissimum; ceterum,
				<lb/>elati quidem erat animi, glorie cupidus, libidinique deserviens.
				<lb/>Huius primum admiratus pedetemptim pertemptat animum, dehinc
				<lb/>confidentius mentem aperit, propositi partem exponit, regnandi
				<lb/>tamen dissimulat voluntatem, nec difficile persuadet ut amoto rege
				<lb/>inutili, ipsi tutele munus subeant, regnum pueris conservantes incolume
				<lb/>dum pubertatis annos impleverint. In hoc ambo consentiunt
				<lb/>ut regem deponant; cetera Maio reticet, ne facti socium
				<lb/>atrocitate deterreat, sperans, si tutor possit fieri puerorum, nullius
				<lb/>se de cetero ad optinendum regnum indigere consilio. Dictum
				<pb n="10"/>
				<lb/>est preterea quod hii, iuxta consuetudinem Siculorum, fraterne
				<lb/>fedus societatis contraxerint seseque invicem iureiurando astrinxerint
				<lb/>ut alter alterum modis omnibus promoveret, et tam in prosperis
				<lb/>quam in adversis unius essent animi, unius voluntatis atque
				<lb/>consilii; quisquis alterum lederet, amborum incurreret offensam.
				<lb/>Hac inita societate, prefatus archiepiscopus, instinctu et consilio
				<lb/>Maionis, in familiaritatem regis admictitur, ut quicquid admiratus
			<lb/>regi suggereret, socii testimonio confirmaret.</p>
			<div type="chapter">
				<head><lb/>I. De transitu regis Salernum.</head>
				<p><lb/>Dum hec inter eos Panormi versantur consilia, rex Farum transire
					<lb/>disposuit, ac primo Messanam, dehinc, paucis post diebus, Salernum
					<lb/>proficiscitur. Cumque ex diversis Apulie et Terre Laboris
					<lb/>partibus ad videndum regem proceres multi concurrerent, Robertus
					<lb/>comes Lorotelli, eadem ratione persuasus, Salernum iter instituit.
					<lb/>Cuius adventu precognito, sic erga comitem Maionis astutia regis
					<lb/>animum immutavit, ut neque loquendi cum rege copiam impetraret,
					<lb/>eoque non viso, tristis iratusque discederet. Ibi rex aliquanti
					<pb n="11"/>
					<lb/>temporis intervallo consumpto, paucisque nec dignis memoria
					<lb/>gestis negotiis, Panormum rediens deinceps ac si humanos
					<lb/>horreret aspectus, inaccessibilem se prebuit, nisi quod admirato
					<lb/>singulis diebus, archiepiscopo plerumque sui copiam faciebat, audiens
					<lb/>ab eis regni sui negotia non qualia erant, sed qualia ipsi
					<lb/>proposito suo conformabant. Sub id temporis Ascotinus cancellarius
					<lb/>et comes Symon cum magno exercitu in Apulia erant
					<lb/>ut Alemannorum imperatori, cuius adventus fama predixerat, obviarent,
					<lb/>simul et nequid ibi turbinis accederet providentes; omnia
					<lb/>enim iam timoris ac suspicionis plena erant, nec satis liquebat
					<lb/>qui regis quive admirati essent: ita in incerto ambiguoque res
					<lb/>erat. Nam admiratus per totum regnum propositi sui multos iam
					<lb/>habebat participes et fautores eiusque nomen haud aliter quam
				<lb/>regis ipsius ab omnibus timebatur.</p>
			</div>
			<div type="chapter">
				<head><lb/>II. De comite Lorotelli.</head>
				<p><lb/>Eoque ipso spe subnixa, regnandi cupiditas acriores viro stimulos
					<lb/>ingerebat. Scribit itaque cancellario uti Robertum comitem
					<lb/>Lorotelli tanquam ad audiendum regis imperium Capuam
					<lb/>evocet idque modis omnibus agat ut eumdem captum, sub fida
					<lb/>custodia Panormum transmittat. Ut enim rex idem vellet multis
					<lb/>persuasionibus effecerat, asserens quod ipse comes ad regni subreptionem
					<lb/>plurimum aspiraret, ipsumque regnum sibi iure diceret
					<lb/>pertinere eo quod Rogerius rex, avunculus eius, in quodam
					<lb/>testamento suo precepisse diceretur, ut si quidem Willelmus eius
					<lb/>filius inutilis aut parum ydoneus videretur, Robertum comitem,
					<lb/>cuius virtus haud dubia erat, regno preficerent. Comes ergo acceptis
					<pb n="12"/>
					<lb/>litteris cancellarii cognitoque per amicos quid fraudis intenderet,
					<lb/>animadvertit eiusmodi sibi expedire consilium, ut neque
					<lb/>regis imperio contumaciter obloqui videretur et propositos sibi
					<lb/>laqueos evitaret. Itaque, cum quingentis fere militibus optime
					<lb/>armis instructis Capuam veniens, extra urbem in plano figit tentoria.
					<lb/>Cancellarius, ubi hunc venisse comperit, illico denunciat
					<lb/>ei ut omissis militibus suis ipse cum paucis in urbem veniat, velle
					<lb/>se cum eo secrete loqui et regis aperire mandatum. Ad id comes
					<lb/>urbem se non ingressurum asserit; siquidem cancellarius exeat,
					<lb/>paratum audire quidquid ex parte regia sibi preceperit. At ille
					<lb/>contra spem suam comitem dolos intelligens presensisse, egressus
					<lb/>est ad eum, dicens voluntatem regis hanc esse, ut universos milites
					<lb/>suos, prout feudum suum exigebat, Boamundo comiti assignaret.
					<lb/>Quod quidem molestissime comes tulit, responditque indignum
					<lb/>et contra consuetudinem esse ut milites sui ducem alium
					<lb/>sortirentur, ac si ipse proditor aut bello videretur inutilis. Cumque
					<lb/>instaret cancellarius, persuadens ut regie satisfaceret voluntati,
					<lb/>adiecit comes aut non sani capitis aut proditoris istud esse
					<lb/>mandatum: ideoque se nullatenus id facturum. Sic inani spe delusus
					<lb/>cancellarius, Capuam rediit, comes in Aprutium iter convertit.
					<lb/>Nec multo post in exercitu inter milites cancellarii et
					<lb/>comitis Symonis orta seditio, eousque processit ut in dominos
					<lb/>quoque militum iniuria redundaret multaque hinc inde verba mineque
					<lb/>discurrerent. Quod utrum industria cancellarii factum sit,
					<lb/>casuve contigerit parum constat. Verisimile tamen est Maionis
					<lb/>intercessisse mandatum, ipsumque cancellarium in optimo comite
					<lb/>non videntem quid crimini daret, in excitanda lite id habuisse
					<lb/>consilii, ut inde maledicendi causam eliceret. Nam et super hoc
					<lb/>litteris curie destinatis rem non tam vere quam hostiliter expressit
					<lb/>et maiori comitem quam res exigeret criminatione pulsavit, dicens
					<pb n="13"/>
					<lb/>eum in exercitu crebras suscitare discordias; milites suos ad
					<lb/>seditionem hortari; comitem etiam Robertum eius indicio propositas
					<lb/>insidias effugisse; nuncios inter eos crebro discurrere, nescio
					<lb/>quid eum fovere propositi, satis periculose deinceps ei creditum
					<lb/>iri exercitum. Hec et huiusmodi plurima regi magnus admiratus
					<lb/>suggerens, a cancellario sibi transmissa subiunxit fidem plenissimam
					<lb/>eisdem litteris adhibendam. Nam se quoque dudum audisse quod
					<lb/>Robertus comes cum plerisque aliis contra regem conspiraverat,
					<lb/>comitemque Symonem eius ipsius factionis esse participem, quod
					<lb/>claris nunc apparebat indiciis. Inde maturandum censet ut emergentis
					<lb/>mali periculum evitetur; sero carnem putridam resecari, cum
					<lb/>vicinas partes corruperit. Ideo facilius regi persuasum, quod propinquos
					<lb/>omnes consanguineosque habebat suspectos. Comes igitur
					<lb/>literis regiis citatur ad curiam, aliusque in eius locum comestabulus
					<lb/>subrogatur. Sed eidem venienti neque suam purgare licuit innocentiam,
					<lb/>nec obiectis ordine iudiciario respondere. Statim enim,
					<lb/>non sine multa Maionis invidia, captus et in carcerem est retrusus.
				<lb/>/*</p>
			</div>
			<div type="chapter">
				<head><lb/>III. De credulitate mortis regis</head>
				<p><lb/>His eo modo gestis, ita rex deinde suam omnibus absentavit
					<lb/>presentiam ut per multum temporis spatium, excepto Maione
					<lb/>admirato et Hugone archiepiscopo, nulli penitus appareret. Que
					<lb/>res argumento fuit ut a plerisque mortuus putaretur. Erant qui
					<lb/>venenum ei ab admirato dicerent propinatum, nec erat difficile
					<lb/>creditu, cum id eum machinari dudum audissent. Multi quoque,
					<pb n="14"/>
					<lb/>cum ex diversis Apulie partibus venissent ad curiam, videndique
					<lb/>regem prout consueverant eis copia negaretur, certissimos de morte
					<lb/>eius rumores per totam Apuliam detulerunt, nichil hesitandum
					<lb/>super hoc quod fama predixerat asserentes. Tunc Apulorum inconstantissima
					<lb/>gens, libertatem adipisci frustra desiderans, quam
					<lb/>nec adeptam quidem retinere sufficeret, ut que nec bello multum
					<lb/>valeat nec in pace possit esse tranquilla, capescit arma, societates
					<lb/>contrahit, castellis muniendis operam dat. Alii, quia iam diuturne
					<lb/>pacis pertesum erat, sola raptantur inconstantia; alios prede spes
					<lb/>trahit ad bellum; plerique ea ratione concitantur ad arma, quod
					<lb/>regis mortem censeant vindicandam. Multi tamen admirati causam
					<lb/>armis tuendam suscipiunt. Sic ubique re turbata tumultuque exorto,
					<lb/>dubiis eventibus hinc inde sepe confligitur. Comes Lorotelli plerasque
					<lb/>maritimas occupat civitates. Imperator etiam Grecorum a
					<lb/>comite rogatus auxilium, speque ductus recuperandi Apuliam, nobilissimos
					<lb/>ac prepotentes viros cum maxima pecunia mittit Brundusium.
					<lb/>In Terra vero Laboris non minori turbine cuncta
					<lb/>cerneres agitari, aliosque ab rege deficere, alios stare cum rege.
					<lb/>Robertus Surrentinus a Capuanis suscipitur et hereditario sibi iure
				<lb/>pertinentem occupat Capue principatum.</p>
			</div>
			<div type="chapter">
				<head><lb/>IIII. De Maione.</head>
				<p><lb/>Hec ubi Panormi cognita sunt, inopinata res admirati paulisper
					<lb/>animum conturbavit, non tamen usque adeo ut vultum
					<lb/>quoque sufficeret immutare. Nam in maximis quoque periculis
					<lb/>ex industria dignitatem oris integram conservabat, ne si quotiens
					<pb n="15"/>
					<lb/>timendum erat, vultus id fateretur indicio; hostibus quidem spem
					<lb/>ingerens, suis nichilominus metum incuteret. Quod ergo ratus est
					<lb/>optimum in tanta perturbatione consilium, eos qui nondum rebellaverant
					<lb/>litteris regiis suisque crebrius exhortatur uti virtutis
					<lb/>sue memores cum proditoribus audacter dimicent habitamque de
					<lb/>se hactenus opinionem ratam faciant; meminerint virtuti premia
					<lb/>laudesque proponi, e contra penas et perpetue notam infamie
					<lb/>proditoribus irrogari. Ipse interim Panormi quoscumque potest
					<lb/>sibi conciliat, propositum suum eis de morte regis aperit, censetque
					<lb/>hoc maturius peragendum, timens ne si forte rex id eum
					<lb/>sceleris machinari perpenderit, crimine sibi maiestatis obiecto, capitali
					<lb/>supplicio deputetur. Erat tunc Panormi Gaufredus comes
					<lb/>Montis Caveosi, vir utique summe liberalitatis, armis eximius
					<lb/>admodumque consulti pectoris, sed mobilis erat ingenii, fidei vacillantis,
					<lb/>novitates rerum semper exoptans. Huius opem admiratus
					<lb/>plurimum sibi fore putans necessariam, ita commodissime
					<lb/>sibi eum allici posse perspicit, si prius odium ei regis incutiat.
					<lb/>Habebat autem ipse comes oppida quedam in Sicilia, Notum, Sclafanum,
					<lb/>Calatanissetum, sed Notum ceteris specialius diligebat.
					<lb/>Nam idem castellum tum virorum frequentia, tum natura loci munitissimum
					<lb/>erat et defensioni locum prebebat aptissimum. Primum
					<lb/>ergo regi Maio persuadet ut hanc sibi munitionem accipiat,
					<lb/>dicens non sine periculo eam a comite possideri. Dehinc, ubi
					<lb/>comitem ex amissione oppidi satis comperit indignatum, secreto
					<lb/>eum ad se precipit accersiri. Iurat ultra quam credi facile sit
					<lb/>hac de re se dolere, regique cum hoc preciperet plurimum restitisse,
					<lb/>sed tantam hominis esse temeritatem, tantam insaniam ut
					<lb/>neque cuiuspiam consilium iam admittat, nec ab eo quod semel
					<lb/>dixerit qualibet possit persuasione deflecti. Quodque indignius
					<lb/>est, Salomonem etiam parum scisse commemorans, ipse cum sit
					<lb/>mortalium stolidissimus, sibi soli prudentiam, sibi virtutem ascribat.
					<lb/>Preterea, tyrannum hunc verius quam regem nescio quid sceleris
					<pb n="16"/>
					<lb/>in animo gerere facile ex verbis eius posse conici, si diutius regnaverit,
					<lb/>brevi futurum ut virorum nobilium paucos superesse contingat
					<lb/>qui non aut suppliciis deputentur aut carceri. "Nec immerito",
					<lb/>inquit, "deteriora nobis contingerent, nam siquidem
					<lb/>viri et non feminis molliores essemus, si ratione utentes et non
					<lb/>brutorum similes animantium, huius tante pestis exitio dudum
					<lb/>querelas eiusmodi sopissemus. Sed forte ad interitum fata nos
					<lb/>trahunt et imminentis mali necessitas cecitatem nobis inducit.
					<lb/>Certe fatum hoc temeritas nostra est, que iam ad extrema nos
					<lb/>periculorum adduxit". Tunc comes quid hec sibi vellet oratio
					<lb/>satis intelligens, subiungit in hac omnes opinione versari quod
					<lb/>absque ipsius admirati consilio nichil omnino rex gereret, ideoque
					<lb/>huius rei culpam penes eum esse qui regis insanias et tyrannidem
					<lb/>publicare deberet, nec alienam in se criminationem transfundere,
					<lb/>sed ad omnium vindictam singulos exhortari, facile ei omnes obsequi,
					<lb/>si voluntatem eius cognoverint sese quoque ad primum
					<lb/>eius imperium sanguinem regis hausturum. Ad hec admiratus comitis
					<lb/>laudare prudentiam virtutemque ad celum tollere ipsumque
					<lb/>cepit amplecti, referens ei quod archiepiscopus aliique quamplures
					<lb/>in id consenserint, ut, interfecto rege, ipsum admiratum ei substituant.
					<lb/>Inde magis temptandi gratia quam ex animo, subiungit,
					<lb/>indignum se esse qui tanto regno preesse debeat; sanius sibi videri
					<lb/>consilium ut regis filius patri succedat. Sed et quo id animo dixisset
					<lb/>comitem Gaufredum non latuit, responditque hoc se nunquam passurum.
					<lb/>Nam de semine tyranni nichil nunquam nisi tyrannicum
					<lb/>procreari, impioque patre genitos, paterne quoque futuros impietatis
					<lb/>heredes. Hoc unum se laudare, hoc velle ut admirato regia dignitas
					<lb/>conferatur, subinferente illo sic futururm siquidem ipsi placuerit,
					<lb/>comes ei suum ad hoc spondet auxilium et ut mutantem adhuc
					<lb/>animum certiorem efficiat, illi se iureiurando astringit. Exhinde iam
					<lb/>admiratus perpetrando sceleri locum ac tempus querebat ydoneum,
				<lb/>existimans comitem Gaufredum sibi per omnia fore subsidio.</p>
			</div>
			<pb n="17"/>
			<div type="chapter">
				<head><lb/>V. De voluntate et mente comitis.</head>
				<p><lb/>Comiti vero longe alia mens erat aliudque volvebat in animo;
					<lb/>iam enim plurimos Barensium qui tunc Panormi morabantur
					<lb/>ipse sibi iurare fecerat, erantque cum eo Symon Sangrensis et Rogerius
					<lb/>filius Richardi pluresque nobiles et factiosi milites per quelibet
					<lb/>eum pericula secuturi, quibus indignum, turpe miserumque
					<lb/>videbatur ut cuius pater oleum Bari vendere consueverat; sic enim
					<lb/>dicebatur; eum regnare permicterent. Sed neque displicebat eis
					<lb/>regem interfici ob tyrannidem quam in viros nobiles exercebat.
					<lb/>Erat autem hoc eorum consilium ut quum mature regem admiratus
					<lb/>occidisset, ipsi statim in eum tanquam interfecti regis ultores
					<lb/>irruerent, ne sua diutius proditione gauderet regisque filium
					<lb/>maiorem natu patri sustituerent heredem. Ita comes adversus dolos
					<lb/>Maionis fraudulenter agere instituerat, plurimum interim ipsi blandiri,
					<lb/>rogare ne rem tantam negligendo differret, paratos semper
					<lb/>habere secum milites, prestolari de die in diem ut admiratus quod
					<lb/>proposuerat adimpleret. Ubi segnius eum videt rem gerere tepidumque
					<lb/>languere propositum, fidem suam illi suspectam esse sibique
					<lb/>parum credi certis colligit argumentis. Post habito igitur
					<lb/>de morte regis consilio, Maioni parat insidias et vel in presentia
					<lb/>regis, si quidem aliter non possit, eum sibi destinat occidendum.
					<lb/>Quod quadam die non secus ac providerat accidisset, nisi quod
					<lb/>iam in palatium percussoribus introductis, subito nunciatum est
					<lb/>in curia, de partibus Apulie galeas advenisse. Ea re tunc ab incepto
					<lb/>milites absterrente, Maio fortune beneficio liberatus evasit;
					<lb/>comes autem, videns id quod actum erat celari non posse; nam
					<lb/>et multi milites cum armis viderant introductos; pro tempore consilium
					<lb/>capit et cum admirato secretum habens colloquium, narrat
					<lb/>ei ex ordine quid sibi acciderit et qualiter sit spe frustratus. Nam
					<lb/>"hodie", inquit, "ad curiam optime venimus preparati, ultimumque
					<pb n="18"/>
					<lb/>vite tyrannus diem clausisset, nisi quod galea calipolitana,
					<lb/>quam applicuisse audivimus, impedimento nobis fuit". Admiratus
					<lb/>autem frustra eum timuisse respondit, nam Calipolim totam
					<lb/>ei iurasse et unius secum esse propositi. Eadem die suggestum
					<lb/>est ei a pluribus amicorum quod comes Gaufridus cum armis curiam
					<lb/>eum interfecturus intraverit. Quibus ille hec omnia scire se
					<lb/>dixit; suo totum id actum consilio; regi timendum fuisse, non
				<lb/>sibi.</p>
			</div>
			<div type="chapter">
				<head><lb/>VI. De manifestatione Maionis.</head>
				<p><lb/>Interea iam incipiente turbari Sicilia, Bartholomeus de Garsiliato
					<lb/>cum quibusdam aliis Buteriam occupat, locum utique munitissimum
					<lb/>et adversus quoslibet obsidentium impetus prerupti montis
					<lb/>beneficio facile resistentem. Ad quem plures alii confluentes, ceperunt
					<lb/>ex agris finitimis predam agere, loca vicina populari, cum
					<lb/>plerisque potentibus viris societatem contrahere. Ea res Maionem
					<lb/>ad ultimum fere desperationis compulit, adeo quidem ut inceptum
					<lb/>facinus necessario crederet differendum, nec aliter invalescentis
					<lb/>mali posse dispendium evitari, nisi regi ipsi, tum adhuc ad debellandos
					<lb/>hostes vires suppetunt, rem totam aperiat, alioquin
					<lb/>totam Siciliam in brevi defecturam ad hostes. Quod ubi regi
					<lb/>cognitum est, primum negligendo rem distulit, dicens non tanti
					<lb/>viros esse momenti qui perseverare audeant ultro, ab occupata
					<lb/>munitione nuperrime discessuros. Id enim regi consuetudinis
					<lb/>erat, ut difficile palatio vellet exire, sed ubi necessitas eum compellebat
					<lb/>egredi, quanta prius torpuerat ignavia, tanto deinceps
					<lb/>impetu, non tam audacter quam indiscrete ac temere raptabatur,
					<pb n="19"/>
					<lb/>quantislibet se periculis obiecturus. Nec quid sibi, quid adverse
					<lb/>parti virium esset attendebat, par an impar hostes adoriretur parum
					<lb/>sollicitus. Mox ubi comperit eos qui erant Buterie ab incepto
					<lb/>nolle desistere, sed acrius urgere propositum, comitem
					<lb/>Ebrardum ad eos legatum mittit ut sciscitetur ab eis quo consilio,
					<lb/>qua mente castellum suum occupaverint; quid se deinceps acturos
					<lb/>existiment. At illi non aliter id se dicturos respondent, quam si
					<lb/>comes eis iureiurando se obliget, ut quicquid ei dixerint, ipse
					<lb/>regi seriatim exponat. Prestito deinde quod petierant a comite
					<lb/>sacramento, dicunt se contra regem nichil agere aut egisse, sed
					<lb/>eo duci consilio ut Maionis admirati et Hugonis archiepiscopi
					<lb/>proditionem detegant, impediantque propositum quos adversus
					<lb/>regem certissime noverant conspirasse, ipsumque Maionem ad
					<lb/>regnum totis viribus anelare. Ultro se Panormum ad regios
					<lb/>pedes venturos, si de proditoribus supplicium sumptum audierint.
					<lb/>Cum igitur hec omnia comes Ebrardus, ut erat incorrupte vir
					<lb/>fidei, non tam efficaciter quam audacter ad regis pertulisset notitiam,
					<lb/>rex primum novitate rei attonitus mirari cepit; dehinc inhumanum
					<lb/>ratus ut crederet eum sibi mortem moliri quem tanta
					<lb/>sublimaverat dignitate, quicquid ei comes dixerat retulit admirato,
					<lb/>subiungens numquam se de illo tale quippiam crediturum. Admiratus
					<lb/>exinde comitem Ebrardum suspectum habens, atrox in
					<lb/>eum odium exercebat, sed id prudenti dissimulabat consilio donec
					<lb/>ultioni tempus congruum inveniret. Interim comes Gaufridus
					<lb/>Buteriam transfugit, per aliquot castella sua militum relicto presidio.
					<lb/>Tunc vero Panormi tumultus ingens exoritur, ubique civitatis
					<lb/>timor et indignatio, tota plebs adversus Maionem fremit ac
					<lb/>murmurat; comitem Symonem iniuste captum omnes unanimi
					<lb/>de voto deposcunt. Admiratus autem, videns murmur invalescere,
					<lb/>nec iam facile posse compesci, nisi plebis satisfiat desiderio, persuadet
					<lb/>regi ut comes Symon extrahatur de carcere. Quo ad
					<lb/>iussionem regis educto, ita subito status civitatis immutatus est,
					<lb/>ut cum eo pax et tranquillitas urbi reddita videretur. Rex itaque,
					<pb n="20"/>
					<lb/>ut in tanto necessitatis articulo nullum videt superesse locum
					<lb/>ignavie, nec dilationis causam ydoneam, vix tandem instinctu
					<lb/>Maionis educit exercitum, Buteriam obsidet, ubi nisi comitem
					<lb/>Symonem secum duxisset, non parum fuerat temporis consumpturus.
					<lb/>Cum igitur aliquandiu castellum totis viribus oppugnasset,
					<lb/>oppidani vero nichilominus audacter ei resisterent et ad deditionem
					<lb/>eos cogi fere iam impossibile videretur, demum hortatu et
					<lb/>consilio comitis Symonis res est in transactionem deducta,
					<lb/>comitique Gaufredo et sociis eius ab admirato, archiepiscopo ac
					<lb/>plerisque comitibus in animam regis iuratum, quod eos rex incolumes,
					<lb/>libere ac secure et absque impedimento extra regnum
					<lb/>suum ire permitteret. Sic oppido recepto totaque iam quiescente
					<lb/>Sicilia, paucis post diebus Messanam proficiscitur, in Apuliam
				<lb/>transiturus.</p>
			</div>
			<div type="chapter">
				<head><lb/>VII. De transitu regis in Apuliam et pugna cum Grecis.</head>
				<p><lb/>Eodem tempore cancellarium ad curiam venientem comes Symon,
					<lb/>instigante Maione, multis pulsavit criminibus. Qui cum
					<lb/>singulis audacter se diceret responsurum, suis ei allegationibus
					<lb/>uti non licuit, nam captum subito dampnatumque carcer excepit,
					<lb/>ubi etiam, post aliquot annos, diem vite clausit extremum. Rex
					<lb/>itaque, Farum transiturus, comiti Gaufredo, qui parata iam navi
					<lb/>ceterisque ad transfretandum necessariis Messane morabatur, transitum
					<lb/>interdici precepit et ipsum usque ad reditum sumn diligenter
					<lb/>observari. Multiplicato dehinc exercitu, Brundusium venit,
					<lb/>ubi cum Grecis conflicturus, ad pugnam iubet milites expediri.
					<lb/>Greci vero, ubi comitis Roberti, cuius prestolabantur adventum,
					<lb/>vident se defraudatos auxilio, quod unicum restabat consilium,
					<lb/>fortunam eligunt experiri. Anceps in principio pugna fuit, inde
					<pb n="21"/>
					<lb/>Greci non valentes amplius hostiles impetus sustinere, fusi cesique
				<lb/>sunt, magna pars eorum cum ducibus suis Panormum transvecti.</p>
				<lb/>
			</div>
			<div type="chapter">
				<head><lb/>VIII. De excidio civitatis Barensis.</head>
				<p><lb/>Ea rex potitus victoria, Barum traducit exercitum, ibique populum
					<lb/>eiusdem urbis inermem obvium habet, ut sibi parcatur
					<lb/>orantem. At ille, castelli sui quod a Barensibus dirutum erat
					<lb/>ruinas aspiciens, "iusto ", inquit, "vobiscum agam iudicio, et quia
					<lb/>domui mee parcere noluistis, certe nec ego vestris sum domibus
					<lb/>parciturus; vos autem omnes libere cum rebus vestris abire
					<lb/>permictam". Dantur ergo eis duorum dierum inducie, ut interim
					<lb/>exeuntes omnia sua secum asportent. Quod ubi factum
					<lb/>est, muris primum equatis solo, totius insecutum est excidium
					<lb/>civitatis. Ita prepotens Apulie civitas, fama celebris, opibus pollens,
					<lb/>nobilissimis superba civibus, edificiorum structura mirabilis,
					<lb/>iacet nunc in acervos lapidum transformata. Huius rei fama comitem
					<lb/>Robertum aliosque qui rebelles extiterant valde perterruit,
					<lb/>presertim cum viderent de totius Apulie civitatibus ad regem
					<lb/>omnes confluere. Nec iam facile tantis erat viribus resistendum,
					<lb/>omnemque spem venie crudelitas regis excluserat. Relictis
					<lb/>ergo castellis, oppidis urbibusque quas possederant, multi regni
					<lb/>terminos exierunt, plerique cum comite Roberto in terram Aprutii
					<pb n="22"/>
					<lb/>transfugerunt. Robertus Surrentinus Capue princeps, cum nichil
					<lb/>sibi fuga tutius comperisset, per terram comitis Richardi de Aquila
					<lb/>secure transiens, in transitu fluminis ab eodem capi iussus regique
					<lb/>traditus est. Quem admiratus Panormi non multo post in
					<lb/>vincula coniectum, oculis fecit privari. Eo facto, comes Richardus
					<lb/>cum regem antea plurimum offendisset, gratiam eius promeruit,
					<lb/>sed nec infamie notam penitus evitavit. Nam a multis
					<lb/>crimini datum accepi, quod idem dominum suum, summe nobilitatis
					<lb/>ac mansuetudinis virum, cui sacramentum quoque fidelitatis
					<lb/>prestiterat, turpiter prodidisset. Rex autem, Grecis devictis
					<lb/>fugatoque comite Roberto, reliquos hostes suos persequens, cum
					<lb/>omnes ante faciem eius disparerent, totius Apulie ac Terre Laboris
					<lb/>tumultum compescuit; ac demum prospere gestis omnibus,
				<lb/>Farum transiens, Panormum rediit.</p>
			</div>
			<div type="chapter">
				<head><lb/>VIIII. De reditu regis in Siciliam.</head>
				<p><lb/>Interea comes Gaufredus, cui Fari transitus interdictus fuerat,
					<lb/>suadente Maione, privatus oculis carceri datur. Comes Symon,
					<lb/>qui Policastri remanserat, ob idem accersitur ad curiam, ut quam
					<lb/>primum venerit capiatur. Sed in ipso procinctu itineris felici
					<lb/>morte preventus est. Preterea comes Wilelmus Alesinus, Boamundus
					<lb/>Tarsensis, cum pluribus aliis, Panormi iam in vinculis tenebantur,
					<lb/>inter quos erat et Robertus Bovensis, comitis Ebrardi, ut
					<lb/>ferebatur, avunculus, vir quidem armis strenuus, sed parum habens
					<pb n="23"/>
					<lb/>fidei, quem Francorum rex, ob proditionem quam ibidem
					<lb/>perpetraverat, ad tempus iusserat exulare. Filii quoque ducis Rogerii,
					<lb/>Tancredus et Willelmus, nobilissima matre geniti, ad quam
					<lb/>dux ipse consuetudinem habuerat, inter septa palatii servabantur
					<lb/>inclusi. Nec dum tamen Maionis quiescit animus aut nefandum
					<lb/>cessat propositum cum tot preclaris ac nobilibus viris carceres
					<lb/>plenos aspiciat; quorum aliis oculos fecerat effodi, alios cedi fustibus,
				<lb/>quosdam in teterrimis locis cum serpentibus habitare. </p>
				<p><lb/>Uxores quoque ac filias eorum e domibus suis abstractas, diversis
					<lb/>clauserat in locis, aliasque sue deservire libidini, alias inopia cogente
					<lb/>venalem passim formam compulerat exhibere. Hiis omnibus
					<lb/>proditoris rabies expleri non potest, nichil actum putat quia
					<lb/>comitem Ebrardum superesse videt incolumem. Sed neque satis
					<lb/>scit quid tanto viro criminis possit intendere, cuius fides omnibus
					<lb/>evidenter apparet. Iam tunc ergo omnia comitis facta dictaque
					<lb/>subtiliter explorat, ut detrahendi causam inveniat. Cum ergo
					<lb/>quadam die comes cum paucis venatum exisset, admiratus ilico
					<lb/>regem adit nunciatque comitem Ebrardum absque licentia curie
					<lb/>cum multitudine militum recessisse; rebellandi hoc esse satis
					<lb/>evidens argumentum, eum, siquidem abire libere possit, multos
					<lb/>eiusdem propositi socios habiturum, suadetque missis absque dilatione
					<lb/>nunciis comitem ex itinere revocari. Comes autem regis
					<lb/>mandatum audiens, omissa venatione, redit Panormum, subitoque
					<lb/>vocatus ad curiam, ibidem retentus est et in vincula coniectus;
					<lb/>cui primum effossis oculis, non multo post admiratus linguam
					<lb/>quoque fecit abscidi. Iamque viris fortibus, quoscumque sibi
					<lb/>timendos admiratus putaverat, aut captis aut in exilium compulsis,
					<lb/>totius regni tumultus quieverat. Videns autem Maio superesse
					<lb/>iam neminem qui sue possit vel audeat contradicere voluntati,
					<lb/>ad perpetrandum quod necessitate cogente distulerat facinus
					<lb/>rursus accingitur. Sed ita facillime sperat id posse fieri, si populi
					<lb/>prius amorem sibi conciliet, si propinquis et affinibus suis
					<pb n="24"/>
					<lb/>maximas regni conferat dignitates, quorum adversus nobilitatis
					<lb/>superbiam sese tueatur auxilio. Symonem ergo senescalcum,
					<lb/>maritum sororis sue, toti Apulie ac Terre Laboris magistrum capitaneum
					<lb/>preficiens, Stephanum quoque fratrem suum stolii constituit
					<lb/>admiratum. Ipse interim indigentibus multa largiri,
					<lb/>omnibus prebere se facilem, legatos undecumque venientes plurimum
					<lb/>honorare in animum induxerat; strenuos bello milites
					<lb/>longobardos ac transmontanos indifferenter plurimis sibi largitionibus
					<lb/>alliciens, clericos quoque magnis sepe promovebat honoribus,
					<lb/>prout cuiusque dignitas exigebat. Ita modis omnibus
					<lb/>sollicitus erat ut nichil omitteret, quod ad alliciendum plebis animos
					<lb/>utile videretur. Dum hec in regis pernitiem premoliens,
					<lb/>admiratus callide suum occultaret propositum, r[egnum aliquandiu
					<lb/>visum est qu]ievisse, nisi quod comes Robertus terram Aprutii
					<lb/>vicinasque partes Apulie crebris adeo fatigabat incursibus, ut in
					<lb/>Apulia necessario teneretur exercitus, ubi variis est sepe pugnatum
					<lb/>eventibus. Richardus de Mandra, comitis Roberti comestabulus,
				<lb/>interim cum episcopo Tetino captus est et Panormum deductus.</p>
			</div>
			<div type="chapter">
				<head><lb/>X. De amissione Affrice.</head>
				<p><lb/>Per idem tempus cum imperatore Grecorum fedus initum est
					<lb/>paxque firmata, Greci Constantinopolim dimissi, qui post
					<lb/>Brundusinum bellum in vinculis tenebantur; iam itaque omnem
					<lb/>rei difficultatem Maio superaverat; iam ad id pervenerat potestatis,
					<pb n="25"/>
					<lb/>ut non tam admirati quam regis videretur preditus dignitate; iam
					<lb/>regis ipsius aperte predicabat insanias; iam stultitiam eius publice
					<lb/>deridebat, et si quid tyrannicum aut inhumanum rex, eo suadente,
					<lb/>preceperat, veluti innocenti cuippiam oculos erui, linguam abscidi,
					<lb/>vel aliquid talium perpetrari, ipse sua postmodum auctoritate prohibebat
					<lb/>id fieri, dicens non omnia que tyrannus inconsulte aut delirando
					<lb/>iusserit, statim effectui mancipanda, alioquin innocentium
					<lb/>vitam periclitari sepissime. Nam ad hoc nitebatur ut in regem plebis
					<lb/>exasperaret animos et omnium ei conflaret invidiam. Eam plerique
					<lb/>causam fuis[se existimant ut idem Affricam a Saracenis]
					<lb/>capi permicteret. Cum enim in partes Hispanie misso stolio,
					<lb/>Masmudorum rex potentissimus Affricam obsedisset, idque nunciatum
					<lb/>esset in Sicilia, placuit ad auxilium Affrice stolium revocari,
					<lb/>cui tunc preerat gaitus Petrus eunucus. Isque, sicut et
					<lb/>omnes eunuchi palatii, nomine tantum habituque christianus erat,
					<lb/>animo saracenus. Erant autem galee circiter .CLX. que cum
					<lb/>ex Hispania redeuntes e stationibus Masmudorum possent iam
					<lb/>conspici, ceperunt milites qui Affrice erant, resumptis animis, clamorem
					<lb/>tollere, insultare hostibus et venientes galeas ostendere.
					<lb/>Contra vero, Masmudorum rex inopinato galearum adventu perterritus,
					<lb/>intra castra cogebat exercitum, qui tamen pre sui magnitudine
					<lb/>regi vix poterat. At ubi iam terre stolium propinquabat,
					<lb/>ingens in urbe cum letitia militum clamor exoritur et
					<lb/>siquidem, ut arbitrabantur, stolium ex uno latere, ipsi, apertis
					<lb/>portis, ex alio in hostes irruerent, ea die victus fususque barbarorum
					<lb/>cessisset exercitus. Sed secus actum est. Nam gaitus
					<pb n="26"/>
					<lb/>Petrus magister stolii, totum id previdens, cum iam plerique
					<lb/>vela deducerent, ultro, mirantibus cunctis, in fugam conversus,
					<lb/>carbasa ventis exposuit. Cetere quoque galee fugientem ducem
					<lb/>prout queque poterat sequebantur; barbari vero, quos proditoris
					<lb/>dolus non latuit, sexaginta galeas armantes, quas ad terram
					<lb/>metu stolii prius eduxerant, persecuti sunt ilico fugientes. Septem
					<lb/>galee capte sunt a Masmudis; relique turpiter misereque
					<lb/>re gesta in Siciliam pervenerunt. Ea res et barbarorum animos
					<lb/>plurimum extulit et obsessis desperationem incussit. Nam
					<lb/>et pauci quidem sed invicti bello milites erant et cibi premebantur
					<lb/>inopia. Quicquid tamen in tanta rerum angustia virtus
					<lb/>poterat, effecerunt. Nec enim solum tante multitudinis creberrimos
					<lb/>impetus viriliter sustinebant, sed et singulis fere diebus
					<lb/>egressi, barbarorum perturbabant exercitum, nonnulli post multam
					<lb/>stragem hostium revertentes. Rex itaque Masmudorum,
					<lb/>consumptis omnibus que ad optinendam urbem sibi crediderat
					<lb/>expedire, iam obsessorum militum audaciam considerabat attonitus
					<lb/>eorumque virtutem et constantiam mirabatur, et nullis
					<lb/>urbem iam sperabat posse viribus expugnari, ultroque nisi famis
					<lb/>intolerantiam perfugarum inditio cognovisset, ab obsidione amoturus
					<lb/>erat exercitum. Sed ubi contra consuetudinem humanam
					<pb n="27"/>
					<lb/>nec equis iam parci, nec a canibus aliisque immundis animalibus
					<lb/>abstineri cognovit, cepit milites ad deditionem hortari, dicens
					<lb/>frustra suam eos indigentiam occultare; que patiebantur sibi non
					<lb/>esse incognita; e Sicilia nichil venturum auxilii, nam se litteras
					<lb/>eunuchorum palatii nuperrime recepisse, quibus rei veritatem plene
					<lb/>didicerat; denique, nichil spei reliquum esse ut evasuros se putent,
					<lb/>sed eorum virtuti velle se parcere, et siquidem regis Sicilie
					<lb/>tyrannidem metuentes secum morari maluerint, largissima eis
					<lb/>quotquot fuerint stipendia se daturum. Sin autem in Siciliam
					<lb/>redire prelegerint, datis que sufficiant navibus, liberum eis transitum
					<lb/>permittendum. At illi, super hoc habentes consilium, paucorum
					<lb/>dierum inducias petiere, ut missis in Siciliam legatis, postularent
					<lb/>auxilium, quo non impetrato, tum demum conditioni
					<lb/>starent proposite; nec idipsum eis negatum est. Sed cum eorum
					<lb/>nuncii Panormum venientes, urbis sue periculum et famem exponerent,
					<lb/>omnia iam se passos quecumque summa necessitas indixisset,
					<lb/>peterentque frumentum saltem eo transmitti, nichil tamen
					<lb/>multis persuasionibus effecerunt. Nam admiratus falso regi suggesserat
					<lb/>frumentum Affrice, quod per totum annum sufficeret,
					<lb/>se iubente, fuisse repositu[m; foris autem publice predicabat in
					<lb/>ea regem esse sententia,] ut diceret si caperetur Affrica, nichil se
					<lb/>dampni passurum, eamque civitatem plus oneri sibi esse quam
					<lb/>honori; cum in stipendiis militum aliisque ad urbis tuitionem
					<lb/>necessariis maximos quidem sumptus faceret, unde nichil unquam
					<lb/>emolumenti speraret. Hoc autem ab admirato, sicut dictum est,
					<lb/>eo fiebat animo ut insani capitis esse regem ostenderet, qui nobilissime
					<lb/>civitatis amissione regnum suum mutilari iacturam non
					<lb/>duceret, cum eidem posset facillime subveniri; nec animadverteret
					<lb/>rei turpitudinem aut quod inde Sicilie periculum immineret.
					<lb/>Igitur ubi Affrice cognitum est legatos elusos esse, cum
					<lb/>iam nichil sperarent auxilii, sed neque fames ultra poterat sustineri,
					<pb n="28"/>
					<lb/>prehabite transactioni stari placuit; ac tunc demum Masmudis
					<lb/>urbe tradita, acceptisque navibus, que ad transfretandum sufficerent,
				<lb/>in Siciliam transierunt.</p>
			</div>
			<div type="chapter">
				<head><lb/>XI. De Maione.</head>
				<p><lb/>At vero Maionis propositum amplius regi non poterat aut
					<lb/>diutius occultari, nec erat dubium quin regnandi libidine
					<lb/>traheretur. Nemo tamen tam impie machinationis index erat; nemo
					<lb/>tam apertam proditionem audebat regi detegere; sciebant enim
					<lb/>omnes id eum minime crediturum, memores quid inde co[miti
					<lb/>Ebrardo aliisque quam plurimis contigisset. Preelegerant] ergo
					<lb/>silere quam subire periculum attonitique rei exitum expectabant.
					<lb/>Iamque totam fere Siciliam varii super hoc dissonique rumores
					<lb/>impleverant, passimque vulgatum erat, admiratum diademata quedam
					<lb/>aliaque regis insignia, que sibi preparaverat, multis familiaribus
					<lb/>suis ostendisse, nec deerant qui reginam hec ei de palatio
					<lb/>dicerent transmisisse. Nam et eius consensu totum hoc fieri eamque
					<lb/>Maioni putabant inhonesti contractu federis obligatam. Plerisque
					<lb/>falso videbatur id dici; alii quoque nichilominus asserebant
					<lb/>notarium Matheum, Maionis familiarem, Alexandro pape, qui tunc
					<lb/>Romane presidebat Ecclesie, multam pecuniam detulisse idque
					<lb/>consilio et ope Iohannis neapolitani, qui unus erat cardinalium,
					<lb/>impetrasse, ut amoto rege Sicilie, admiratus in eius locum succederet,
					<pb n="29"/>
					<lb/>ad exemplum cuiusdam regis Francorum, cui deposito, eo
					<lb/>quod inutilis videretur, Romanus pontifex Pipinum, Karoli patrem,
					<lb/>substituit. Hec et huiusmodi plurima totus iam triviatim populus
					<lb/>loquebatur. Quidam in ipso palatio regem gladio feriendum,
					<lb/>multi claudendum in monasterio predicebant. Erant et qui in
					<lb/>aliquam insularum crederent deportandum. Hec eadem in Apulia
					<lb/>iam divulgata erant omniumque mentes adversus Maionem indignitas
					<lb/>rei commoverat. Melfenses igitur, qui primis semper consueverant
					<lb/>rumoribus excitari, decernunt in primis, ut nulli deinceps
					<lb/>Maionis mandato pareant, nec in urbe sua quemlibet eorum recipiant,
					<lb/>quos Apulie capitaneos idem prefecerat. Comites etiam
					<lb/>aliique viri nobiles, quibus precipue Maionis erat suspecta potentia,
					<lb/>consilio super hoc habito, sibi invicem iuravere, quod Maionis
					<lb/>mortem totis viribus totoque posse perquirerent, neque parerent
					<lb/>deinceps curie, aut ab ea societate discederent, nisi prius illum
					<lb/>aut interfectum esse cognoscerent aut extra regnum fugisse; idemque
					<lb/>iusiurandum proposuerant per totum regnum vel a spontaneis
					<lb/>accipere, vel ab invitis nichilominus extorquere. Iamque multe
					<lb/>civitates oppidaque quam plurima eorum se societati coniunxerant.
					<lb/>Circuibant ergo totam Apuliam ac Terram Laboris cum ingenti
					<lb/>militum multitudine, ut universos sibi iurare compellerent. Erant
					<lb/>autem in ea societate: comes Ionathas, comes Richardus de Aquila,
					<lb/>comes Rogerius Acerranus aliique comites ac potentes viri, cum
					<lb/>quibus erat et comes Gillebertus consanguineus regine, cui rex
					<lb/>nuper ex Hispania vocato Gravine dederat comitatum. Marius
					<lb/>quoque Burrellus, vir eloquentissimus, Salerni habita oratione
					<lb/>ad populum, satis efficaciter peroravit maximeque parti civium
					<lb/>persuasit ut comites reciperent, in eumque modum quo et ipsi
				<lb/>iuraverint, sacramentum eis prestarent. </p>
			</div>
			<pb n="30"/>
			<div type="chapter">
				<head><lb/>XII. De comite Andrea.</head>
				<p><lb/>Per idem tempus Andreas de Rupe Canina, qui tunc in Campanie
					<lb/>partibus exulabat, videns tanto scismate regnum distrahi,
					<lb/>congregatis militibus, Aquinum cepit, oppidoque Sancti Germani,
					<lb/>quod Cassino monti subiacet, occupato, dehinc Aliphias usque pertransiit.
					<lb/>Sed paulo post ab eisdem civibus qui eum sponte receperant
					<lb/>circumventus, cum paucis militum suorum vix evasit,
					<lb/>tutiusque potuerat urbes hostium expugnare, quam expugnatas
					<lb/>deserere. Interim, dum in hunc modum Apulia turbaretur,
					<lb/>adhuc Sicilia quiescebat, nec ullis agitabatur tumultibus; licet enim
					<lb/>utraque gens infida, mobilis pronaque sit ad quodlibet facinus
					<lb/>perpetrandum, Siculi tamen cautius dissimulando celant propositum
					<lb/>et quos oderunt blandis adulationibus demulcent, ut improvisi
					<lb/>ledant atrocius. Sed nec in Sicilia quemquam admiratus reliquerat,
					<lb/>cui ad audendum animus superesset. Nam comes Silvester, hominum
					<lb/>timidissimus, quamquam Apulorum consilium approbaret,
					<lb/>quibus etiam sese modis omnibus spoponderat futur[um auxilio,
					<lb/>suam tamen nullis audebat] indiciis [detegere voluntatem. Comes
					<lb/>etiam] Rogerius Creonensis, cuius filiam Maio virginitate privaverat,
					<lb/>iniuriam suam patienter dissimulans, vindictam Apulis reservabat.
					<lb/>Admiratus, ubi contra spem suam animadvertit comitum
					<lb/>vires in immensum excrescere, primum Amalfiam, Surrentum,
					<lb/>Neapolim, maritimas civitates, que nondum defecerant, dehinc ex
					<lb/>altero mari Tarentum, Ydrontum, Brundusium, Barolum literas
					<lb/>ex parte regis transmisit, admonens ut nullis moverentur rumoribus,
					<lb/>neque falsis comitum suggestionibus crederent, aut se proditorum
					<lb/>turbe miscerent. Sed eo res devenerat, ut regis litteras
					<pb n="31"/>
					<lb/>nemo susciperet: dicebatur enim per manus proditoris eas fieri,
					<lb/>neque regis in eisdem, sed Maionis exprimi voluntatem. Stephanum
					<lb/>quoque fratrem suum, qui militibus in Apulia preerat; ut
					<lb/>comitis Roberti crebros impetus sustineret, sepius admonens hortabatur,
					<lb/>ut amplioribus stipendiis militum sibi mentes alliceret
					<lb/>eosque tam muneribus quam promissis ad resistendum comitibus
					<lb/>invitaret. Nam Symonem senescalcum in quoddam munitissimum
					<lb/>oppidum se receptare comitum timor compulerat. Placuit etiam
					<lb/>Mazariensem episcopum Melfiam mitti legatum, ut civium animos
					<lb/>mitiga[ret et eorum indignationem compesceret. At il]le, non
					<lb/>solum ab incepto Melfenses revocare non studuit, verum etiam
					<lb/>amplius eorum mentes exasperans, plura de proditione Maionis
					<lb/>et atrociora quam audissent, eis narravit. Sed et Calabria, iam
					<lb/>ingruentibus Apulie procellis, quati ceperat, cuius antea fides difficillime
					<lb/>consueverat vacillare. Ea res admirato plurimum terroris
					<lb/>attulit, visumque est mature talem eo mitti oportere legatum,
				<lb/>cuius facile persuasionibus fides habeatur a Calabris.</p>
			</div>
			<div type="chapter">
				<head><lb/>XIII. De Matheo Bonello et qualiter occidit Maionem.</head>
				<p><lb/>Huic autem legationi neminem magis quam Matheum Bonellum
					<lb/>putabat posse sufficere. Nam et genere nobilissimus
					<lb/>integreque apud omnes opinionis erat, et eum plerique nobiles
					<lb/>viri Calabrie propinquitatis linea contigebant. Sed et eum admiratus
					<lb/>non aliter quam filium diligebat. Videns enim eumdem,
					<lb/>adhuc etate iuvenem, ut qui prima lanugine genas vestiret, summe
					<lb/>nobilem, forma pulcherrimum, corporis prestantem viribus ultra
					<lb/>quam id etatis exigeret, optimam terram in Sicilia possidentem,
					<lb/>filiam suam adhuc parvulam illi desponderat. Idem vero militibus
					<lb/>multa largiens omnibusque se prebens affabilem, et in equestribus
					<pb n="32"/>
					<lb/>ludis, que vocant hastiludia, nemini posthabendus,
					<lb/>militum [sibi grati]am magnumque nomen pepererat. Ceterum
					<lb/>inconstans erat animo, facilis a proposito resilire, quod persuasum
					<lb/>esset, audax promittere, ubi ad rem ventum erat, tepidior. Is
					<lb/>autem cuiusdam filie regis Rogerii spurie, que Hugonis comitis
					<lb/>Mollisinii uxor fuerat, forma captus, desponsate sibi puellule, eo
					<lb/>quod ignobilis esset, ceperat nuptias abhorrere. Sed et hoc molestissime
					<lb/>ferebat, quod admiratus, re cognita, palatium eiusdem
					<lb/>comitisse diligentius custodiri preceperat, utriusque votum impediens.
					<lb/>Cum igitur, legatione suscepta, Farum transisset et quibusdam
					<lb/>potentibus viris Calabrie, qui ad loquendum ei convenerant,
					<lb/>adventus sui causam exponeret, Maionis innocentiam modis
					<lb/>omnibus asseverans, Rogerius de Marturano, qui tunc in Calabria
					<lb/>magni nominis erat, omnium qui aderant vice respondit, satis
					<lb/>superque se mirari quo consilio ad id temeritatis devolvi potuerit,
					<lb/>ut nefandissimi proditoris mandatum exequens, contra omnium
					<lb/>opinionem eum ostendere velit innoxium, adeoque causam admirati
					<lb/>tuendam susceperit, ut eiusdem conspirationis non immerito
					<lb/>particeps estimetur. "Nam alios", inquit, "Maionis deliramenta
					<lb/>sectari eiusque negotiis ac sceleribus immisceri equiore tulerim
					<lb/>animo, nec tanta dignum admiratione crediderim. Quosdam
					<lb/>enim tenue patrimonium et rei familiaris angustia cogit honestatem
					<lb/>negligere, dum suam quolibet pacto tolerabilem faciant
					<lb/>egestatem. Alios obscuritas generis altum aliquid sperare non
					<lb/>sinit, eoque miserie traducit ut potentioribus adulando deserviant,
					<lb/>summam beatitudinem estimantes si possint vel nobilium
					<lb/>pedibus inherere eoque pacto quibuslibet se non vereantur obiectare
					<lb/>periculis, nec ullius reatum sceleris pertimescant. Differunt
					<pb n="33"/>
					<lb/>item ab hiis, sed non dispari laborant insania, qui cum ignobiles
					<lb/>sint nullaque genus virtute redimant, sublimia tamen sperare
					<lb/>presumunt, potentium virorum patrocinia multis ementes periculis
					<lb/>ut abiecti generis possint ignominiam diffiteri. Plerique
					<lb/>nobiles criminosis actionibus bonam famam demeriti, fas et nefas
					<lb/>equa lance trutinant, nichil se deinceps sperantes acturos, quo
					<lb/>possint semel inflictam notam infamie propulsare. Nonnulli
					<lb/>quoque de proditorum semine procreati, patrum eligunt sequi
					<lb/>vestigia. Eiusmodi quidem homines haud indigne ferendum
					<lb/>est Maionis parere mandatis eiusque limina frequentare. Te
					<lb/>vero summe nobilitatis et integerrime fame iu[venem, amplissimis
					<lb/>ditem patrimoniis, nulla permittit ratio lucris turpibus
					<lb/>inhiare, pre] oculis habe qui te parentes genuerint, et omnem
					<lb/>tibi delinquendi viam obstructam intelliges aspernandique sceleris
					<lb/>necessitatem indictam. Certe, si neminem videres proditoris
					<lb/>huius obviare sceleribus, tu saltem nobilitatis, quam idem atrocissime
					<lb/>persequitur, vindex esse debueras. Nunc autem, cum
					<lb/>omnes adversus eum unanimiter moveantur, tu solus eumdem
					<lb/>predicas innocentem? Cuius dum asseris innocentiam suspectum
					<lb/>te facis, verendumque tibi ne fame dispendium ac lesionem
					<lb/>incurras. Quis enim eo putandus nocentior; qui bonorum omnium
					<lb/>sanguinem sitit, qui nemini nocet nisi quem innocentem
					<lb/>cognoverit, qui demum ei fraudulenter querit regnum subripere,
					<lb/>per quem in hanc eminentiam potestatis evasit? tu consilium
					<lb/>hoc innocentiam vocas, tu propositum hoc approbas, tu regem
					<lb/>occidi consenties, aut honore privari, cum ei sacramento sis fidelitatis
					<lb/>astrictus, aut, eo deposito, notarium hunc regem fieri,
					<lb/>dudum olei venditorem? at, eo regnante, secundus eris a rege,
					<lb/>summis fulgebis honoribus, optio tibi dabitur quem velis comitatum
					<lb/>eligere. Sic tibi iam, nisi fallor, de futura prosperitate
					<lb/>blandiris. O perditissimi virum ingenii! Puta [iam regem depositum.
					<lb/>Quid ergo? Maionem regnaturum exist]imas? Eadem
					<lb/>cer[te die qua reg]num occupaverit cum omnibus hiis qui eius
					<pb n="34"/>
					<lb/>familiaritati adheserint, et si ferrum nusquam compareat, saltem
					<lb/>lapidibus obruetur. Adde quod unus es in Sicilia cui virtutis
					<lb/>aliquid imputetur; te solum omnes respiciunt; quicquid egeris,
					<lb/>obscurum esse non potest. Elige virtutem malis an scelera
					<lb/>publicari? Pudeat te quidem omnium expectationem deludere;
					<lb/>pudeat inter prime iuventutis auspicia malarum artium rudimenta
					<lb/>suscipere. Aspernare socerum, cuius affinitatis contagio tua sit
					<lb/>nobilitas polluenda. Respue, si sapis, uxorem liberos tibi parituram
					<lb/>degeneres prolemque generis biformitate patri dissimilem.
					<lb/>Adquiesce tandem amicorum consiliis et ad eorum omnium vindictam
					<lb/>accingere; teque pariter et id nobilitatis quod superest
					<lb/>in libertatem vendica, nec patere truculentissimam hanc beluam
					<lb/>in nostram perniciem diutius debacchari. Experiatur certe virtuti,
					<lb/>licet innumeris eam persecutionibus oppressam attriverit, ad vindictam
					<lb/>tamen scelerum audaciam et ultores gladios non deesse.
					<lb/>Regis quidem ipsius incolumitas regnique salus ac libertas in
					<lb/>manibus tuis est. Nam, ceteris omnibus [huius] tam preclari
					<lb/>facinoris impotentia condempnatis, tante laudis cumulum fortune
					<lb/>tibi benignitas reservavit. Nec ad id cuiuslibet procrastinationis
					<lb/>dilatio necessaria est, aut temporis oportunitas expectanda. Adeo
					<lb/>enim suis te fraudibus ac dolis circumventum existimat, ut neminem
					<lb/>alium putet iam familiarius admictendum. Sive igitur
					<lb/>eidem armatus sive inermis, solus an militum multitudine stipatus
					<lb/>occurras, nichil ex hoc ei timoris, nichil suspicionis innascitur.
					<lb/>Unde et eum secure potes ubicumque libuerit obtruncare.
					<lb/>Quo semel occiso, nichil tibi verendum est ne quempiam ad vindictam
					<lb/>sui superstitem derelinquat. Age ergo, iuvenis; enitere
					<lb/>ut gradum hunc felicitatis attingas, quo te virtus vocat sequaris
					<lb/>intrepidus, nec poscenti fortune tuum deneges obsequium. Quod
					<lb/>si te facturum non dubia nobis pactione spoponderis, preter eam
					<lb/>quam inde consequeris immortalem gloriam, non deerit etiam
					<lb/>mutua grataque meriti compensatio. Nam id modis omnibus
					<pb n="35"/>
					<lb/>perquiremus et impetrabimus, ut comitissa Catacensis matrimonii
					<lb/>tibi federe coniungatur, et omni dubietatis sublato
					<lb/>scrupulo, huius te pactionis reddemus certissimum, seu iurisiurandi
					<lb/>religione [ma]lueris esse contentus, seu quolibet alio
					<lb/>satisdationis genere tibi prospiciendum esse putaveris. Quantum
					<lb/>autem eadem comitissa nobilitate tibi premineat, quam potentium
					<lb/>virorum nuptias recusaverit, non attinet dicere, cum nichil
				<lb/>horum tibi putem incognitum".</p>
				<p><lb/>Hec eo dicente, ceperat iam animus iuvenilis, ut facile movebatur
					<lb/>amore laudis, accendi, ipsiusque Maionis detestari scelera,
					<lb/>iamque eius affinitatem plurimum abhorrebat, quadam tamen adhuc
					<lb/>velut hesitatione suspensus. Mox autem, dum paulisper secum
					<lb/>deliberans, hinc desponsate sibi virginis genus obscurum, patris
					<lb/>eius infamiam et quod ei periculum imminebat, inde pactas sibi
					<lb/>comitisse nuptias animo metiretur, puduit eam super hoc hesitasse,
					<lb/>cepitque in eodem proposito plenius roborari. Nec diutius moratus,
					<lb/>Rogerio de Marturano aliisque qui aderant nobilibus viris respondit:
					<lb/>ea se que persuadent confidenter ausurum, plenaque peracturum
					<lb/>fiducia, si pactioni starent proposite. Sic ubi visum est utrique
					<lb/>parti nichil eorum penitus que promiserant immutare, ipsaque
					<lb/>etiam postmodum comitissa nec non et eius propinquis predispositum
					<lb/>fedus matrimonii ratum habentibus, utrinque prestito sacramento,
					<lb/>pactum preha[bitum roboratur, mortique Ma]ionis termi
					<lb/>[nus certus prefigitur. Additque etiam Matheus Bonellus,] si
					<lb/>temporis interim occurrat oportunitas, nequaquam id sibi esse
					<lb/>animi ut prefixam diem expectet, nec per se staturum quin illud
					<lb/>quam mature possit perficiat. Nec minus alibi quoque fortunam,
					<lb/>tantis admirati fatigatam successibus, iam ab eius obsequio descivisse
					<lb/>perciperes. Cum enim instaret iam dies quem idem interficiendo
					<lb/>regi providerat, placuit ei cum archiepiscopo secretum
					<pb n="36"/>
					<lb/>habere colloquium. Cum de rege maturius amovendo, de sedandis
					<lb/>populi motibus regnique statu mox futuro deliberantes invicem
					<lb/>disceptarent, suborta est inde controversia de thesauris ipsiusque
					<lb/>regis filiis, cuius deberent custodie deputari. Dicebat enim admiratus
					<lb/>puerorum tutelam ac thesauros totumque palatium sibi debere
					<lb/>committi, quoniam oporteret regni negotiis insudare, maximeque
					<lb/>thesauros necessarios esse ad tumultus rebellantium comprimendos
					<lb/>et arcendos exterorum incursus hostium, nec sine magnis sumptibus
					<lb/>emersuras dissensiones et intestina bella posse compesci. Archiepiscopus
					<lb/>autem aiebat id se numquam passurum, nam ex ea puerorum
					<lb/>tutela plurimum posse suspicionis innasci maxime[que
					<lb/>roborari precedentem plebis opinionem: tunc omnes fore certissimos
					<lb/>nichil illum aliud quam reg]num appetere, [tunc adversu]s
					<lb/>eum modis omnibus asperandos. Suspectum enim tutorem pueris
					<lb/>dari, nec iura permictere, et si datus sit, removendum censere.
					<lb/>Sanius autem esse consilium ut archiepiscopis, episcopis aliisque
					<lb/>venerabilibus et religiosis personis, de quibus nulla posset haberi
					<lb/>suspicio, puerorum ac thesaurorum custodia crederetur. Nam et
					<lb/>redditus totius regni sumptibus faciendis suppetere, et si necessitas
					<lb/>exigeret, ab ipsis eum thesaurorum custodibus quantum sufficeret
					<lb/>accepturum. Sic igitur alternis disceptationibus ea controversia
					<lb/>diutius protracta, cum archiepiscopus a predicta non posset avelli
					<lb/>sententia, eademque Maioni penitus displiceret, quippe quem suis
					<lb/>noverat machinationibus obviare, tandem iratus subintulit, non ita
					<lb/>se de archiepiscopo meruisse ut suo debuerit adversari proposito.
					<lb/>Sed nunc compensationem sibi mutuam rediberi, quod eum sola
					<lb/>gratia socium et consilii participem ascivisset, cum eius non indigeret
					<lb/>auxilio, et eo quidem ignaro, aut etiam reluctante, facile
					<lb/>posset quod proposuerat adimplere. Verum hanc ad presens nichil
					<lb/>obfuisse discordiam, nec enim esse iam dubium quid in tali
					<lb/>socio spei sibi debeat reservare. Preterea iam [se penite]re propositi,
					<lb/>animumque suum ab incepto penitus avertisse, nec unquam
					<pb n="37"/>
					<lb/>deinceps tale quidpiam admissurum. Tunc archiepiscopus, licet hec
					<lb/>eum ex animo dixisse non crederet, "oportunum quidem", ait,
					<lb/>"et satis approbandum consilium; nam et me quoque facti deterret
					<lb/>atrocitas, nec absque salutis et fame nostre periculo posset
					<lb/>hoc fieri". In hunc modum, contracte dudum societatis federe
					<lb/>dissoluto, Maio discessit, totis iam se nisibus preparans ultioni. Ac
					<lb/>primo quidem erga socium ita regis animum spe lucri, ut erat
					<lb/>cupidissimus, irritavit, ut septingentas ab eo auri uncias extorqueret.
					<lb/>At ille, quamquam eiusmodi iactura satis efficaciter ad doloris
					<lb/>eum impatientiam permovisset, pudore tamen et indignitate
					<lb/>rei vehementius exestuans, totum ad eius rei vindictam ingenium
					<lb/>transportavit. Cumque prius tanto pacis ac dilectionis federe tenerentur
					<lb/>astricti ut se fratres invicem appellarent, nunc hostes atrocissimi
					<lb/>sed occulti in exitium suum plenis operabantur affectibus,
					<lb/>non iam fortunas alter alterius petituri, sed vite dispendio peneque
					<lb/>capitis imminentes. Admiratus enim pestifera veneni potione meditabatur
					<lb/>illum extinguere, ad idque locum ac tempus prestolabatur
					<lb/>ydoneum. At ille detestabile Maionis facinus tam per se, quam per
					<lb/>familiares suos multis detegens, ad vindictam eos tanti sceleris
					<lb/>hortabatur, et prehabitam de se suspicionem removens, adversus
					<lb/>illum plebis animos irritabat, multos etiam milites ac nobiles viros
					<lb/>plurimis sibi persuasionibus alliciens. Sub ea tempestate Nicholaus
					<lb/>logothetus, qui tunc in Calabrie partibus iussu curie morabatur,
					<lb/>Maioni scripsit epistolam, ubi quicquid a Matheo Bonello gestum
					<lb/>fuerat pactaque inter eum et comitissam Catacensem habita, prout
					<lb/>relatu didicerat amicorum, breviter enarravit. Ea res primo dubiam
					<lb/>viri mentem longa deliberatione suspenderat, necdum fide
					<lb/>dignum censebat eum suis refragari consiliis, quem summa promotum
					<lb/>diligentia, tamquam filium educarat. At ubi multis id asserentibus
					<lb/>pleniorem fidem adhibuit, iam de vindicta secum deliberans,
					<pb n="38"/>
					<lb/>ad id operam dabat, ne factum hoc impunitas sequeretur.
					<lb/>Matheus autem Bonellus ita re gesta, reversus in Siciliam iam
					<lb/>Thermas pervenerat, quod oppidum ab urbe Panormo .XX. milibus
					<lb/>distat. Ibi quemdam militem suum obvium habens, quem in
					<lb/>Calabriam profecturus Panormi reliquerat, mentem ac propositum
					<lb/>Maionis eiusdem persensit indicio quodque iam sibi venturo carcerem
					<lb/>prepararet, et quamquam admirati litteris cre[brius citaretur,
					<lb/>nec] longam temporis angustia deliberationem admitteret, prudenti
					<lb/>tamen consilio statuit non prius Thermas ascendere, quam missis
					<lb/>nunciis animum illius prelibaverit. Litteris ergo Maioni directis
					<lb/>narrat opera sua sedatos esse Calabrie tumultus; Calabros omnes
					<lb/>de inimicis amicissimos ei factos et ad peragendum quicquid
					<lb/>iniunxerit expeditos, nichilque iam aliud quam eius imperia prestolari;
					<lb/>additque suam ipsius fidem hac in re maxime satis habundeque
					<lb/>spectatam, qui tanto studio tantaque sollicitudine negotia
					<lb/>gesserit admirati, licet semper eius nichilominus voluntati diligentissime
					<lb/>fuerit obsecutus sue per omnia iussioni deserviens, ea spe
					<lb/>quidem ac fiducia, ut quem suis videret insudare negotiis, eum
					<lb/>ampliori benivolentia crederet amplectendum, pactasque sibi filie
					<pb n="39"/>
					<lb/>nuptias non differret; verum hoc in contrarium cessisse. Nam
					<lb/>pro gratia potius ingratitudinem compensationis vice sibi redibitam,
					<lb/>iamque se longa promissionis expectatione suspensum,
					<lb/>diutius cruciari, suoque fraudari desiderio. Nunc id se rogare, id
					<lb/>plenitudine votorum exposcere, ac per si quid de eo bene meruerat
					<lb/>obtestari, ut qui timorem eius in gaudium commutasset, qui timendum
					<lb/>ac triste belli principium ad letos exitus perduxisset,
				<lb/>eum redeuntem promissi coniugii letitia muneraret.</p>
				<p><lb/>Has igitur litteras admiratus inspiciens, familiaribus suis eas
					<lb/>ostendit, illis precipue qui adversus Matheum Bonellum eius indignationem
					<lb/>commoverant, dicens palam esse nunc eorum falsitatem
					<lb/>que sibi dicta fuerant; iniquum esse tanti criminis eum
					<lb/>argui, qui filie sue nuptias tanta prece tantisque votis expeteret,
					<lb/>nec se deinceps crediturum, si quis de eo mali quidpiam sibi suggesserit.
					<lb/>Dehinc illi sub omni celeritate rescribit, uti securus veniat
					<lb/>et conceptam deponat sollicitudinem, suo, quam primum venerit,
					<lb/>satisfacturum iri desiderio, eumque nuptias, quas tam affectuose
					<lb/>postulaverat, adepturum. At ille visis eiusmodi litteris, tanquam
					<lb/>ea nuptiarum promissione lenitus, leta fronte Panormum ingreditur,
					<lb/>ibique ab admirato benigne et cum honore susceptus, gratias
					<lb/>ei agit, rogatque ut promissionem suam celeri prosequatur effectu.
					<lb/>Hinc archiepiscopum febribus laborantem secretius adit, eique quod
					<lb/>gestum fuerat totum expediens, ab eodem plurimum admonetur
					<lb/>ut omnibus modis acceleret et dilationis impedimentum omne submoveat,
					<lb/>rem enim tantam non sine periculo iam differri. Interim
					<lb/>ergo Matheus Bonellus perpetrando facinori tempus ydoneum
					<lb/>sollicite perquirebat; sed et huic eius sollicitudini fortuna non defuit,
					<pb n="40"/>
					<lb/>que quasi penitentia ducta, quod virum ignobilem, tantis horrendum
					<lb/>flagitiis, in summo fere rerum culmine collocasset, iam ei
					<lb/>precipitium minabatur et volubilis circuli supereminentiam sensim
					<lb/>detrudens, ad infima, circumductis anfractibus, rotam ceperat obliquare.
					<lb/>Cum enim iam admiratus ipsi archiepiscopo per manum
					<lb/>cuiusdam familiaris sui, quem donis ac promissis illexerat, venenum
					<lb/>propinari fecisset, mirabatur eum tardius mori diuque languere,
					<lb/>et curis ingentibus angebatur, timens ne forte posset pristine sanitati
					<lb/>restitui. Idque ex impotentia veneni previdens accidisse,
					<lb/>preparat aliud multo vehementius ad nocendum et amplioris malitie.
					<lb/>Quod secum deferens, die quadam, circa horam undecimam,
					<lb/>archiepiscopum visitat, eique assidens, primo de statu eius interrogat;
					<lb/>inde subiungit eum facile, si consilio amicorum crediderit,
					<lb/>evasurum; rogatque ut facilem et expertissimam ad hoc genus
					<lb/>egritudinis medicinam accipiat, quam ipse in presentia sua diligentissime
					<lb/>fecerat preparari. Ad hec archiepiscopus tantum se iurat
					<lb/>pati fastidium, tanta membrorum debilitate vexari, [ut neque] sine
					<lb/>magno periculo corpus ita debile possit amplius inaniri, et ipse
					<lb/>quamlibet medicinam solo visu abhorreat, sed et cum summa difficultate
					<lb/>cibos accipiat. At Maio, ne videretur importune instare,
					<lb/>eoque ipso suspectus fieret, preparatam iubet potionem in diem
					<lb/>aliam reservari: dehinc illi familiarius assidet, et blande super hoc
					<lb/>eum redarguens, hortatur ne consilium amicorum tam negligenter
					<lb/>audiat, neque sue semper obtemperet voluntati, cum sciat eam
					<lb/>esse legem egritudinis ut animus nociva frequentius appetens, ea
					<lb/>que prosunt nichilominus aspernetur; vim sibi, si sanari desiderat,
					<lb/>aliquotiens faciendam; seque de illius ut propria salute iurat indifferenter
					<lb/>esse sollicitum, nam siquidem eum mori contigerit, nescire
					<lb/>se quid deinceps sit acturus, quo se vertat, quam expetat societatem,
					<lb/>cuius fidei se committat. Nichil enim in alio quoque spei
					<pb n="41"/>
					<lb/>aut fiducie sibi repositum. At ille grates ei referens, impotentiam
					<lb/>suam excusat, fidemque laudat amicitie. Ad singula prolixius respondendo,
					<lb/>aliisque insuper de rebus verba multiplicans, mittit ilico
					<lb/>qui Matheo Bonello dicat, ut siquidem vir est, nunc acceleret et
					<lb/>ad peragendum quod promisit viriliter accingatur; milites suos
					<lb/>occulte faciat armari; armatos competentibus disponat in locis;
					<lb/>interim se Maionem variis sermonum ambagibus detenturum. Matheus
					<lb/>ergo Bonellus, prout ei imperatum fuerat, in secretiore domus
					<lb/>parte militibus convocatis, rem eis totam exponit, paucisque admonet
					<lb/>ut audaci fortique sint animo; sine metu, sine periculo facillime
					<lb/>posse rem fieri; sive enim nesciens hoc sibi periculum imminere
					<lb/>securus exierit, non esse dubium quin omnis ei fugiendi
					<lb/>aditus obstruatur; sive re cognita timens exire, aliud quicquid machinari
					<lb/>voluerit, itidem eum in ipsis edibus nichilo segnius obtruncandum,
					<lb/>nec ei deliberandi spatium indultum iri. Nec vero longis
					<lb/>erant persuasionibus onerandi, quos ad id perpetrandum, et sacramentum
					<lb/>astrinxerat, et Maionis dudum inflammaverat odium, et
					<lb/>lucri spes vehementius accendebat. Inter hec occasui solis iam
					<lb/>succedente crepusculo, totam urbem subitis incertisque rumoribus
					<lb/>videres attonitam civesque hinc inde turmatim dispersos incedere,
					<lb/>et quidnam esset timoris quod urbem repente sic attonuerat, ab
					<lb/>invicem sciscitari; alios autem obstipo quidem capite, sed arrectis
					<lb/>auribus per plateas urbis conventicula facientes, varias super hoc
					<lb/>dissonasque proferre sententias. Plurimorum tamen circa id versabatur
					<lb/>opinio ut Maionis instinctu, regem ad archiepiscopum ea
					<lb/>nocte venturum in ipsaque via crederent occidendum. At Matheus
					<lb/>Bonellus, ubi videt militum sibi promptam audaciam non deesse,
					<lb/>Maionem ab archiepiscopo satis commode detineri, noctem interim
					<lb/>nichilominus oportune suas mundo tenebras iniecisse, primum in
					<lb/>via Cooperta, ab eisdem archiepiscopi domibus ad palatium regis
					<lb/>protensa, qua Maioni fuga sperari poterat, plerosque militum per
					<lb/>congrua loca disponit; dehinc eam qua transiturus erat occulte
					<pb n="42"/>
					<lb/>premunit insidiis, ac sic ubi forte per venulas, ut vulgo dicitur, in
					<lb/>vias alias lateraliter effluebat, easdem militibus suis provide distribuit
					<lb/>observandas; turbe quoque que Maionem sequebatur quosdam
					<lb/>suorum preceperat immisceri. Ipse cum paucis ad portam Sancte
					<lb/>Agathes exeuntem prevenire disposuerat admiratum, eumque
					<lb/>locum putabat oportunum insidiis, eo quod ibi via plurimum coartata,
					<lb/>deinceps sese dispergebat in trivium et precedentis culpam
					<lb/>angustie dilatatione prodiga redimebat. Itaque ubi iam admirato
					<lb/>visum est re parum bene gesta discedere, iubet archiepiscopus fores
					<lb/>diligentissime quam primum exierit obserari. Cum igitur episcopo
					<lb/>Messanensi, qui eius lateri adherebat, colloquens, prope locum
					<lb/>insidiarum in vie iam angustias incidisset, subito Matheus notarius
					<lb/>eius familiaris et Adenolfus camerarius, vix sequentis turbe multitudinem
					<lb/>transeuntes, ad eum perveniunt, eiusque auri immurmurant
					<lb/>Matheum Bonellum cum plerisque militibus armatis visum esse
					<lb/>in insidiis, ipsumque ab eodem, sicut audierant, debere interfici.
					<lb/>Tunc Maio, stans ac subiti mali rumore turbatus, Matheum Bonellum
					<lb/>ad se precipit accersiri. At ille sentiens se vocari, suaque
					<lb/>Maionem iam non latere consilia, prosilit ex insidiis, strictoque
					<lb/>gladio, terribilis ei repente supervenit, "et ecce", inquit, "adsum,
					<lb/>o proditor, pessundate nobilitatis ultor vel serus, ut nefandissimis
					<lb/>sceleribus tuis modum imponam, unoque semel ictu in te tam
					<lb/>admirati quam regis adulterum nomen abradam". At Maioni,
					<pb n="43"/>
					<lb/>cum nec orandi veniam indulgeretur spatium, nec in extremo
					<lb/>tamen vite discrimine fatigatum defecit ingenium. Nam in alteram
					<lb/>partem defluens, et sublati ensis ictum evasit, et ferientis
					<lb/>violentiam in irritum transportavit. At eiusdem fortius redeuntis
					<lb/>impetum evitare non potuit, acceptoque letali vulnere, ad terram
					<lb/>corruit moribundus. Hii vero qui sequebantur eum, subito disparentes,
					<lb/>qua quisque potuit aufugerunt. Matheus notarius vix
					<lb/>inter noctis tenebras, graviter vulneratus, evasit. Matheus ergo
					<lb/>Bonellus eiusque comites, ita re gesta, timentes Panormi diutius
					<lb/>immorari, cum incertum haberent quo id factum animo rex erat
					<lb/>accepturus, ipsa nocte Cacabum, quoddam eius oppidum, devenerunt.
					<lb/>Tota vero civitas que prius ambiguis erat suspensa rumoribus,
					<lb/>proditoris morte cognita, sic exilarata est ut tunc primum in
					<lb/>Maionem plebis odium appareret. Nam alii cadaver in media via
					<lb/>proiectum, pedibus conculcabant; alii barbe pilos protervius evellentes,
					<lb/>eius faciem conspuebant. Nec vero deerant qui Maionem
					<lb/>putarent adhuc vivere, tantique virum ingenii nunquam adeo consilii
					<lb/>fuisse inopem, ut sic interfici potuisset; eum autem qui iacebat
					<lb/>exanimis, aliquem fuisse ex militibus suis afferrent. Eadem nocte
					<lb/>rex, insolitum e palatio vulgi tumultum audiens, mirabatur quid
					<lb/>in urbe turbinis accidisset, vidensque Odonem magistrum stabuli,
					<lb/>qui ob id ipsum nunciandum ad palatium accedebat, rem ab eo
					<lb/>totam edidicit, indignatusque est plurimum tam audacter id, iniussu
					<lb/>suo, quempiam presumpsisse. Nam, etsi contra regiam maiestatem
					<lb/>admiratum [aliquid m]achinari const[aret], ad [se tamen]
					<lb/>primo referri debuisse, sibique reservari vindictam. At regina
					<lb/>mortem Maionis multo molestius nec adeo patienter audivit, et
					<lb/>in Matheum Bonellum eiusque socios maiori quidem impetu indignationis
					<lb/>exarsit. Interim ergo, ex mandato regio, delecti sunt
					<lb/>qui civitatem tota nocte pervigiles circuirent, ne forte ex ea occasione
					<pb n="44"/>
					<lb/>inter cives seditionis aut discordie quidpiam oriretur. Plerique
					<lb/>etiam domus admirati custodie deputati; propinquorum enim
					<lb/>et affinium eius domos, quia facile plebi inhiberi non poterat, permissum
				<lb/>erat licite depredari.</p>
			</div>
			<div type="chapter">
				<head><lb/>XIIII. De captione regis.</head>
				<p><lb/>Sequenti die rex Henricum Aristippum, archidiaconum Cataniensem,
					<lb/>mansuetissimi virum ingenii et tam latinis quam
					<lb/>grecis litteris eruditum, familiarem sibi delegit ut vicem et officium
					<lb/>interim gereret admirati, preessetque notariis, et cum eo secretius
					<lb/>de regni negotiis pertractaret. Cum igitur hic et comes
					<lb/>Silvester admirati dolos ac propositum regi plenius indicarent, et
					<pb n="45"/>
					<lb/>erga Matheum Bonellum temptarent eius animum mitigare, nullis
					<lb/>tamen assertionibus illius indignatio poterat emolliri, nisi quod in
					<lb/>thesauris Maionis regia quedam [inventa diademata] scelerum
					<lb/>[eius fi]dem [fecer]e, tandemque rex se deceptum non dubiis comperit
					<lb/>argumentis. Eadem ergo die capti sunt Stephanus Maionis
					<lb/>filius eiusdemque frater Stephanus, uterque admiratus, cum notario
					<lb/>Matheo, qui plurimum illi familiaris extiterat. Thesauris
					<lb/>autem eius quotquot inveniri potuerunt ad curiam sine dilatione
					<lb/>translatis cum Andreas eunuchus ac plerique alii tortoribus traditi
					<lb/>cogerentur indicare quidquid de rebus Maionis scirent vel alicubi
					<lb/>secretius occultatum, vel apud amicos depositum, multaque
					<lb/>eorum indicio fuissent inventa, tandem Stephanus eius filius, multis
					<lb/>terroribus et minis adactus, iurabat se nichil amplius scire quod
					<lb/>curiam super hoc edoceret, nisi quod olim patrem, ut sibi videbatur,
					<pb n="46"/>
					<lb/>dicentem audierat episcopum Tropeensem ab eo depositi
					<lb/>nomine quasi trecentas auri uncias accepisse. Episcopus ergo, vocatus
					<lb/>ad curiam iussusque reddere predictas uncias auri, quas apud
					<lb/>eum Maio deposuerat, respondit plura se quam peterent redditurum,
					<lb/>domumque reversus, septingenta milia tarenorum carceris
					<lb/>hostiariis, qui cum eo missi fuerant, assignavit. His ita gestis,
					<lb/>missi Cacabum legati, qui Matheum Bonellum accersirent regemque
					<lb/>nuntiarent admirati mortem, post comperta eius scelera, letis
					<lb/>auribus accepisse, prestitoque etiam sacramento, metum omnem
					<lb/>ac periculi suspicionem excluderent. At ille quamquam huiusmodi
					<lb/>iuriiurando parum crederet, sciens tamen regem in se nichil ausurum,
					<lb/>tum ob favorem plebis, tum quia comites omnes qui ob
					<lb/>id ipsum rebellaverant totamque Calabriam sperabat sibi futuram
					<lb/>auxilio, cum universis militibus suis Panormum securus accessit.
					<lb/>In ingressu vero civitatis plurima tam virorum ei quam mulierum
					<lb/>turba obviam exierunt, cum ingenti eum gaudio usque ad portam
					<lb/>palatii prosequentes. Ibi benigne susceptus est a rege, et in eius
					<lb/>gratiam integre restitutus; dehinc a maioribus curie sub eadem
					<lb/>est frequentia plebis ad domum suam perductus. Eo igitur tam
					<lb/>famoso facinore Matheus Bonellus non solum in Sicilia, verum
					<lb/>trans Farum quoque per totam Calabriam Apuliamque ac Terram
					<lb/>Laboris adeo sibi plebis nobiliumque mentes allexerat, ut eius universi
					<lb/>virtutem et audaciam laudantes extollerent, nec in remotissimis
					<lb/>quoque regni partibus eius ad quemquam inefficaciter iussio
					<lb/>perveniret. Comites quoque ipsi ac civitates Apulie cum omnibus
					<lb/>qui eis confederati erant, rebellandi iam causa sublata, eius deinceps
					<lb/>voluntatem et consilium expectabant. In Sicilia vero, Panormique
					<lb/>maxime, totus iam aperte populus conclamabat: quisquis
					<lb/>Matheo Bonello nocere temptasset, hostem eum publicum
					<lb/>iudicari, seseque, etiam adversus regem, siquidem ob admirati
					<pb n="47"/>
					<lb/>mortem in eum severius animadvertere presumpsisset, arma sumpturos.
					<lb/>Nam ei debere omnes obsequi qui, publico regni sublato
					<lb/>periculo, libertatem omnibus reddidisset. At eunuchi palatii,
					<lb/>quibus flagitiosus animus ac scelerum conscientia potentiam illius
					<lb/>suspectam fecerat, eo quod et ipsi machinationum admirati conscii
					<lb/>fuissent et participes, ad id operam dabant, ut adversus illum regis
					<lb/>indignationem et odium concitarent. Itaque regine ipsius freti
					<lb/>consilio, sollicitudinis sue regi causas aperiunt asseruntque non
					<lb/>negligendum eius capiti, nisi mature precautum fuerit, periculum
					<lb/>impendere. Nam Matheum Bonellum, ob id quod ei nuper acciderat,
					<lb/>in tantam elatum superbiam ut neminem sibi iam in regno
					<lb/>viribus vel potentia parem existimet. Cumque quadam ductum
					<lb/>temeritate totum ad se videat populum confluentem, virosque etiam
					<lb/>nobiles suis per omnia parere consiliis et iussionibus obsequi, nichil
					<lb/>eorum quecumque animus imperaverit putet illicitum, nec
					<lb/>[a plebe] solum, verum et ab ipsis curie magnatibus propensiorem
					<lb/>sibi velit reverentiam exhiberi. Interim eum sibi omnes astringere
					<lb/>sacramentis et ignotis pactionum federibus obligare. His accedere
					<lb/>quod universi transfarini proceres, quibus hoc ipsum desperationem
					<lb/>incusserat, quod eatenus regem offenderant ut eum sibi
					<lb/>crederent implacabilem, litteris suis iuvenilem animum crebrius
					<lb/>hortabantur, ut siquidem plenam consequi gloriam affectabat, si
					<lb/>nulli deinceps subiacere periculo, eniteretur quatinus integram et
					<lb/>regno libertatem et sibi securitatem adquireret, quam adipisci rege
					<lb/>vivente non poterat, neque fallaci curie promissione seductus estimaret
					<lb/>eum tam facile sibi placatum cui manum dexteram amputasset.
					<lb/>Sic enim regem opinari, sic dicere: interfecto Maione,
					<lb/>manu se dextera mutilatum. His ergo persuasionum stimulis avidum
					<lb/>glorie iuvenem plurimum incitatum promptumque audere et
					<lb/>experiri omnia, et nisi citius eiusmodi consiliis provide fuerit
					<lb/>obviatum, quocumque fervor animi et iuventutis impetus eum
					<lb/>traxerit, facile secuturum nulloque cohercendum metu periurii; satis
					<pb n="48"/>
					<lb/>quippe vecordem esse et improvidum quisquis existimet fidem
					<lb/>eum cuipiam servaturum, qui tam iurisiurandi, quam affinitatis
					<lb/>iure posthabito, socerum suum quem vice patris habuerat, cuius
					<lb/>etiam opera patrimonii sui restitutionem impetraverat, tantis ingratus
					<lb/>beneficiis prodiderit et interfecerit innocentem; falsum enim
					<lb/>quicquid ipse complicesque sui adversus admiratum confinxerant,
					<lb/>nec illum inventa in thesauris eius diademata sibi preparasse, sed
					<lb/>regi, ut eadem in kalendis ianuarii strenarum nomine, iuxta consuetudinem,
					<lb/>ei transmicteret; verum nunquam ob id solum a Matheo
					<lb/>Bonello tot contracta federa, tot societates initas ut Maionem
					<lb/>interficeret. Aliud eum maius ambire altiusque fovere propositum,
					<lb/>ad quod eiusmodi principio viam sibi comode censuerat preparandam.
					<lb/>Hec et huiusmodi plurima sepissime regis auribus inculcantes,
					<lb/>id effecerant, ut neque iam Matheum Bonellum inter familiares
					<lb/>admicteret, neque Maionem ob aliam causam ab eo
					<lb/>crederet interfectum, nisi ut comunicatum cum quibusdam proditoribus
					<lb/>de morte sua consilium liberius posset ad effectum perducere.
					<lb/>Sed huius rei vindictam vix iam, ut erat ad puniendum
					<lb/>facilis, moras sustinens, in tempus congruum necessario deferebat,
					<lb/>dum populi tumultu composito, novitatis fervor et impetus quievisset.
					<lb/>Interim tamen, .LX. milia tarenorum, tam ab eo quam
					<lb/>ab illis qui pro ipso fideiusserant, repeti iubet, quos idem olim,
					<lb/>ut patrimonium suum reciperet, curie spoponderat se daturum.
					<lb/>Eorum autem solutionem admiratus, genero parcens, ignorante
					<lb/>rege, distulerat. Itaque Matheus Bonellus ex improviso repentina
					<lb/>debiti veteris exactione pulsatus, simulque videns solito rarius
					<lb/>ad curiam se vocari, neque iam ut solebat admicti, mirabatur
					<lb/>quod hoc novitatis portenderet. Sed et hoc eius animo non parum
					<lb/>metus ac suspitionis iniecerat, quod Adenolfum camerarium plurimum
					<pb n="49"/>
					<lb/>posse videbat in curia, qui summum amicitie locum apud
					<lb/>Maionem optinuerat, et tam hunc quam alios hostes suos audacius
					<lb/>atque apertius in se odium exercere, eo quod eum archiepiscopi
					<lb/>viderent ope et consilio destitutum, qui diuturna fatigatus
					<lb/>egritudine, nuperrime mortem obierat. Hec autem omnia
					<lb/>non sine consensu regis existimabat fieri, nec unquam viros eiusmodi
					<lb/>adversum se quicquam ausuros nisi regis animum erga se
					<lb/>crederent immutatum. Nam eo furoris et audacie ventum erat,
					<lb/>ut Philippus Mansellus, nepos Adenolfi, cum militibus armatis
					<lb/>viam Marmoream noctu perambulans, a plerisque visus fuerit
					<lb/>domum Mathei Bonelli tardius pertransire. Quod ubi Matheo
					<lb/>cognitum est, sequenti nocte militibus suis armatis, primum circa
					<lb/>domum suam per congrua loca disponens insidias, reliquos militum
					<lb/>precepit per viam Coopertam, usque ad portam Galcule
					<lb/>replicato frequenter itinere transeuntes, ante domum Adenolfi morari
					<lb/>diutius, sperans ita posse Philippum et eius milites, siquidem
					<lb/>ea nocte, sicut in precedenti, exierint, vel ab istis per viarum transitus
					<lb/>inveniri, vel ab illis qui in insidiis erant intercipi; simulque
					<lb/>ut ostenderet eorum se non ignorare consilia, neque sibi militum
					<lb/>deesse copias aut virtutem, ut eos posset ad unum omnes delere,
					<lb/>nisi regis timor eiusmodi facultatis licentiam refrenaret. Sic mediam
					<lb/>fere noctem ducentes insompnem, demum, infecto negotio,
					<lb/>redierunt. Matheus autem Bonellus cum hiis atque aliis pluribus
					<lb/>rerum indiciis voluntatem ac propositum regis agnosceret, aliter
					<pb n="50"/>
					<lb/>interim sibi providendum existimans, nondum deliberandi libertate
					<lb/>sublata, Matheo de Sancta Lucia consobrino suo et quibusdam
					<lb/>aliis nobilibus viris Sicilie, qui litteris eius citati, Panormum convenerant,
					<lb/>omnia pandit ex ordine que sibi acciderant quodque
					<lb/>hostes [sui] cum eunuchis societatem inierant, ut in se regem exasperent
					<lb/>eosque facile quod voluerint effecisse. Iam enim se ab
					<lb/>ipso rege ad veteris debiti solutionem urgeri, a quo conservate
					<lb/>salutis premium expectabat. Dehinc rogat eos, obsecrans per fidem
					<lb/>amicitie federisque nuper inter eos habiti sanctionem, uti hac in
					<lb/>necessitate sibi non desint, qui pro salute totius regni periculum
					<lb/>istud subierit, nec se communi quisquam oneri fraudulenter conetur
					<lb/>subtrahere, admonetque id mature capiendum esse consilii,
					<lb/>ut hostium dolos regisque deliramenta precaveant; siquidem
					<lb/>unius fuerint animi et nimia firmiter voluntate permanserint, ut
					<lb/>omnem fortunam comunicato velint periculo sustinere, nunquam
					<lb/>sibi plebis animos, nunquam militum gratiam defuturam. Ita,
					<lb/>quicquid aggressi fuerint, facile peracturos. Quod si dissimulando
					<lb/>subterfugere quisque maluerit, neminem eorum qui in mortem
					<lb/>Maionis consenserint evasurum. At illi, rumorum novitate permoti,
					<lb/>cum mirarentur et gravissime ferrent inde sibi periculum et
					<lb/>ingratitudinem emersisse, unde se benemeritos estimabant, maxime
					<lb/>tamen indignabantur Adenolfum camerarium eo precipitatum audacie
					<lb/>ut in Matheum Bonellum mani[fes]tas auderet inimicitias
					<lb/>exercere. Neque vero putabant rem deinceps habendam neglectui,
					<lb/>aut eiusmodi regis tyrampnidem et insaniam oportere diutius
					<lb/>sustineri, erantque qui iam tunc in ipsum Adenolfum, ubicumque
					<lb/>eum inveniri contingeret, impetum faciendum, neque tante presumptionis
					<lb/>vindictam ulterius protelandam censerent, nam quicquid
					<lb/>ab eis inchoatum foret, plebem avide secuturam. Alii vero rem
					<lb/>inceptam moderatius et cum cautela dicebant felicius proventuram,
					<lb/>neque nunc Adenolfi morte periculum minui, sed augeri si flagitiorum
					<pb n="51"/>
					<lb/>caput, quod ante precidi debuerat, relinqueretur incolume;
					<lb/>ad id dandum operam ut malorum origine sublata, cetera
					<lb/>facile subsequantur; fontis enim copia preconsumpta, sine difficultate
					<lb/>deinceps rivorum inopiam exsiccari. hoc igitur apud eos
					<lb/>preponderante consilio, placuit eiusdem rei sibi socios adhibere
					<lb/>Symonem comitem, Rogerii regis filium, ex consuetudinaria matre
					<lb/>progenitum, Tancredumque filium Rogerii ducis, ingenio magis
					<lb/>et industria quam corporis virtute prestantem, cuius supra meminimus.
					<lb/>sciebant enim eos, quicquid adversus regem decretum
					<lb/>foret, facile consensuros. nam idem Symoni principatum Tarenti
					<lb/>contra patris testamentum abstulerat, dicens patrem in multis
					<lb/>errasse, spuriorum amore deceptum. ducatum enim Apulie, Tarentique
					<lb/>et Capue principatum legitimis tantum filiis debere concedi.
					<lb/>ad comitatus autem aliasque regni dignitates non indignum
					<lb/>esse liberos etiam naturales admicti. Tancredum vero, sicut predictum
					<lb/>est, intra palatii muros tenebat inclusum, cuius etiam frater
					<lb/>Willelmus ibidem, non sine magna regis invidia, nuper obierat,
					<lb/>adolescens utique pulcherrimus, qui, cum fere .XXII. etatis annum
					<lb/>ageret, neminem militum viribus sibi parem reppererat. Hos
					<pb n="52"/>
					<lb/>itaque sibi Matheus Bonellus iureiurando seque illis invicem obligat,
					<lb/>multosque preterea milites et potentes viros, in quibus et nobilem
					<lb/>adolescentulum Rogerium comitem Avellini, regis consanguineum,
					<lb/>non dissimili pacto sibi confederat. erat autem eorum hoc propositum,
					<lb/>ut in primis regem caperent; captum in qualibet includerent
					<lb/>insularum, vel in alio quolibet loco, iuxta quod omnium
					<lb/>communi decerneretur assensu; dehinc eius maiorem filium Rogerium,
					<lb/>ducem Apulie, novennem fere puerum, regem crearent,
					<lb/>id existimantes populo gratum fore, seque videri nichil animo malignandi
					<lb/>gerere si tyranno ob facinora sua sublato, filium eius
					<lb/>ipsi substituant. Ad hoc autem facillimus putabantur aditus preparari
					<lb/>si Malgerium castellanum palatii quibuslibet possent promissionum
					<lb/>pactionibus irretire, ut idem ab eo iusiurandum quod
					<lb/>inter se fecerant extorquerent. Nam aliter incoacta parum procedere
					<lb/>videbantur, cum ille trecentos fere iuvenes secum haberet,
					<lb/>assidue ipsius palatii custodie deputatos, qui sic erant per portarum
					<lb/>angustias distributi, ut quantumvis numerum militum ab
					<lb/>ingressu facile submoverent, et si furtim aliquos ingredi contigisset,
					<lb/>certum erat ibidem eos sine spe salutis intercipi, redituris
					<lb/>exitu non patente. verum id eorum desideriis obviabat quod,
					<pb n="53"/>
					<lb/>idem Malgerius multe austeritatis homo erat, nec facilis ulla persuasione
					<lb/>quopiam inclinari aut huiusmodi se negotiis immiscere.
					<lb/>timebant ergo rem secretissimam illius fidei sub hac ambiguitate
					<lb/>commictere, indeque ad aliud necessario divertere consilium, sperantes
					<lb/>idem se per gavarretum palatii tutius effecturos. castellanus
					<lb/>enim ut discursandi crebrius necessitatem et laborem subterfugeret,
					<lb/>oneris sui difficultatem in eum traiecerat, et totam
					<lb/>[ei custo]diendi palatii curam crediderat: ad huius quoque spectabat
					<lb/>officium, eos qui per diversos carceres tenebantur inclusi
					<lb/>frequenter inspicere, eorumque statum mitius asperiusve, prout ei
					<lb/>visum fuerit, commutare et pro velle suo custodes singulis deputare
					<lb/>carceribus. confidebant autem cupiditatem illius spem lucri
					<lb/>non difficile secuturam, quodque non multum votis eorum viri facilitas
					<lb/>repugnaret, presertim cum iam plerique amicorum eius in
					<lb/>eadem confederatione sacramento tenerentur astricti, quorum indicio
					<lb/>res ei secure poterat aperiri. primum itaque sensim eius
					<lb/>animo pertemptato, dehinc eiusdem certius agnita voluntate, quod
					<lb/>speraverant voto plenius assecuti, spontaneum ab illo iusiurandum
					<lb/>accipiunt, imperata se sine fraude prout ipsi disposuerant impleturum.
					<lb/>modus autem dispositionis hic erat, ut ad prefixam diem
					<lb/>incarceratis omnibus, quos etiam ab hac societate placuerat non
					<lb/>excluli, vinculis relaxatis, aperiret carceres, armaque singulis provideret,
					<lb/>ut et ipsi, dato signo, quisque de loco suo promptius exilirent.
					<lb/>in ipso enim palatio, circa campanarium eamque partem
					<lb/>que turris Greca vocabatur, carceres eran[t dispositi]. His ita
					<pb n="54"/>
					<lb/>dispositis, Matheus Bonellus Mistretum profectus est, ut eo frumentum
					<lb/>armaque convehi faceret ceteraque oppida sua rebus necessariis
					<lb/>premuniret; recessurus tamen socios suos diligenter premonuit,
					<lb/>ut usque ad reditum suum prudenter et circumspecte se
					<lb/>haberent, neque secretum illis creditum temere publicarent. Si
					<lb/>quid interim preter opinionem cura dignum emergeret, suis eum
					<lb/>litteris evocarent; nam si res exposceret, cum ingentibus militum
					<lb/>copiis sperato citius adfuturum. At illi non eam quam promiserant
					<lb/>super adhibentes diligentiam, secura rei principia periculoso
					<lb/>satis exitu concluserunt. Quidam enim eorum, cum amicissimum
					<lb/>sibi militem eiusdem conspirationis optaret esse participem, quicquid
					<lb/>actum fuerat ei seriatim exposuit, iusiurandumque de non propalando
					<lb/>consilio negligenter omisit, sive fidem illius ex sua metiens,
					<lb/>sive rei periculum, ut minus discretus, parum intelligens.
					<lb/>Sed et tempus ad hoc prefixum reique auctores illum edocens, diligenter
					<lb/>omnia perscrutantem, demum expertus est verum esse quod
					<lb/>dici solet: "superhabundantem non nocere cautelam". Miles
					<lb/>autem prefatus grates illi referens, quod rem sibi perutilem indicasset,
					<lb/>tanquam ad deliberationem in crastinum postulatis induciis, ad
					<lb/>alterius amici sui notitiam audita protulit, tam horrendurm inquiens
					<lb/>scelus non oportere dissimulando celari; quod si perpetrari
					<lb/>contigerit, perpetuam Sicilie sit allaturum infamiam, nec immerito
					<lb/>Siculos omnes proditores deinceps appellandos. Verum id se
					<lb/>precauturum ne accidat, curiamque quantum mature poterit et
					<lb/>actores sceleris et conspirationis socios edocturum. Ille vero,
					<lb/>cum et ipse de coniuratorum esset numero, proditores eos appellans,
					<lb/>simulabat super hiis se plurimum indignari, laudansque viri
					<lb/>propositum, qui noluisset eorum consentire sceleribus, quam primum
					<lb/>avelli potuit ab eo, Symonem comitem aliosque confederationis
					<lb/>principes adiit, referens quid per sociorum negligentiam
					<lb/>accidisset, hortatusque est eos, ut ea nocte sibi consulerent, nam
					<lb/>ad aures regis in crastino quidquid egerant perferendum. At illi,
					<lb/>rem audientes plenam periculi, cum Matheum Bonellum non pateretur
					<pb n="55"/>
					<lb/>angustia temporis accersiri, statuerunt per se susceptum
					<lb/>implere negotium. Premonitus ergo gavarretus, ut quia statutum
					<lb/>tempus expectari non poterat, sequenti die, prout ipsi decreverant,
					<lb/>incarceratos educeret, spopondit omnia provide se facturum
					<lb/>totamque rei difficultatem facile submovendam; eos tantum
					<lb/>oportere circiter horam tertiam preparatos affore, ut cum e palatio
					<lb/>rex in ampliorem locum exiret, ubi cum archidiacono Cathaniensi
					<lb/>singulis diebus solebat de statu regni disserere, sine
					<lb/>tumultu, sine clamore, posset ibidem intercipi. hec igitur tam
					<lb/>certe promissionis fiducia labentes eorum animos in spem erexit,
					<lb/>quibus inopinata res formidinis et diffidentie non parum attulerat,
					<lb/>tum propter absentiam Mathei Bonelli ceterorumque qui cum eo
					<lb/>recesserant, tum quoniam id quod cum summa cautela futurum
					<lb/>providerant, quasi turbatim raptimque fieri superingruens compellebat
					<lb/>necessitas. Sequenti vero die gavarretus, nichilo segnius
					<lb/>aut imprudentius quam disposuerat, promissionem suam
					<lb/>celeri prosecutus effectu, viros nobiles, quos iam armis premunierat,
					<lb/>e carceribus eduxit, sociis eorum prius in palatium introductis.
					<lb/>Illi vero Symonem comitem sequentes, qui cum in
					<lb/>palatio nutritus fuisset, amfractus viarum cognoverat, ad eum locum
					<lb/>ubi rex Henrico Aristippo colloquebatur venerunt. Qui cum
					<lb/>primo fratrem suum, fratrisque filium Tancredum ad se veni[en
					<lb/>tes aspiceret, indignatus est eis aditum patuisse mirabaturque
					<lb/>quid eorum sibi vellet adventus. At, ubi videt cum armis reliquos
					<lb/>insequentes, rem ut erat mente concipiens, fuge se territus
					<pb n="56"/>
					<lb/>preparabat; sed universis repente concurrentibus, comprehensus
					<lb/>est ab eis cum in angulos et occulta palatii se recipere conaretur.
					<lb/>Blandius tamen tyrannidis sue causas ab eo sciscitantes verbisque
					<lb/>minus asperis eius arguentes insaniam, spem effugiende mortis ei
					<lb/>reliquerant. Mox autem, cum videret Willelmum comitem Alesinum,
					<lb/>virum atrocissimum, Robertumque Bovensem, note nichilominus
					<lb/>crudelitatis hominem, strictis ensibus venientes, rogabat
					<lb/>eos a quibus captus fuerat, ne eum ab illis interfici paterentur,
					<lb/>cum ultro se regno cuperet abdicare. Arbitrabatur enim tam crudeles
					<lb/>hostium manus se nullatenus evasurum: eaque non fallax
					<lb/>fuisset opinio, nisi quod Richardus de Mandra quorumdam in
					<lb/>eum irruentium impetus propulsavit vetuitque regem occidi.
					<lb/>Huic igitur omnium communi providentia custodibus assignatis,
					<lb/>deinceps ad interiora palatii progressi, foribus proturbatis, ceperunt
					<lb/>singula loca disquirere, rapere, predari quod cuique potissimum
					<lb/>videbatur; alii gemmas anulosque, quia [parvo loco concludi]
					<lb/>poterant, alii purpuras vestesque regias avidius appetebant; quidam
					<lb/>aurea argenteaque vasa tarenis implentes porrigebant amicis,
					<lb/>domum interim deferenda; nonnulli quoque, per fenestras palatii
					<lb/>in plebem que foris stabat, tarenos habundantissime dispergebant;
					<lb/>nec deerant qui puellarum pulcritudinem crederent lucris
					<lb/>omnibus preferendam. Sic homines etate, moribus genereque
					<lb/>diversi, variis nichilominus dissonisque rerum studiis agebantur.
					<lb/>Eunuchorum vero quotquot inveniri potuerunt nullus evasit, plures
					<lb/>autem eorum in initio rei ad amicorum domos confugerant,
					<lb/>quorum plerosque repertos in via, milites occiderunt qui de castello
					<lb/>maris exierant, aliique qui iam ceperant per civitatem discurrere.
					<pb n="57"/>
					<lb/>Multi quoque Sarracenorum, qui vel in apothecis suis
					<lb/>mercibus vendendis preerant, vel in duanis fiscales redditus colligebant,
					<lb/>vel extra domos suas improvidi vagabantur, ab eisdem
					<lb/>sunt militibus interfecti. Postea vero Sarraceni, perturbatione cognita,
					<lb/>viribus se quidem ad resistendum impares arbitrati, cum eos
					<lb/>precedenti anno admiratus omnia arma sua curie reddere coegisset,
					<lb/>relictis domibus quas plerique eorum in civitate media possidebant,
					<lb/>in eam partem que trans Papiretum est secesserunt, ubi
					<lb/>Christianis in eos impetum facientibus, aliquamdiu frustra conflictum
					<lb/>est. Nam illi ad introitus et angustias viarum nostris tutius
				<lb/>resistebant. </p>
			</div>
			<div type="chapter">
				<head><lb/>XV. De Rogerio filio regis.</head>
				<p><lb/>His ita gestis, comites eorumque complices Rogerium ducem
					<lb/>maiorem regis filium educentes de palatio, per totam urbem
					<lb/>equitare fecerunt, ostendentes eum omnibus, plebique dicentes,
					<lb/>ne quemque alium deinceps regem aut dominum appellarent,
					<pb n="58"/>
					<lb/>hunc eorum esse dominum, hunc avi sui Rogerii regis
					<lb/>auspicio regnaturum, hunc totius populi communi consilio coronandum,
					<lb/>nichilque aliud expectari quam Mathei Bonelli presentiam,
					<lb/>quem ea ipsa die vel in crastino non dubium erat venturum.
					<lb/>Gualterius quoque Cephaludensis archidiaconus, preceptor pueri,
					<lb/>convocata virorum multitudine, regis tyrannidem publice predicabat
					<lb/>et iusiurandum exigebat ab omnibus quod Symonis principis,
					<lb/>sic enim eum vocabat, parerent imperio; multique monitis eius
					<lb/>persuasi iurabant, alii vero minus fideliter dicebant eum agere;
					<lb/>nam si sacramentum ea tempestate cuipiam esset prestandum,
					<lb/>duci potius oportere iurari, quem regem futurum esse sperabant.
					<lb/>Sic illis ad libitum cuncta disponentibus, nemo iam erat qui vel
					<lb/>auderet vel vellet eis resistere. nam et ipsi episcopi vel eorum
				<lb/>facta publice laudabant, vel dissimulantes silentio confirmabant. </p>
			</div>
			<div type="chapter">
				<head><lb/>XVI. De liberatione regis.</head>
				<p><lb/>Plebs autem cum id Mathei Bonelli consilio gestum audisset,
					<lb/>eius prestolabatur adventum. cum ergo iam in diem tertium
					<lb/>sustinentes, eum neque venisse cognoscerent, neque venturum
					<pb n="59"/>
					<lb/>quibuslibet indiciis persentirent, ceperunt invicem murmurare,
					<lb/>dicentes indignum esse satisque miserabile regem a paucis predonibus
					<lb/>turpiter captum in carcere detineri, neque populum id
					<lb/>pati debere diutius, cum thesauros etiam ad regni defensionem
					<lb/>multis laboribus optimique regis industria conquisitos asportari
					<lb/>videant et penitus exhauriri. quod ubi a paucorum, ut accidit,
					<lb/>confabulatione profectum in vulgi multitudinem emanavit, repente
					<lb/>quasi divino commoverentur oraculo, aut ardentissimi ducis
					<lb/>impetum sequerentur, omnes ad arma concurrunt, palatium obsident
					<lb/>regemque sibi reddi depostulant, interminantes, si diutius
					<lb/>eum tenuerint, se quidem scalas aliasque ad expugnandum palatium
					<lb/>machinas illaturos ac de ipsis non secus ac de proditoribus
					<lb/>sumptu]ros supplicium. at illi tam subita mutatione rerum
					<lb/>attoniti, primo tamen instantes acerrime per muros distributi depellunt,
					<lb/>neque propius accedere patiuntur, missis eos desuper
					<lb/>molibus proturbantes. verum et pauci admodum erant, ambitusque
					<lb/>castelli diffusior ad defensionem sui multo maiorem virorum
					<lb/>copiam exposcebat. hoc igitur previdentes, temptabant populi
					<lb/>furentis iram et impetum mitigare, rogantes eos ut interim ab
					<lb/>armis discederent et Matheum Bonellum ceterosque proceres, quorum
					<pb n="60"/>
					<lb/>id consilio gestum fuerat, expectarent. sed eorum semel
					<lb/>excitata rabies facile sedari non poterat, eoque magis instabant,
					<lb/>acrius comminantes, nisi regem eis ostenderent. illi vero, tametsi
					<lb/>viderent ad defensionem palatii se nequaquam posse sufficere,
					<lb/>rem tamen ex industria protrahere conabantur, sperantes Matheum
					<lb/>Bonellum interim adfuturum. hoc autem ut opinati fuerant
					<lb/>minime procedente, tandem ad ultimum desperationis adducti,
					<lb/>populo spondent eorum se voluntati satisfacturos, regemque adeunt
					<lb/>et cum eo paciscuntur ut salvos eos et incolumes abire permittat;
					<lb/>dehinc ad Ioharie fenestras eum perducunt. tunc vero,
					<lb/>viso rege, totius multitudinis clamor et tumultus ingens exoritur;
					<lb/>portas ocius postulant aperiri censentque non oportere proditores
					<lb/>evadere. rex autem, manu silentium indicens, iubet eos quiescere,
					<lb/>satis inquiens ad promerendum fidelitatis titulum sufficere quod
					<lb/>eorum sit opera liberatus; deinceps arma deponant eosque libere
					<lb/>sinant egredi, quibus ipse quo maluerint eundi concesserit libertatem;
					<lb/>alioquin eos posse gratiam suam, quam integre promeruerant,
					<lb/>iterum demereri. sic igitur, tumultu plebis utcumque
					<lb/>sedato, reseratis foribus exeuntes, Cacabum transfugerunt. hec
					<lb/>autem licet subita repentinaque rerum varietas magnam tamen
					<lb/>malorum seriem intra brevissimi temporis angustias coartavit,
					<lb/>totique regno non parum attulit detrimenti. non solum enim
					<pb n="61"/>
					<lb/>plurime nobilitatis amissione debilitatum est, et exhausta thesaurorum
					<lb/>parte non minima pauperatum, sed et aliam irreparabilem
					<lb/>quidem in multa tempora iacturam sustinuit, interfecto Rogerio
					<lb/>duce, cuius supra meminimus, qui tam avi quam patrui moribus
					<lb/>ultra quam id etatis exigeret iam evidentissime ceperat insigniri, et
					<lb/>alterius quidem prudentiam, alterius vero benignitatem cum utriusque
					<lb/>nomine preferebat. expediret quidem Sicilie perpetuo regem
					<lb/>carcere detineri, vel certe capitalem subisse sententiam, ne tam
				<lb/>felicis indolis auspicio privaretur.</p>
			</div>
			<div type="chapter">
				<head><lb/>XVII. De Willelmo filio regis.</head>
				<p><lb/>Verum hec insula, ne tyrannis quandoque careat, eam sibi
					<lb/>circa regum filios consuetudinem vindicavit, ut morti meliores
					<lb/>primum obiciat, eos sibi reges constituens per quos in ea
					<lb/>perpetue possit tyrampnidis privilegium conservari. sic olim Rogerium
					<lb/>ducem Apulie, unice benignitatis ac dulcedinis virum,
					<lb/>prematura morte sustulit ut Willelmo regnandi non deesset
					<lb/>occasio, qui quantum eius frater prudentiam et mansuetudinem
					<lb/>avide fuerat amplexatus, tantum crudelitati studuit et ineptie deservire.
					<lb/>Sic et nunc, Rogerio duce sublato, Willelmum distulit
					<lb/>ut regnaret; quos eorum secuturos vestigia, quorum nomina sortiti
				<lb/>fuerant, nemo qui utrumque noverit, ignorabit. </p>
			</div>
			<div type="chapter">
				<head><lb/>XVIII. De mestitia regis.</head>
				<p><lb/>Hic autem puer, dum eos qui palatium obsidebant per fenestram
					<lb/>minus caute prospiceret, sagitta percussus est, nec
					<lb/>eius rei satis certum auctorem fama produxit. Communis tamen
					<pb n="62"/>
					<lb/>omnium opinio tanti sceleris culpam in Darium hostiarium
					<lb/>refundebat. alii vero, qui secreta palatii fatebantur se plenius
					<lb/>agnoscere, negabant eius efficacie fuisse vulnus acceptum ut
					<lb/>mortem inferre sufficeret, ipsique regi putabant eius atrocitatem
					<lb/>criminis imputandam. cum enim, ut aiebant, liberato patri puer
					<lb/>applaudens accurreret, pater indignatus quod illum quasi sibi prelatum
					<lb/>hostes sui regem appellaverant, repulit eum a se et calce
					<lb/>percussum, quanto potuit impetu proturbavit. unde vix ille
					<lb/>digressus, ad reginam que passus fuerat pertulit, nec multum
					<lb/>postea supervixit. rex itaque tam acceptis incommodis, quam rei
					<lb/>pudore vehementissime perturbatus, abiecta veste regia, sueque
					<lb/>dignitatis immemor, humi sedebat flens inconsolabiliter, et in
					<lb/>stuporem ex dolore conversus, eatenus malis que sibi acciderant
					<lb/>memoriam hebetemque merore mentem infixerat, ut neque sui
					<lb/>curam gereret, neque quid sibi capiendum esset consilii, cum eius
					<lb/>hostes undique secus imminerent, ad animum revocaret. apertis
					<lb/>etiam et inobservatis palacii foribus, omnes ad se venientes benigne
					<lb/>ac familiariter admictebat, suum illis dolorem et luctus
					<lb/>causam insinuans, ut a multis etiam qui prius eum oderant lacrimas
				<lb/>extorqueret.</p>
			</div>
			<div type="chapter">
				<head><lb/>XVIIII. Allocutio regis ad populum.</head>
				<p><lb/>Tandem vero, monitus et rogatus ab episcopis aliisque qui
					<lb/>ad consolandum eum venerant, des[cendit in aulam que pa]latio
					<lb/>coniuncta erat, [iussitque populum convocari, eo quod amplitudo
					<lb/>loci capiende multitudini vulgi sufficeret. ac primum fidem illorum
					<pb n="63"/>
					<lb/>commendans gratesque referens quod eum de proditorum
					<lb/>manibus abstraxissent, dehinc exhortatus est ut in ea qua ceperant
					<lb/>fidelitate permanerent, si quid adversus eum deinceps hostes
					<lb/>suos moliri contingeret, non satis certum inquiens quo se
					<lb/>contulissent, aut quos haberent in Sicilia fautores quorum freti
					<lb/>consilio tantum facinus perpetrassent. adiecit etiam id sibi, meritis
					<lb/>suis exigentibus, ob multa mala que fecerat accidisse, et hoc
					<lb/>se quidem cognoscere, hoc fateri; deincepsque sic acturum ut
					<lb/>inflictum sibi divinitus correctionis flagellum nequaquam obstinato
					<lb/>videatur animo percepisse. Si quid a subiectis sibi populis
					<lb/>quod iuste dari debeat postuletur, non difficile concessurum, consuetudines
					<lb/>etiam suis introductas temporibus, que vel iustam
					<lb/>populi libertatem minuere, vel eos iniquis gravare videantur oneribus,
					<lb/>placere sibi penitus antiquari. de cetero enim malle se
					<lb/>diligi quam timeri. Hec et his similia que rex non sine lacrimis
					<lb/>demissius loquebatur, electus Siracusanus, vir licteratissimus et
					<lb/>eloquens, ad populum referebat. [Ut autem illorum sibi plenius
					<lb/>conciliaret gratiam, portarum eis] immunita[tem concessit, ut]
					<lb/>omnes cives panormitani victualia sua, vel empta vel ex agris
					<lb/>et vineis suis collecta, libere possent inferre, nichilque ab ipsis eo
					<lb/>nomine quis exigeret. quod plebi gratissimum fuit, rem se nunc
				<lb/>adeptos esse, quam diu desideratam numquam potuerant impetrare. </p>
			</div>
			<div type="chapter">
				<head><lb/>XX. Restitutio Mathei Bonelli in gratiam regis.</head>
				<p><lb/>Interea Panormi nunciatum est Symonem quem principem
					<lb/>appellabant, Tancredum ducis filium, Willelmum Alesinum,
					<lb/>Alexandrum Conversanensem, Rogerium Sclavum filium comitis
					<lb/>Symonis spurium aliosque quotquot in captione regis consenserant,
					<pb n="64"/>
					<lb/>cum Matheo Bonello Cacabi esse plurimamque militum
					<lb/>multitudinem illis adiunctam. Placuit igitur ad ipsum Matheum
					<lb/>mitti legatos, ut sciscitentur ab eo quid erga regem gerat animi,
					<lb/>quid hec sibi velit militum adunatio, quidve se facturum proponat,
					<lb/>dicantque non oportuisse illum proditorum consiliis immisceri,
					<lb/>vel eos, post audita que perpetraverant scelera, recepisse.
					<lb/>Hac autem legatione fungentibus ille respondit: numquam eorum
					<lb/>se quos proditores appellent sceleribus consensisse, nec eorum
					<lb/>scisse aut approbasse consilium, sed tyrampnicum et crudele fuisse
					<lb/>tot viros nobiles ad se confugientes non recipere, capitalibus
					<lb/>periculis exponendos. Enimvero regem, si sua diligenter facta
					<lb/>discutiat, magis debuisse mirari quod regni proceres velud in
					<lb/>servitutem se redigi tam diu sustinuerint, quam quod adversus eum,
					<lb/>multis iniuriis provocati, vix tandem impatientia doloris exarserint.
					<lb/>Ut enim cetera que perpessi fuerant omittantur, miserrimum
					<lb/>esse vel apud servilis conditionis homines filias suas innuptas
					<lb/>domi toto vite tempore permanere. Nec enim inter eos, absque
					<lb/>permissione curie, matrimonia posse contrahi adeoque difficile
					<lb/>permissionem hanc hactenus impetratam, ut alias quidem tunc
					<lb/>demum liceret nuptui dari, cum iam omnem spem sobolis senectus
					<lb/>ingruens sustulisset, alias vero perpetua virginitate dampnatas
					<lb/>sine spe coniugii decessisse. Nunc autem totius regni
					<lb/>viros nobiles, seque cum illis, hoc regem postulare, hoc requirere,
					<lb/>ut hiis aliisque pernitiosis legibus antiquatis, eas restituat consuetudines,
					<lb/>quas avus eius Rogerius comes a Roberto Guischardo
					<pb n="65"/>
					<lb/>prius introductas observaverit et observari preceperit. Alioquin
					<lb/>si contra antecessorum statuta niti voluerit, hoc eos minime diutius
					<lb/>perpessuros. Hec ad regem legatis deferentibus, respondit:
					<lb/>malle se regno privari, vel morti, si necesse sit, audacter occurrere,
					<lb/>quam ab eo metu vel minis indignum se pactum eliciant.
					<lb/>Quod si depositis armis dimissisque proditoribus ad se pacifice
					<lb/>venientes aliquid postularint, facilius eos quod petierint adepturos.
					<lb/>Quod ubi Cacabi relatum est, displicuit universis qui aderant, et
					<lb/>Mathei culpantes ignaviam, persuaserunt ei ut ad obsidendam
					<lb/>urbem accederet. Quorum ille consiliis adquiescens, Panormum
					<lb/>profectus est, tribusque fere milibus procul ab urbe cum militibus
					<lb/>suis consedit. rex autem interim Messanam mittit nuncios ad
					<lb/>stratigotum populumque civitatis, ut quotcumque galeas possent
					<lb/>viris armisque diligenter instructas, sine dilatione sibi transmicterent.
					<lb/>At vero Panormi militum adventu precognito, videre erat
					<lb/>desolate miserateque faciem civitatis; cives trepidos, paventes,
					<lb/>attonitos omnemque fame strepitum arrectis auribus haurientes,
					<lb/>et auditis animum conformantes rumoribus; alii Matheo Bonello,
					<lb/>quum primum veniret, sese dedere cogitabant; alii, quia socios
					<lb/>eius offenderant, timebant se suaque predam fore militibus; nemo
					<lb/>civium spem in armis po[suerat; nemo de civitatis] defe[nsione
					<lb/>sollicitus er]at. Hiis accedebat [quod annone] deficientis inopia
					<lb/>future famis intolerantiam minabatur, nec enim iam frumentum
					<lb/>eo poterat de locis finitimis comportari, cum ex omni parte
					<pb n="66"/>
					<lb/>viarum transitus milites custodirent. igitur in urbe perturbata
					<lb/>erant confusaque omnia, et siquidem Matheus Bonellus, inoffenso
					<lb/>pergens itinere, propius accessisset, poterat utique, nemine
					<lb/>prohibente, civitatem ingressus occupasse palatium, ipsumque
					<lb/>regem in vincula coniecisse. sed alio fretus consilio, Cacabum
					<lb/>rursus iter instituit. Inter hec autem subitus Messanensium galearum
					<lb/>adventus, civium metu sublato, regi quoque spem restituit,
					<lb/>sed et multi milites ex interioribus Sicilie partibus ad
					<lb/>auxilium regis confluxerant, quantum illi roboris accrescebat, tantum
					<lb/>adverse parti diffidentie ac formidinis accedebat. Statuit
					<lb/>ergo, resumpto spiritu, cum fortuna respirante progredi, et humilitate
					<lb/>legationis abiecta, regiam in verbis pretendere dignitatem,
					<lb/>cum nichil illi facilius esset quam ab humilitate ad superbiam
					<lb/>transvolare. Rursus itaque ad Matheum Bonellum legatum misit
					<lb/>Robertum de Sancto Iohanne Panormitanum canonicum, preclari
					<lb/>nominis et exami[nate fidei virum, quem nulla coniuratorum
					<lb/>unquam societas], nulla [persecutio]nis procella, cum totum sepe
					<lb/>regnum concuteret, ab eo cui semper inheserat proposito fidelitatis
					<lb/>avulsit. Nunquam eum blanda fortuna sic extulit, ut innate
					<lb/>benignitati superbie quicquam aut tyrannidis admisceret; nunquam
					<lb/>sic adversa deiecit, ut fidem suam vellet potentium virorum
					<lb/>gratia vel cuiuslibet dignitatis pretio nundinari. Hinc eum archiepiscopus
					<lb/>latenti semper odio prosecutus, parum perfecit, cum
					<lb/>multas adversus eum consiliorum machinas erexisset. hinc admiratus
					<lb/>ei, cum aperte non posset, occulte parans insidias, obfuit
					<lb/>quidem, sed nec omnino quod optabat effecit. cum enim rex, a
					<lb/>nemine rogatus vel monitus, in id incidisset voluntatis ut predicto
					<lb/>Roberto cancellariatum dare decerneret, idque Maio cognovisset
					<lb/>ipsius regis indicio, laudavit eius super hoc voluntatem,
					<pb n="67"/>
					<lb/>dicens: hoc equitati congruere et regnantis esse maiestate dignum
					<lb/>propositum, ut qui fideliter ei diuque servierint, tandem
					<lb/>regie liberalitatis in beneficio non fraudentur; verum quia legatos
					<lb/>Venetiam curia mictendos esse providerit, et ad hoc ipsius Roberti
					<lb/>fidem et industriam constet esse perutilem, expedire ut
					<lb/>hanc prius legationem perficiat, quatinus et regi promotionis eius
					<lb/>uberior causa suppetat, et ille, peracta legatione, diuturni fructum
					<lb/>servitii post laborem gratius amplectatur. Quod ubi regi persuasum
					<lb/>est, illico Maio scripsit Petro de Castro Novo, qui tunc in
					<lb/>Apulia capitaneus erat, uti Roberto de Sancto Iohanne in Venetiam
					<lb/>transituro navem fragilem et vetustate dissolutam nautasque
					<pb n="68"/>
					<lb/>maris inscios, inertes et improvidos assignaret, ut et putrida
					<lb/>navis ad quoslibet undarum insultus fatiscens, non sufficeret sinum
					<lb/>Adriaticum transmetiri, nec ille nautarum peritia posset incolumis
					<lb/>conservari. Qui, traiecto Faro, cum in Apuliam pervenisset, Tranensis
					<lb/>archiepiscopus ei non solum hoc verbis exposuit, sed et
					<lb/>ipsius ostendit literas admirati. At ille prudenti consilio, non veritus
					<lb/>salutem suam auro redimere, propriis sumptibus navem nautasque
					<lb/>conduxit, et licet multis fatigatus periculis, insidias tamen
					<lb/>Maionis evasit. hic igitur Cacabum profectus, post multas variasque
					<lb/>disceptationes et controversias, eo fine conclusit negotium,
					<lb/>ut rex omnibus hiis qui ad Matheum Bonellum confugerant
					<lb/>galeis que sufficerent assignatis, extra regni fines eos faceret salvos
					<lb/>et indempnes perduci; ipsum vero Matheum, omni questione remissa,
					<lb/>tanquam fidelem suum benigne susciperet, suam ei gratiam
					<lb/>plene restituens. Quod postquam ex parte regia sacramentis prestitis
					<lb/>roboratum est, Matheus cum ingenti plebis alacritate Panormum
					<lb/>veniens, tranquillitatem urbi restituit. Alii fere omnes
				<lb/>ad galeas perducti, regni terminos exierunt. </p>
			</div>
			<div type="chapter">
				<head><lb/>XXI. De captione Mathei Bonelli
				<lb/>et de Rogerio Sclavo.</head>
				<p><lb/>Pepercit autem rex consanguineo suo Rogerio comiti Avellini
					<lb/>quod in aliis crimen atrocissimum iudicabat, in eo putans
					<lb/>ob etatis lubricum errorem debere non facinus appellari, simulque
					<lb/>prece motus et lacrimis Adelicie consobrine sue, eiusdem comitis
					<pb n="69"/>
					<lb/>avie, que cum alium heredem superstitem non haberet, nepotem
					<lb/>suum tenerrime diligebat; Richardum quoque de Mandra, tanquam
					<lb/>de se benemeritum, Panormi retinens, militibus suis comestabulum
					<lb/>eum prefecit. erant eo tempore familiares regis, per
					<lb/>quos negotia curie disponebat, Richardus Siracusanus electus,
					<lb/>Silvester comes Marsicensis et Henricus Aristippus, quem tamen
					<lb/>rex habens suspectum, latens adhuc odium dissimulabat, credens
					<lb/>eum coniurationis in se facte fuisse participem. Sed et idem,
					<lb/>capto rege, quasdam palacii puellas in domo sua per aliquot
					<lb/>dies tenuerat, quod maxime regis adversus eum indignationem
					<lb/>commoverat. cum autem eis terrarum feudorumque distinctiones,
					<lb/>ususque et instituta curie prorsus essent incognita, neque libri
					<lb/>consuetudinum, quos defetarios appellant, potuissent post captum
					<lb/>palatium inveniri, placuit regi, visumque est necessarium,
					<lb/>ut Matheum notarium eductum de carcere in pristinum officium
					<lb/>revocaret; qui cum in curia diutissime notarius extitisset, Maionisque
					<lb/>semper adhesisset lateri, consuetudinum totius regni plenam
					<lb/>sibi vindicabat peritiam, ut ad componendum novos defetarios,
					<lb/>eadem prioribus continentes, putaretur sufficere. dum hec ita Panormi
					<pb n="70"/>
					<lb/>geruntur, Rogerius Sclavus cum Tancredo, ducis filio,
					<lb/>paucisque aliis, qui prius a Matheo Bonello discesserant, cum viderent
					<lb/>eum ad iniqui pactiones federis inclinari, Buteriam, Placiam
					<lb/>ceteraque Lombardorum oppida, que pater eius tenuerat, occupavit,
					<lb/>et a Lombardis gratanter avideque susceptus, cum se promicterent
					<lb/>per quantalibet eum pericula secuturos, multique etiam ad
					<lb/>ipsum milites confluxissent, in Sarracenos prima iussit armorum
					<lb/>auspicia prelibari; Lombardi vero nichil unquam libentius audituri,
					<lb/>iussionis eius non tardi sunt executores effecti, et in loca finitima
					<lb/>repentinos impetus facientes, tam eos qui per diversa oppida
					<lb/>Christianis erant permixti, quam eos qui separatim habitantes
					<lb/>villas proprias possidebant, nullo sexus aut etatis habito discrimine,
					<lb/>perimebant. eius tunc gentis haud facile numerabilis cecidit
					<lb/>multitudo, paucique qui, vel fuga furtim elapsi, vel Christianorum
					<lb/>assumentes habitum, propitiam sensere fortunam, in australem Sicilie
					<lb/>partem, ad tutiora Sarracenorum oppida confugerunt, et usque
					<lb/>nunc adeo Lombardorum gentem exhorrent, ut non solum eam
					<lb/>partem Sicilie deinceps habitare noluerint, verum etiam accessum
					<lb/>eius omnino devitent. sed et adiacentem Siracusanorum et
					<lb/>Cathaniensium regionem Rogerius Sclavus crebris incursibus perturbabat,
					<lb/>et tantum virtus et audacia viri circumiectis populis
					<lb/>terrorem attulerat, ut neque regii comestabuli possent eius impetum
					<lb/>sustinere, cum assidue numero militum inferior eis congressus
					<lb/>victoria potiretur. ea res denuo curiam repentino terrore
					<lb/>concussit, nec id arbitrabatur Silvester comes absque Mathei Bonelli
					<lb/>consilio geri, eo magis timendum illum existimans, quod
					<lb/>curie familiarius adhereret; nam apertos hostes posse facile devitari,
					<pb n="71"/>
					<lb/>familiares autem inimicitias difficilius quidem, nec sine periculo
					<lb/>precaveri. suspicabatur autem illum, ut erat natura timidus, sibi
					<lb/>primum insidias paraturum, eo quod ad auxilium regis veniens,
					<lb/>videretur illius impedisse propositum, et nunc quoque nichilominus
					<lb/>impedire. Cum ergo rex precepisset stipendia militibus dari, contra
					<lb/>Rogerium Sclavum eiusque socios educturus exercitum, persuasit
					<lb/>ei comes ut Matheum Bonellum prius captum carceri manciparet;
					<lb/>quem si secum duceret, se quidem hostibus suumque traditum
					<lb/>iri exercitum, nec ad palacium de cetero rediturum incolumem.
					<lb/>Neque vero servande iurisiurandi religioni locum esse,
					<lb/>cum absque periurio non possit mortis periculum evitari, quod
					<lb/>timore mortis admictitur facile veniam promereri. Placuit ergo
					<lb/>regi quod ultro se facturum decreverat, hoc ab alio promoveri,
					<lb/>comitisque laudavit consilium, idem sibi dudum placuisse testatus.
					<lb/>Sciebat autem ipsum Matheum extra palatium capi non posse,
					<lb/>neque tante quempiam temeritatis futurum, ut hoc plebi saltem
					<lb/>persuadere niteretur. Nam illum et in ipso palatio non sine periculo
					<lb/>captum iri, totiusque civitatis perturbationem factum hoc
					<lb/>necessario secuturam. Verum eiusmodi popularis impetus hanc
					<lb/>esse consuetudinem, ut ubi res peracta fuerit, in seipsum rursus
					<lb/>deficiat, nec difficile compescatur; ideoque motum hunc populi
					<lb/>contempnendum, neque rem propositam inde segnius peragendam.
					<lb/>Itaque, constituto quidem ab eis die, Matheus Bonellus ad
					<lb/>curiam vocatus est; nec defuit eius lateri qui rem ei totam ediceret
					<lb/>comitisque dolos et consilium aperiret. Sed confidebat ab
					<lb/>hac presumptione regem metu periurii deterrendum, nec estimabat
					<lb/>eum, etsi iusiurandum contempneret, hoc ausurum, cum eo facto
					<lb/>regnum amplius perturbatum iri cognosceret. Ita, neglectis amicorum
					<lb/>consiliis, ad palatium securus ascendit; sed antequam ad
					<lb/>regem accederet, a castellanis exceptus est et teterrimo carcere
					<lb/>deputatus. moxque, non solum palatii, sed et omnibus Galcule
					<lb/>portis diligentius obseratis, armati viri per murorum ambitus sunt
					<pb n="72"/>
					<lb/>dispositi, ut si necessitas i ngrueret, primos plebis impetus propulsarent.
					<lb/>quod ubi malorum audax prenuncia per populum
					<lb/>fama dispersit, illico plurima plebis multitudo cum ipsius Mathei
					<lb/>militibus concurrentes, ad palacium recto tendebant itinere, ut
					<lb/>eum inde vi eximerent comitemque Silvestrum tanquam proditorem
					<lb/>meritis penis afficerent. Qui cum portas clausas undique repperissent,
					<lb/>omnemque viderent aditum prohiberi, cogitabant ignem
					<lb/>portis immittere, magnam ibidem lignorum congeriem extruentes.
					<lb/>Cumque nichil ita possent proficere, et huc illucque aliquamdiu
					<lb/>sine certo proposito discurrissent, tandem ex desperatione cepit
					<lb/>animorum fervor tepescere, timore regis precipitem audaciam
					<lb/>cohercente, subitoque cum fortuna vultum avertente conversi,
					<lb/>quod cognatum est Siculis, maluerunt tempori servire quam fidei,
					<lb/>quantaque prius diligentia Mathei Bonelli gratiam appetebant,
					<lb/>tanto nunc elaborabant studio ne viderentur illius amicitiam coluisse.
					<lb/>Neque tamen defuit, tot amicis fortune disparentibus, qui
					<lb/>virtutis nomen auderet amplecti, et [qua] se libertate periculi
					<lb/>contemptor animus ad promerendam glorie diuturnitat[e]m eve
					<lb/>[niat, experiri]. Nam Ivo, quidam ex militibus eius, cum videret
					<lb/>Adenolfum camerarium a curia redeuntem, memor inimicitiarum
					<lb/>quas in Matheum preexercuerat, simulque dolore stimulatus, audacter
					<lb/>in eum irruit, et equi velocitate fretus, altius ensem sublatum
					<lb/>cerebro fugientis immersit, ac deinde, nemine prohibente,
					<lb/>per medium civitatis elapsus, cum iam ab urbe longius abscessisset,
					<lb/>a militibus regis comprehensus est et Panormum reductus;
					<lb/>iussitque curia manum ei dexteram amputari. Matheus autem
					<lb/>Bonellus, effossis oculis nervisque super talum incisis, sublatus
					<lb/>omnino solis aspectui, in horrendum detrusus est carcerem, tam
					<lb/>suis quam loci perpetuo tenebris obvolutus. Matheus quoque
					<pb n="73"/>
					<lb/>de Sancta Lucia, eiusdem consobrinus, Iohannesque Romanus,
				<lb/>eius senescalcus, privati oculis, diversis sunt carceribus deputati.</p>
			</div>
			<div type="chapter">
				<head><lb/>XXII. De vindicta proditorum per diversas regni partes
				<lb/>et de subversione Placie.</head>
				<p><lb/>His ita peractis, velud universis iam difficultatibus superatis,
					<lb/>rex educens exercitum, adversus Rogerium Sclavum rapto
					<lb/>contendit itinere, primumque Placiam, nobilissimum Lombardorum
					<lb/>oppidum, in plano situm, evertit penitus ac destruxit; ubi,
					<lb/>cum inter Sarracenos et Christianos in exercitu fuisset orta seditio,
					<lb/>plurima Sarracenorum multitudo cecidit, acriter in eos irruentibus
					<lb/>Christianis, neque metu vel interminatione regis cessantibus, cum
					<lb/>et ipse, missis ad auxilium Sarracenorum comestabulis, prohiberet
				<lb/>eos occidi. </p>
			</div>
			<div type="chapter">
				<head><lb/>XXIII. De castro Buterie qualiter destructa fuit.</head>
				<p><lb/>Inde Buteriam, quo se, post auditum eius adventum, hostes
					<lb/>contulerant, obsidione vallavit. At Rogerius Sclavus, ubi se
					<lb/>vidit obsessum, primum socios breviter cohortatus, dehinc oppidanos
					<lb/>admonuit ut unius essent animi, neque diversa sentirent
					<lb/>aut regis formidarent exercitum, nam si paucis diebus equanimiter
					<lb/>sustinerent, maximam partem Sicilie totamque Calabriam eorum
					<lb/>secuturam exemplum; patris etiam in eos quam plurima beneficia
					<lb/>recensebat, simulque regis exponebat atrocitatem et tyrannidem
					<lb/>in subiectos. At illi constanter et audacissime spoponderunt, se
					<lb/>nunquam eius defuturos imperio neque difficultatem aliquam aut
					<lb/>periculum, quominus ei pareant, causaturos. In exercitu vero
					<lb/>tedio iam ceperant affici plerique militum, quia videbant regem
					<pb n="74"/>
					<lb/>in obsidione diutius moraturum, neque spes erat oppidum captum
					<lb/>iri nisi fames ingruens, quod vix in multum tempus accidere poterat,
					<lb/>ad deditionem cogeret oppidanos. Nam et loci natura munitissimum
					<lb/>erat, nec ad sui defensionem virtute vel audacia sub
					<lb/>Rogerio Sclavo aut sub Tancredo prudentia consiliove poterat
					<lb/>indigere. Ita, crebri conatus obsidentium hostibus nichil oberant,
					<lb/>illique, licet audacter magnaque vi sepe descenderent, nichil aut
					<lb/>parum ledebant exercitum. Rex enim, cum sciret Tancredum,
					<lb/>fratris sui filium, astrol[ogic]is rationibus dies tam obsessis quam
					<lb/>obsidentibus utiles previdere, ipse quoque cum astrologis suis
					<lb/>eosdem dies diligentius attendebat, indicans familiaribus suis diem
					<lb/>quo descensuros eos previderat, ut adversus repentinas eorum
					<lb/>eruptiones exercitum premunirent. Sic, aliquandiu re protracta,
					<lb/>difficultatem hanc solvit inter proceres et plebem in oppido nata
					<lb/>discordia. Nam Rogerii Tancredique voluntas et consilium erat
					<lb/>totius oppidi frumentum adunatum tam militibus quam oppidanis
					<lb/>per equas portiones distribui. Plebs vero negabat victualia sua
					<lb/>publicatum iri volebantque singulis oppidanis singulos milites assignari,
					<lb/>ut eis in domibus suis necessaria providerent. Quod militibus
					<lb/>suspectum quidem et fidei vacillantis indicium videbatur.
					<lb/>Cepit ergo plebs a militibus plurimum dissidere, adeo quidem ut
					<lb/>se regi dedere militesque regios in oppidum latenter introducere
					<lb/>molirentur. Sed ubi Rogerius Sclavus et qui cum eo erant hoc
					<lb/>illorum percepere consilium, rebus omnibus iam diffidentes, statuerunt
					<lb/>ipsi quoque pacisci cum rege, ut, oppido recepto, salvos
					<lb/>atque incolumes eos abire permicteret. Quod eis facile rex concessit,
					<lb/>cum neque se tam mature speraret [oppido potiturum]
					<lb/>et, necessitate cogente, proponeret in Italiam sine dilatione transire.
					<pb n="75"/>
					<lb/>Robertus enim comes Lorotelli, dum Siciliam fortuna crebris
					<lb/>tumultibus fatigaret, maximam regni partem invadens, usque
					<lb/>Orgeolum pervenerat, quod in Apulie Calabrieque confinio situm
					<lb/>est. Omnesque comites, qui primum ob admirati scelera rebelles
					<lb/>extiterant, postmodum de regis gratia desperantes, illi se
					<lb/>coniunxerant, preter Gillebertum Gravine comitem, qui regis gratiam
					<lb/>consanguinee sue regine precibus impetraverat, et relicta
					<lb/>societate comitum, exercitui preerat in Apulia, Roberti comitis
					<lb/>impetum quantum poterat moraturus. In Calabria quoque comitissa
					<lb/>Catacensis ad eum defecerat, Tabernamque, castrum fortissimum,
					<lb/>tam militibus quam aliis rebus necessariis premunierat,
					<lb/>ut si regem Farum transire contigeret, eo se cum matre sua
				<lb/>posset secure recipere.</p>
			</div>
			<div type="chapter">
				<head><lb/>XXIIII. De habitatione Butherie.</head>
				<p><lb/>Rex itaque, iuxta quod pactum fuerat, dimissis hostibus receptaque
					<lb/>ac destructa Buteria, deinceps eam habitari prohibuit,
					<lb/>ac non multo post, aucto exercitu, in Apuliam transiturus,
					<pb n="76"/>
					<lb/>Tabernam obsidere disposuit. Prius tamen, ne quid in Calabrie
					<lb/>partibus improvisi repperiret obstaculi, Rogerium Marturanensem,
					<lb/>qui non parve tunc [auctori]tatis apud Calabros habebatur, in
					<lb/>Siciliam evocatum, cum proditionis eum argueret, in carcerem
					<lb/>retrudi iussit oculisque privari, neque convictum neque sollempniter
					<lb/>iure confessum, prout ordo iudiciarius exposcebat. Cum
					<lb/>ergo Tabernam exercitum transduxisset, iniquam positionem loci
					<lb/>et conscensum arduum conspicatus, cum omnes fere de captione
					<lb/>oppidi desperantes censerent in Apuliam ad maiora negocia properandum,
					<lb/>interimque Tabernam omitti debere usque ad reditum,
					<lb/>nec ibi multum tempus inefficaciter consumendum, constanter
					<lb/>asseruit non prius inde se quam oppidum captum fuerit abscessurum;
					<lb/>ipsaque die tam milites quam pedites armari precepit et ad
					<lb/>oppidum oppugnandum, impetu facto, conscendere. Oppidani
					<lb/>vero, desuper missis molaribus, et dolia que peracutis armata claviculis
					<lb/>ad murum suspenderant per precipitium dimictentes, obrepentium
					<lb/>multitudinem proterentes facile proturbabant: quorum
					<lb/>plurimis interfectis, reliqui frustra multumque fatigati, plerique
					<lb/>affecti vulneribus ad exercitum redierunt. Paucis autem interiectis
					<lb/>diebus, iubente rege, denuo viros armari temptarique fortunam
					<lb/>omnes ad bucinarum sonitum unanimiter irruentes, primo
					<lb/>tumulum quemdam magnis occupavere conatibus, arduum quidem
					<lb/>sed modica superius distentum planicie, qui ex uno latere muris
					<lb/>oppidi contiguis adherebat; dehinc illatis scalis, primo muros
					<lb/>impetu non sine rei periculo transcenderunt. Neque satis video
					<lb/>quin tam facilis in oppidum irruptio fieri potuit, nisi quod oppidani
					<lb/>loci fortitudini temere confidentes, muros negligentius observabant;
					<pb n="77"/>
					<lb/>nec enim ibi proditione vel oppidanorum discordia quicquam
					<lb/>accidit, et militum eis virtus ac copia suppetebat ducesque
					<lb/>bellicarum rerum expertissimi, quibus et ad audendum animus et
					<lb/>ad providendum discretio non deesset. Hoc utique constat quod
					<lb/>misere turpiterque captum oppidum, milites depredati, comitissam
					<lb/>et matrem eius, ipsiusque rei principes Alferium et Thomam,
					<lb/>eiusdem comitisse iunioris avunculos, ad regem cum aliis plerisque
					<lb/>militibus perduxerunt. Quorum Alferius ibidem iussu regis
					<lb/>est supplicio destinatus; Thomas vero Messane suspensus; reliqui
					<lb/>milites, partim abscissione manuum, partim oculorum amissione
					<lb/>mulctati. Porro comitissa cum matre sua Messanam, inde
					<lb/>Panormum traducta est carceri mancipanda. Quod ubi nunciatum
					<lb/>est comiti Lorotelli, Tabernam preter spem et opinionem
					<lb/>omnium subito captam atque deletam, licet equitum peditumque
					<lb/>numero longe regis anteiret exercitum, metuens Longobardorum
					<lb/>fidem ancipitem, quam non sine magno periculo dampnoque sepe
					<lb/>probaverat, maluit cedere, quam belli fortunam cum infidis militibus
					<lb/>experiri, Tarentumque reversus, aliquot ibi milites ad
					<lb/>urbis presidium dereliquit; inde quedam oppida, veluti cohortandi
					<lb/>roborandique causa pervadens, cepit paulatim in Aprutiorum
					<lb/>terram iter deflectere. Eisdem diebus gaytus Iohar eunuchus,
					<lb/>magister camerarius palatii, cum in exercitu multas a rege preter
					<lb/>meritum, ut aiebat, iniurias pertulisset ac verbera, cum sigillis
					<lb/>regiis ad comitem Lorotelli transfugiens, in itinere captus est et
					<lb/>ad regem perductus; quem rex impositum lintri, deduci iussit
					<lb/>in pelagus ibique submergi. Inde Tarentum perveniens, cum urbem
					<lb/>facile recepisset, quosdam milites Roberti comitis, quos ei
					<lb/>cives reddiderant, extra civitatem suspendit; totamque dehinc
					<pb n="78"/>
					<lb/>Apuliam ac Terram Laboris pertransiens, universa recepit que
					<lb/>prius hostes invaserant. Quantum enim inconsulte dudum ab
					<lb/>eo desciverant, tanta nunc ad eum levitate pariter confluebant.
					<lb/>Universas etiam civitates et oppida quecumque comitem Lorotelli
					<lb/>receperant vel aliquatenus ei consentiendo visa fuerant recepisse,
					<lb/>certam pecunie quantitatem, redemptionis nomine,
					<lb/>datum iri constituit, volens ea pecunia quod de thesauris suis
					<lb/>imminutum fuerat resarcire; simulque iustum existimans, ut qui
					<lb/>domos et possessiones suas hostibus se dedendo debuerant de
					<lb/>rigore iuris amictere, levi saltem eas pretio redimere cogerentur.
					<lb/>Preterea Ionatas comes Consanus, Richardus comes Fundanus,
					<lb/>Rogerius comes Acerranus Mariusque Burrellus et alii qui societatem
					<lb/>eorum secuti fuerant, regis adventu perterriti, partim in
					<lb/>Aprutium, partim in Campaniam transfugerunt. Rogerius quoque
					<lb/>comesAvellini regis iram censuit declinandam, eo quod nuper
					<lb/>iniussu curie, filiam Phenicie de Sancto Severino duxisset uxorem,
					<lb/>cuius etiam filius Willelmus de Sancto Severino, cum comite
					<lb/>fugiens, furorem regium declinavit. Comitissa vero, cum obsessum
					<lb/>castellum defendere niteretur, capta est et cum matre sua
				<lb/>Phenicia Panormum transvecta. </p>
				<pb n="79"/>
				<p><lb/>Dum hec in Italia gererentur, interim fortuna [Panormi
					<lb/>n]ovo malignandi genere [sevi]ebat, regisque discessum e Sicilia
					<lb/>multorum est periclitatio consecuta. Nam gaytus Martinus eunuchus,
					<lb/>quem rex ad custodiam civitatis ac palacii Panormi reliquerat,
					<lb/>cum in captione palacii fratrem suum a Christianis sciret
					<lb/>occisum, nec eius facti certos repperisset auctores, in omnes
					<lb/>Christianos atrociter occulteque deseviens, fratris mortem omnibus
					<lb/>imputabat. Cum ergo plerique civium accusarentur quod palacium
					<lb/>cum proditoribus ingressi, multam inde pecuniam abstraxissent,
					<lb/>idque iuxta curie consuetudinem accusatores monomachia
					<lb/>se probaturos assererent, eorum probationes tam prompte quam
					<lb/>libenter admisit et victores quidem tamquam de rege benemeritos
					<lb/>collaudans, penas victis atrocissimas irrogavit, nactusque
					<lb/>tempus ad ulciscendum fratrem ydoneum, quod a paucorum temeritate
					<lb/>fuerat inchoatum, ad multorum traxit perniciem. Hortabatur
					<lb/>enim iuvenes et propositis premiis incitabat eos, maxime
					<lb/>quibus nullum aut tenue patrimonium erat, quosque virtute corporis
					<lb/>partam gloriam affectare cognoverat, ut eiusmodi civium
					<pb n="80"/>
					<lb/>accusationibus audacter insisterent, dicens ob id ipsum eos efficacissime
					<lb/>regis posse gratiam promereri, et siquidem eos vinci
					<lb/>contingeret, nichil mali passuros cum regis ipsius causam agere
					<lb/>viderentur. Tantaque iam urbem rabies et furor incesserat, ut quisquis
					<lb/>adversus quempiam vetus odium exercebat, vel cum alio
					<lb/>forte litigans in verborum proruperat contumeliam, statim ad
					<lb/>gayti Martini pretorium convolabat, qui semper ad huiusmodi
					<lb/>suscipiendas actiones paratissimus, omnibus sui copiam faciebat,
					<lb/>his de rebus maxime cogniturus. Eorum autem quos vinci contigerat,
					<lb/>alios videntibus Sarracenis et illudentibus suspendebat,
					<lb/>alios diuturnis cesos verberibus, diversis afficiebat tormentis, et
					<lb/>in hiis accusationibus admictendis summam diligentiam adhibebat;
					<lb/>sed cum in campum pugnaturi descenderent, sua parum interesse
					<lb/>censebat uter eorum victoria potiretur, dum fratris mortem
					<lb/>posset in altero vindicare. At, ubi iam continuis malis et
					<lb/>penarum atrocitate perterritis civibus, rarus procedebat accusator
					<lb/>qui monomachie vellet subire discrimen, placuit mulierum quoque,
					<lb/>non solum honestarum et que integre erant opinionis, verum impudicarum
					<lb/>etiam et infamium delationes admictere; statuitque
					<lb/>servos nichilominus et ancillas super huiusmodi licite postulare.
					<lb/>Quorum sepe suggestionibus vice probationum admissis, multorum
					<lb/>quidem et opinionem lesit, et fortunam exhausit, et corpora
				<lb/>penis affecit. </p>
				<p><lb/>Interea rex, totius Apulie rebus se datis tumultuque composito,
					<lb/>Salernum accessit. Cuius adventu precognito, maxima
					<lb/>pars eorum qui dissensionis principes fuerant, quos Salernitani
					<lb/>capiturinos appellant, fugerunt eo quod comitibus Marioque
					<pb n="81"/>
					<lb/>Burrello iuraverant. Cum autem Salernitanorum maiores regi
					<lb/>vellent occurrere, rogaturi ut urbem ingrederetur simulque ut,
					<lb/>coniurationis principes universos fugisse nunciantes, eos qui remanserant
					<lb/>excusarent, ille nec urbem ingredi voluit et eos a
					<lb/>conspectu suo submoveri precepit. Nam adversus Salernitanos
					<lb/>plurimum indignationis conceperat et exemplo Bari totam decreverat
					<lb/>destruere civitatem. Sed Matheus notarius, familiaris curie,
					<lb/>cum et ipse salernitanus esset, alios regis familiares, Richardum
					<lb/>Siracusanum electum et Silvestrum comitem, multis precibus
					<lb/>exoravit, ut modis omnibus eniterentur ne tanta tamque nobilis
					<lb/>civitas deperiret. Henricus enim Aristippus, antequam in Apuliam
					<lb/>pervenisset, iubente rege, captus fuerat et Panormum reductus,
					<lb/>qui etiam in carcere, p[os]t non multum temporis, miserie
					<lb/>simul et vivendi modum sortitus est. Electus ergo
					<lb/>Siracusanus et Silvester comes diu multumque regi supplicantes,
					<lb/>multis ei rationibus persuadere conabantur urbem opinatissimam
					<lb/>totique regno non parum decoris afferentem, ob paucorum scelera
					<lb/>non oportere destrui, cum omnes ex urbe proditores aufugerint,
					<lb/>ac si forte quospiam illorum remansisse contigerit, eorum
					<lb/>incumbendum suppliciis, neque populum immeritum ob aliena
					<lb/>crimina puniendum. Rex autem, cum difficile primum huiusmodi
					<lb/>persuasiones admicteret, demum tamen multis assertionibus emollitus,
					<pb n="82"/>
					<lb/>ab urbis excidio se temperaturum spopondit, precipiens
					<lb/>stratigoto et iudicibus, ut quotquot de numero coniuratorum in
					<lb/>urbe remanserant ad se vinctos perducerent. At illi paucos ei
					<lb/>viros, quasi dissensionis principes, tradiderunt, quos ipsa die iussit
					<lb/>suspendi. Inter eos autem vir quidam eidem supplicio deputatus,
					<lb/>iudicio totius fere civitatis innoxius, qui, ut communis
					<lb/>civium erat assertio, non modo contra regem nemini prestiterat
					<lb/>iusiurandum, sed nec unquam in urbe visus fuerat seditiose quicquam
					<lb/>egisse. Verum Matheus notarius, iurgiorum iniurias ab
					<lb/>illo propinquis suis illatas atrociter ulcisci desiderans, falso suggesserat
					<lb/>regi totius eum mali quod Salerni gestum fuerat caput
					<lb/>et principium extitisse, cuius statim innocentia manifestis est
					<lb/>indiciis declarata, et evidenter apparuit aliquid fuisse contra iusticiam
					<lb/>perpetratum, quod iusti rerum omnium iudicis oculos offendisset.
					<lb/>Cum enim adeo serenus esset aer ut nullum prorsus
					<lb/>in eo nubis vestigium appareret, tanta repente tempestas exorta
					<lb/>est, tonitrua, choruscationes et imbrium inundatio subsecuta, ut
					<lb/>per totum exercitum instar rapidissimi torrentis aqua decurreret,
					<lb/>et tam ipsius regis, quam ceterorum omnium tentoria, paxillis
					<lb/>avulsis ruptisque funibus, procella subverteret; tantusque regem
					<lb/>et universum exercitum terror invasit, ut rerum omnium iactura
					<lb/>posthabita, cogerentur de salute propria desperare. Illud etiam
					<lb/>ad eius rei vindictarn plerique referunt, quod postmodum Mathei
					<lb/>notarii propinquis accidit, non sine totius dispendio civitatis.
					<lb/>Nam cum idem Matheus adolescentem quemdam neptis sue
					<lb/>nuptias recusantem auctoritate metuque curie coegisset, et ad
					<lb/>contrahenda sponsalicia corrogati de maioribus civitatis cum uxoribus
					<lb/>plurimi convenissent, repente corruens domus, viros nobiles
					<lb/>ac mulieres circiter .LX., cum ipsa puella que nuptui tradebatur,
					<pb n="83"/>
					<lb/>oppressit. Ea res Salernitanorum animos non aliter conturbavit
					<lb/>quam si barbaris irruentibus capte iam urbis viderent excidium
					<lb/>imminere. Mulieres huc illuc sparsis crinibus discurrentes, vicos
					<lb/>et plateas ululatu complebant; civium autem quidam extrahendis
					<lb/>de ruina corporibus operam dabant; alii domestica lugebant incommoda
					<lb/>vel amicorum mestitiam solabantur; nonnulli quoque
					<lb/>miseram desolate civitatis fortunam mirabantur attoniti. Nam
					<lb/>et, apothecis clausis, contractus nulli fiebant, et scole, velud indicto
					<lb/>silentio, quiescebant, ipsosque iudices miserandum urbis ac
					<lb/>triste iustitium ab examinandarum litium cognitione suspenderat.
					<lb/>Tota civitas luctui vacans Mathei notarii detestabatur scelera,
					<lb/>qui tanti causam prestitisset incommodi. Sed et de rege nichilominus,
					<lb/>ubi iam supra metum dolor excreverat, inconsulte
					<lb/>plurima loquebantur. Verum hec eatenus preoccupasse licuerit,
					<lb/>ne maiorem evagandi licentiam turbulenta narrationis series consequeretur.
					<lb/>Itaque rex, ubi sedata vidit omnia neque iam hostes
					<lb/>uspiam compa[rere , quorum alii transfretarant in Greciam, alii
					<lb/>cum comite Lorotelli ad imperatorem Alemannorum confugerant,
					<lb/>plerique rerum omnium inopes in Campania morabantur,
					<lb/>reversus in Siciliam, pa]latio [se conclusit et otio] quietique [vacare
					<lb/>post la]borem disposuit, confidens non facile deinceps in
					<lb/>regno quisquam turbinis emersurum. Nec multo post, moriente
					<lb/>Silvestro comite, Siracusanus electus et Matheus notarius soli
					<lb/>consilio regis intererant et regni disponebant negotia, quibus socius
					<lb/>datus est gaytus Petrus eunuchus, qui post mortem gayti
					<lb/>Ioharii fuerat magister camerarius palacii constitutus.
					<pb n="84"/>
					<lb/>Matheus ergo notarius, cum iam plurimum posset in curia,
					<lb/>disposuerat admirati ritus et consuetudines imitari, omnibusque
					<lb/>se prebens affabilem, eis maxime quos oderat arridebat ipsumque
					<lb/>regem adulationibus iam ceperat demulcere, sciens ob id ipsum
					<lb/>Maionem ei maxime placuisse. Largitatem vero Maionis, avaritia
					<lb/>prepeditus, imitari non poterat, nec illi se, cum impeditioris esset
					<lb/>lingue, facundia similem exhibere. Sed et abiectus generique
					<lb/>concors animus in eam que Maionem foverat regnan[di spem
					<lb/>non suffi]ciebat illum [attoller]e, licet totis nisibus affectare et
					<lb/>perquirere videretur, ut solus regia preditus familiaritate, locum
					<lb/>admirati plenius obtineret, cum nomen efficaciter, rege vivente,
					<lb/>sperare non posset. Neque vero Siracusani electi, college sui,
					<lb/>fidelius amicitiam excolebat aut alio venerabatur affectu, quam
					<lb/>admiratus Panormitanum olim archiepiscopum diligebat. Electus
					<lb/>autem non multum eiusmodi versutiis et simulationibus operam
					<lb/>dare decreverat ipsique regi maiori quadam fiducia loquebatur,
					<lb/>indignum honestate sua iudicans eatenus illi blandiri, ut vel occultaret
				<lb/>veritatem, vel falsa pro veris impudenter ingereret.</p>
				<p><lb/>Eo tempore, post subactos hostes et pacem integre restitutam,
					<lb/>cum rex nichil ultra sibi crederet formidandum, repentinus eum
					<lb/>casus edocuit ita fortunam plerumque mortales eludere, ut ubi
					<lb/>quis minus precaverit, citius dampnum aut periculum incurratur.
					<lb/>Pauci namque viri, qui diversis ex causis adhuc in carcere tenebantur,
					<lb/>ne palatium quandoque nullum tirannidis pretenderet argumentum,
					<lb/>cum iam de venia desperantes, vivendi tedio vexarentur,
					<lb/>fortune se commissum ire decreverant, ut vel, ea favente
					<lb/>ceptis, evaderent, vel adversante, [morti potius vellent] occurrere,
					<lb/>quam eiusmo[di mise]riis affigi, diutius [perpetuis hor]rendorum
					<lb/>carcerum pedoribus cruciandi. Itaque, custodibus carcerum
					<lb/>multis promissionis pactionibus precorruptis, nacti tempus
					<lb/>congruum, quo post distractam curiam palatium inobservatum
					<pb n="85"/>
					<lb/>remanserat, cum pauci quidem essent numero, sed virtute prestantes,
					<lb/>impetu facto, primum ad portam palatii descenderunt, eo
					<lb/>consilio ducti, ut Ansaldo castellano, quem ibi sedere cognoverant,
					<lb/>interfecto, facilius reliqua perpetrarent. At ille, cum eos
					<lb/>subito respexisset iam ei sublatis ensibus imminentes, nichil ex
					<lb/>timore perturbato consilio, extra portam que semiaperta erat,
					<lb/>tam provide quam prompte desiliens, eamdem toto conamine
					<lb/>post se retractam, venientibus illis, opposuit, inter extrinsecam
					<lb/>intrinsecamque portam loco tutissimo constitutus. Illi vero spe
					<lb/>frustrati, ad inferiorem ingressum palatii se transtulerunt, sive ut
					<lb/>ad regem indeflexo gressu contenderent, sive ut ibidem in scolis
					<lb/>regis filios invenirent, quos eorum preceptor Gualterius, Cephaludensis
					<lb/>archidiaconus, in campanarium, primis rei motibus precognitis,
					<lb/>asportarat. Acciderat autem [gayto Martino post primum
					<lb/>ianuam in introitu sedenti viros quosdam assistere, quorum
					<lb/>unus, irruentibus illis, obvium se dedit, et primos ictus excipiens,
					<lb/>eorum impetum retardavit, spemque sustulit. Interim enim]
					<lb/>gaytus Martinus, foribus obseratis, intra palatium se recepit. Ita,
					<lb/>cum nichil eorum que speraverant effecissent, subita virorum
					<lb/>multitudine circumventi, que cum Odone magistro stabuli repente
					<lb/>confluxerant, ad unum omnes interfecti sunt. Cadavera eorum,
					<lb/>proiecta canibus, prohibuit curia sepeliri. Rex autem, ut eiusmodi
					<lb/>casus discrimen in posterum amputaret, et quod ei bis acciderat
					<lb/>non oporteret eventurum denuo formidari, omnes incarceratos
					<lb/>e palatio censuit removendos; quorum alios iussit ad castellum
					<lb/>maris transferri, alios per diversa Sicilie castella distribui. Robertus
					<lb/>autem Calataboianensis, magister castelli maris, ultime
					<pb n="86"/>
					<lb/>crudelitatis homo, cum esset eunuchorum amicissimus et eorum
					<lb/>omnino devotus obsequiis, quoscumque Christianorum captos ad
					<lb/>eum perduci contigerat, ingentibus cathenis oneratos, crebris torquebat
					<lb/>verberibus, et eos in nova quedam detrudebat ergastula,
					<lb/>que ut antecessorum videretur tyrannidem superasse, plena [fetoris
					<lb/>ac formidinis] ipse constru[xerat. Cives] etiam multis afficiebat
					<lb/>iniuriis, quotiensque adversus eorum aliquem privatum
					<lb/>habebat odium, aut eius domum, vineam, hortum, vel omnino talium
					<lb/>quidpiam affectabat, accusabat apud gaytum Petrum, iussumque
					<lb/>capi, tam diu fame, siti penisque variis affligebat, donec
					<lb/>rem suam, ut evaderet, gratis dare vel minoris quam valeret
					<lb/>distrahere cogeretur. Volens autem plenius eunuchorum gratiam
					<lb/>promereri, falso suggessit gayto Petro multos proditorum per
					<lb/>Siciliam maximeque per Lombardorum oppida remansisse, qui
					<lb/>et opibus affluerent et largissima predia possiderent, impetravitque
					<lb/>ut eosdem liceret ei capere et quantam posset ab eis pecuniam
					<lb/>extorquere. Ea preditus potestate, multos viros innoxios per diversa
					<lb/>loca Sicilie condempnavit, quibus hoc solum obfuit, quod
					<lb/>unde mitigari posset eunuchorum cupiditas inexpleta penes ipsos
					<lb/>contigit reperiri; sed et Bartholomeus Parisinus aliique iusticiarii,
					<lb/>stratigoti, camerarii, catapani, gayti Petri patrociniis innitentes,
					<lb/>innumeris plebem rapinis et iniuriis atterebant. Hoc in omnibus
					<lb/>iudiciis precipuum attendentes, ut ab utralibet partium vel ab
					<pb n="87"/>
					<lb/>utraque, si fieri posset, pecuniam extorquerent; per totam autem
					<lb/>Apuliam et Terram Laboris in eos plurimum qui minus poterant
					<lb/>redemptionis exactio seviebat, expediretque regno Sicilie
					<lb/>hostilibus adhuc incursibus fatigari, ne domesticis populandum predonibus
				<lb/>traderetur.</p>
			</div>
			<div type="chapter">
				<head><lb/>XXV. De regis obitu et creatione regis Willelmi filii.</head>
				<p><lb/>Cum ergo regnum ab extrinsecis tumultibus aliquando quievisset,
					<lb/>rex autem interim otio quietique vacaret, timens ne quevis occasio
					<lb/>voluptuosum otium impediret, familiares suos premonuerat ut
					<lb/>nichil ei quod mestitiam aut sollicitudinem posset ingerere nunciarent,
					<lb/>ac se totum deinceps voluptati devovens, cepit animo latius
					<lb/>evagari, cogitans ut quia pater eius Favariam, Minenium aliaque
					<lb/>delectabilia loca fecerat, ipse quoque palatium construeret, quod
					<lb/>commodius ac diligentius compositum, videretur universis patris
					<lb/>operibus preminere. Cuius parte maxima, mira celeritate, non
					<lb/>sine magnis sumptibus expedita, antequam supremam operi manum
					<lb/>imponeret, dissenteriam incurrens cepit diuturno morbo
					<lb/>dissolvi. Ac duorum fere mensium spatio protracta valetudine,
					<lb/>denuo convalescens, cum iam eum medici crederent evasurum,
					<pb n="88"/>
					<lb/>repente, recidivo morbo consumptus, interiit qui, cum adhuc
					<lb/>in extremis ageret, magnatibus curie convocatis et archiepiscopis
					<lb/>Salernitano Reginoque presen[tibus, ultimam] voluntatem suam
					<lb/>exponens, Willelmum maiorem filium post se regnatum ire constituit;
					<lb/>Henricum vero principatu Capue, quem dudum ei concesserat,
					<lb/>voluit esse contentum; reginam autem precepit totius
					<lb/>regni curam et administrationem, que vulgo balium appellatur,
					<lb/>tamdiu gerere dum puer eius discretionis esset que negotiis provide
					<lb/>disponendis sufficere putaretur electum quoque Siracusanum,
					<lb/>gaytum Petrum, Matheum notarium, quos ipse sibi familiares
					<lb/>elegerat, in eadem iussit familiaritate curie permanere, ut
					<lb/>eorum regina consilio que gerenda viderentur disponeret. Nec
					<lb/>multo post, ingruente mortis articulo, communi iam luce defungens,
					<lb/>presentibus illis atque flentibus, regno vitaque se pariter
					<lb/>abdicavit. At illi, metuentes ne subito dispersus rumor in populo
					<lb/>motus quoslibet excitaret, iusserunt eum interim in ipso palatio
					<lb/>sepeliri, simulantes eum adhuc vivere, donec ad curiam proceribus
					<lb/>evocatis, que ad coronandum regem putabantur necessaria
					<lb/>prepararent quod ubi paucis diebus peractum est, primum in
					<lb/>palatio more lugubri funere conclamato, repente totius luctus subsequutus
					<lb/>est civitatis. Moxque proceres cum epis[copis et magnatibus
					<lb/>curie, de loco] ubi [sepultum fuerat,] in capellam [corpus
					<pb n="89"/>
					<lb/>regium] transtulerunt. Universi quoque cives, nigris induti vestibus,
					<lb/>usque in diem tertium in eodem habitu permanserunt. Per
					<lb/>totum autem hoc triduum mulieres nobilesque matrone, maxime
					<lb/>sarracene, quibus ex morte regis dolor non fictus obvenerat,
					<lb/>saccis operte, passis crinibus et die noctuque turmatim incedentes,
					<lb/>ancillarum preeunte multitudine, totam civitatem ululatu complebant
				<lb/>ad pulsata tympana cantu flebili respondentes.</p>
				<p><lb/>At ubi dies transierunt luctui publico deputati, Willelmus,
					<lb/>qui iam fere .XIIII.m annum etatis attigerat, sub ingenti plebis
					<lb/>gaudio rex creatus, per urbem sollempniter equitavit. Qui cum
					<lb/>pulcherrimus esset, ea tamen die, nescio quo pacto, pulcrior apparens
					<lb/>et augustiorem quamdam in vultu preferens venustatem,
					<lb/>adeo gratiam et favorem omnium promeruit, ut etiam hii qui
					<lb/>patrem eius atrociter oderant neque putabantur fidem unquam
					<lb/>eius heredibus servaturi, dicerent humanitatis eum terminos transgressurum
				<lb/>qui adversus puerum hunc aliquid impie moliretur. </p>
				<p><lb/>Sufficere enim malorum auctorem sublatum esse de medio, nec
					<pb n="90"/>
					<lb/>innocenti [debere puero patris tyrannidem] imputari [erat autem
					<lb/>eius puer] pulcritudi[nis que facilius] quidem parem excludere
					<lb/>videretur, quam superiorem admictere. Itaque regina, ut plebem
					<lb/>ac proceres sibi filioque gratos efficeret, statuit eorum gratiam
					<lb/>copia meritorum elicere, et fidem, si fieri posset, immensis saltem
					<lb/>beneficiis extorquere ac primum universa recludi iussit ergastula
					<lb/>plurimamque multitudinem virorum, tam in Sicilia quam
					<lb/>in adiacentibus insulis, liberavit. Inde redemptionis onus importabile,
					<lb/>quod totam Apuliam Terramque Laboris ultima iam desperatione
					<lb/>concusserat, omnino censuit amovendum, scripsitque
					<lb/>magistris camerariis ut a nemine deinceps quicquam nomine redemptionis
					<lb/>exigerent. Familiares autem curie non in eo gradu
					<lb/>quo fuerant aut dignitatis equalitate voluit permanere; nam
					<lb/>gayto Petro summa rerum omnium potestate concessa, super
					<lb/>omnes eminentiori loco constituens, electum Siracusanum Matheumque
					<lb/>notarium precepit, ut eius coadiutores, interesse quidem
					<lb/>consiliis et familiares appellari, sed eius in omnibus imperio
				<lb/>subservire.</p>
			</div>
			<div type="chapter">
				<head><lb/>XXVI. De regina et officialibus eius.</head>
				<p><lb/>Idem Petrus, licet parum consulti pectoris et inconstantis
					<lb/>esset animi, mansuetus tamen, benignus et affabilis erat et nullum
					<lb/>in actibus suis ma[lignandi] preferens argumentum. Largitatem
					<lb/>quoque pre cunctis amplectens virtutibus, dare quam accipere
					<lb/>beatius estimabat, unde et milites eum plurimum diligebant
					<lb/>et eius per omnia voluntatem et imperia sequebantur, et nisi gentile
					<pb n="91"/>
					<lb/>vitium innatam viri mansuetudinem prepediret, nec eum pateretur
					<lb/>christiani nominis odium penitus abiecisse, regnum Sicilie multa
					<lb/>sub eo tranquillitate gauderet. Erant eo tempore Panormi circa
					<lb/>curiam commorantes archiepiscopi quidem Rumoaldus Salernitanus
					<lb/>et Rogerius Reginus; episcopi vero Gentilis Agrigentinus et
					<lb/>Tustinus Mazariensis. Quorum Gentilis Agrigentinus episcopus,
					<lb/>ob timorem regis diu simulate religionis umbram amplexus, sub
					<lb/>eius obtentu popularis laudis gloriam venabatur et diuturnis ieiuniis
					<lb/>satagebat favorem regium promereri. Post obitum vero regis,
					<lb/>sublato iam metu, cepit, velud excusso freno, liberius evagari, et
					<lb/>omissis ieiuniis, dissolutiorem vitam agere, convocatisque militibus,
					<lb/>crebra convivia splendidissima celebrare; interim inter epulas
					<lb/>loqui plurimum et, quod ei familiare semper fuit, de rebus notissimis
					<lb/>audacter mentiri, ut qui consuetudinem eius iam habebant
					<lb/>expertam ipsius impudentiam deriderent, qui vero minus eum
					<lb/>noverant mirarentur apertissimam falsitatem [episcopum tam
					<lb/>impuden]ter astruere. Tum genus suum operaque sua magnifice
					<lb/>loquebatur, tum se spondebat si familiaris esset curie malas omnes
					<lb/>consuetudines abrasurum, neque sub se notariorum et hostiariorum
					<lb/>ceterorumque officialium curie rapinis et exactionibus locum
					<pb n="92"/>
					<lb/>fore, sed ad certum mensure compendium omnia restringenda;
					<lb/>electoque Siracusano maxime detrahens, multorum ei conflabat
					<lb/>odium et apud plebem proceresque eius opinionem ledere conabatur,
					<lb/>summa diligentia perquirens et excogitans ut a curia posset
					<lb/>occasione qualibet amoveri. Oderat autem illum, eo quod solus
					<lb/>videbatur suum impedire desiderium, et rem sibi diu multumque
					<lb/>desideratam preripere conabatur. Ad optinendam enim Panormitane
					<lb/>sedem ecclesie totis ambo nisibus anelabant. Hic igitur
					<lb/>archiepiscopo Regino, viro inexplete cupiditatis et avaritie, qui
					<lb/>ut propriis sumptibus parceret, aliene mense nidore facile trahebatur,
					<lb/>crebris ac splendidis inescato conviviis, adversus electum Siracusanum
					<lb/>eius animum irritavit, eumque sibi socium adhibens, archiepiscopum
					<lb/>Salernitanum eiusdem veneno conspirationis infecit,
					<lb/>dicens electi Siracusani superbiam iam ulterius sustineri [non posse,
					<lb/>satis] eum superque de [rapinis pauperu]m ingentem [coacervasse
					<lb/>pecuni]am et inferendo multas iniurias, nec ipsis quidem episcopis
					<lb/>pepercisse. Nunc elaborandum ut a curia separatus tandem intelligat
					<lb/>alicuius eos esse momenti quos, in familiaritate regia contitutus,
					<lb/>erecto collo rigentique cervice, grandia verba trutinans,
					<lb/>tanquam sibi subiectos despexerit nulloque dignos honore putaverit.
					<lb/>Matheoque notario non difficile persuasum est, ut eidem
					<lb/>se societati coniungeret, quem adversus electum invidie pridem
					<pb n="93"/>
					<lb/>stimulus incitarat. Occulte tamen id se facturum promisit, ne
					<lb/>crudelitas nimia videretur in eum repente sine manifesta causa
					<lb/>patenter irruere, cuius diu socius extitisset. Timebat enim ne
					<lb/>forte res aliorsum ac opinabantur vergeret, ideoque se non audebat
					<lb/>hostem apertum ostendere. Enimvero, preter eas que dicte sunt
					<lb/>privatas singulorum inimicitias, alia quoque causa suberat que in
					<lb/>odium electi satis eos efficaciter inducebat. Aiebant enim Transalpine
					<lb/>gentis superbiam, que hactenus potestate predita curie fretaque
					<lb/>regum amicitia Longobardos impune multis exacerbasset
					<lb/>iniuriis, deinceps a curia penitus excl[udendam, si prius ele]ctum
					<lb/>amov[eri contigerit. Eo] namque seme[l expulso, nec eius] gentis
					<lb/>quempiam [in curia re]mansurum, ipsumque regem, cum ad etatem
					<lb/>discretam pervenerit, eos habiturum familiares inter quos nutritus
					<lb/>fuerit et quos eum usus longevus consuetudoque docuerit,
					<lb/>neque peregrinis et advenis, quorum mores ut ignotos abhorreat,
					<lb/>dignitates curie collaturum. Ceperunt itaque cum gayto Petro
					<lb/>singulis diebus equitare, frequenter ei assistere et honorem ac
					<lb/>reverentiam, ultra quam episcopalis pateretur dignitas, exhibere.
					<lb/>Inde familiarius eum admonent ut notos et amicos circa se semper
					<lb/>habeat, nec ignotum quempiam ad se patiatur accedere. Nam
					<lb/>electum Siracusanum, cum in curia superiorem pati non possit,
					<lb/>cum quibusdam aliis inisse consilium ut ipsum interfici faciat,
					<lb/>ideoque dandam operam ut illius possint insidie precaveri. Ille,
					<lb/>ut erat pronus quicquid sibi suggestum foret credere, collaudans
					<lb/>eos, rem ad amicorum transfert notitiam, quorum consilio statuit
					<lb/>non solum a curia Siracusanum electum expellere, verum
					<lb/>etiam eligere [viros qui eum in] ipsius ingressu palatii gladiis
					<lb/>exceptum confoderent. Interimque regis militibus eorumque
					<pb n="94"/>
					<lb/>comestabulis denunciari precepit, ut nullus eorum cum electo
					<lb/>deinceps equitare vel ad curiam euntem sequi presumeret. Electus,
					<lb/>licet multorum relatu que facta fuerant agnovisset, neque se tamen
					<lb/>adversus eorum consilium aliquatenus premunivit, neque segnius
					<lb/>ob hoc ad curiam singulis diebus ascendit, ut quicumque periculum
					<lb/>rei cognoverant securitatem illius et fiduciam mirarentur.
					<lb/>Cumque sepe palatium ingressus propositas insidias offendisset,
					<lb/>eo viso gaytus Petrus, ut erat natura mitissimus, ad eius salutationem
					<lb/>statim mutabat consilium, et a perpetrando scelere milites
					<lb/>avertebat, illoque recedente, crebris episcoporum suggestionibus
					<lb/>denuo stimulatus, spondebat se proculdubio quod suaderent
					<lb/>facturum. Ubi ad rem ventum erat rursus a proposito decidebat.
					<lb/>Videntes autem episcopi Matheusque notarius rem inutiliter diu
					<lb/>protrahi, persuaserunt ei ut quia vellet in impium pius esse, bonumque
					<lb/>pro malo reddere decrevisset, saltem illum a curie familiaritate
					<lb/>semotum, ad episcopatum suum transmicteret, eius[que
					<lb/>loco Salerni]tanum archiepiscopum subrogaret. Quod ille se
					<lb/>facturum promisit, parumque diligenter rem exequens, eorum
					<lb/>animos expectatione longa speque dubia suspendebat, ceterique
					<lb/>iam dilationis tedio fatigati, ab eo quod inceperant facile destitissent,
					<lb/>nisi quod archiepiscopus Reginus continuis eos persuasionum
					<lb/>stimulis incitabat. Summo namque mane domos illorum
					<lb/>incipiens circuire, ad perficiendum susceptum negotium singulos
					<lb/>incitabat, et ne deficiendo tepescerent, hortabatur increpansque
					<lb/>desidiam illorum et inhertes eos appellans, eiusmodi exhortationibus
					<lb/>totum diei spatium consumebat et diffidentes animos in
					<pb n="95"/>
					<lb/>spem iterum erigebat. Adhuc enim ob sanctitatis opinionem omnes
					<lb/>eum venerabantur et eius libenter admictebant consilium, nondum
					<lb/>ipsius ypocrisi denudata. Erat autem etate iam vergens in senium;
					<lb/>statura procerus; ultima consumptus et extenuatus macie; vocem
					<lb/>adeo debilem habens ut quasi sibilus audiretur; faciem vero totumque
					<lb/>corpus nigredini mixtus pallor infecerat, ut sepultis
					<lb/>quam viventibus videretur affinior, habitumque mentis color extrinsecus
					<lb/>indicaret; laborem nullum difficilem estima[bat, unde lucri quid]piam
					<lb/>speraretur; [famis ac sitis u]ltra morem hu[manum patiens],
					<lb/>ut sumptibus [parceret; domi] nunquam inter epulas letus, in
					<lb/>alieno nunquam tristis convivio; totos sepissime dies ieiunus
					<lb/>pertransiens, expectabat ut eum aliquis invitaret, frequenter enim
					<lb/>consueverat eum vocare episcopus Agrigentinus aliique qui consuetudinem
					<lb/>eius cognoverant. Huius indesinenter monitis Salernitanus
					<lb/>archiepiscopus eiusque socii, velud quibusdam stimulis
					<lb/>incitati, multas adversus electum Siracusanum machinationum
					<lb/>adinventiones et versutias consumebant. Regina vero nichilominus
					<lb/>eisdem consentiebat consiliis, nec illius ipsi persecutio displicebat,
					<lb/>eo quod adhuc vivente marito suo, cum pro quibusdam
					<lb/>negotiis suis aliquotiens electo preces porrigeret, ille ut in prosperis
					<lb/>semper elatus, contemptorem induebat animum, superbe
					<lb/>nunciis mordaciterque respondens, nunquam eius petitiones efficaciter
					<lb/>admictebat. Sed et Iohannes Neapolitanus, Ecclesie Romane
					<lb/>cardinal, qui forte tunc aderat, videns eo scismate curiam
					<lb/>laborare, partes suas interponere studuit, et gayto Petro consentiens,
					<lb/>electum a curia nitebatur expe[llere; quod eo] consilio
					<lb/>fac[ere putabatur, quia] gayto Petro [deincepsque per] eum regine
					<lb/>[persuaderi posse credebat ut Panormitanam ecclesiam ei
					<lb/>regendam committerent, ipsosque sperabat dissensionis auctores ob
					<lb/>invidiam electi facile consensuros. Dum ita Siracusanus electus
					<lb/>gravi persecutionis turbine quateretur, nunciatum est Panormi Gillebertum
					<lb/>comitem Gravinensem, regine consanguineum, post
					<pb n="96"/>
					<lb/>auditam regis mortem, ad curiam venientem, Farum transiisse.
					<lb/>Quo permoti rumore, persecutores electi paulisper ab inceptis machinis
					<lb/>quieverunt ad aliam necessario deliberationem traducti.
					<lb/>Constabat enim ob hoc venire comitem, ut totius regni magister
					<lb/>capitaneus constitutus, negotia curie, post reginam, principe loco
					<lb/>disponeret. Sed neque regine sic ferebat animus ut gaytum Petrum,
					<lb/>quem plurimum diligebat, secundo post aliquem loco poneret,
					<lb/>nec ea comes venerat manu militum premunitus, ut, ipsa
					<lb/>nolente, ceteros posset a curia familiares excludere. Electus ergo,
					<lb/>missis ad eum occulte nunciis, persecutionem suam et quas passus
					<lb/>esset iniurias illi aperuit, [monuitque ut circumspecte] se habens,
					<lb/>Siculorum precaveret fallacias, sciturus a gayto Petro ceterisque
					<lb/>sociis eius proculdubio sibi paratum iri insidias. Ad hec electo
					<lb/>comes rescripsit ut securus de cetero permaneret, nam se diligenter
					<lb/>super hiis omnibus se ipsius consilio provisurum. Cum
					<lb/>autem Panormum venisset, ceperunt ad eum gayti Petri fautores
					<lb/>crebrius convenire, studium eius et prudentiam laudare, quod audita
					<lb/>regis morte, sine dilatione reginam consolatum venerit, dein
					<lb/>absentantes illi blandiri, et se suaque voluntati eius exponere. Interim
					<lb/>ei latenter apud reginam, tum per se ipsos, tum etiam
					<lb/>interposita cardinalis auctoritate, detrahere. Nam et ipsa postmodum
					<lb/>prodente, cognitum est Iohannem Neapolitanum ei suggessisse
					<lb/>et paratum fuisse iurare, quod comes illi balium et omnem
					<lb/>imperandi facultatem auferre sibique transsumere conaretur. Comes,
					<lb/>ubi certius expectationem suam animadvertit eludi neque
					<lb/>bonum erga se reginam animum gerere, statuit asperioribus cum
					<lb/>ea verbis agere, eamque presente gayto Petro secretius alloquens,
					<lb/>cum de rebus illam plurimis convenisset, subiecit rem omnibus
					<lb/>videri dignam miraculo, quod non aliter curiam [ordinaret, cum
					<lb/>in eo sta]tu non posset diutius permanere. Iam enim universos
					<pb n="97"/>
					<lb/>proceres indignari, quod omissis comitibus aliisque viris prudentibus
					<lb/>quorum oportebat consilio curiam regi, toti regno servum
					<lb/>effeminatum prefecerit. Nec enim regem sanum habuisse consilium
					<lb/>aut eius debere super hoc iussionem impleri, qui viros contemptibiles,
					<lb/>immo deviratos homines ad regimen regni putaverit
					<lb/>posse sufficere. Sed et hoc insanius esse quod adversus electum
					<lb/>Siracusanum, virum prudentem regnoque necessarium, ob quem
					<lb/>solum in consulta regis decreta videbantur atiquatenus excusari,
					<lb/>nescio qui conspiratores eam commoverint et ipsum a curia censeant
					<lb/>amovendum. At illa respondit: regis ultimam voluntatem
					<lb/>quam maxime deceat observari, sua nunquam infirmatum iri
					<lb/>opera. Quod si gaytus Petrus ad administrationem regni parum
					<lb/>sufficiens putabatur, ipse cum eo familiaris in curia remaneret,
					<lb/>ut auctoritate et prudentia sua quod deerat curie suppleretur.
					<lb/>Tunc indignatus comes: "bene", inquit, "honorem michi debitum
					<lb/>ut consanguineo detulisti, preclare michi locum reservans
					<lb/>dignitatis que servo tuo parem me facere dispo[nebas. At
					<lb/>ego] mores inge[niumque tuum co]gnovi, neque [me latet consili]um
					<lb/>tuum; sci]o te quidem fac]turam ut ab administratione
					<lb/>regni turpiter expellaris; iam enim per totam Apuliam opera
					<lb/>tua fama dispersit; iam hic etiam quod plenius ibi dicta corroboret
					<lb/>intellexi". Hiis aliisque non mitioribus eam verbis aggressus,
					<lb/>deincepsque paulatim in apertam verborum contumeliam
					<lb/>prorumpens, tandem ad lacrymas coactam nichilo tamen segnius
					<lb/>eius proposito reluctantem deseruit, iratusque domum reversus
					<lb/>est. At gaytus Petrus, cum aperte comitis animum ex ipsis dictis,
					<lb/>ut presens aderat, cognovisset, arbitratus ei viribus resistendum,
					<lb/>cepit animos militum beneficiis sibi largisque donis allicere.
					<lb/>Erant tunc consiliorum eius participes duo viri nobiles, in quibus
					<lb/>maxime confidebat: Hugo filius Atonis, vir tam prudens quam
					<lb/>armis strenuus, quem militibus suis ipse prefecerat, et Richardus
					<pb n="98"/>
					<lb/>de Mandra, magister comestabulus, qui cum Roberto comite
					<lb/>Lorotelli rebus diu bellicis insudaverat, audacie plurimum habens,
					<lb/>prudentie parum: proceres ergo ceterique viri nobiles quicumque
					<lb/>predia vel feudorum quicpiam possidebant, comitem malebant
					<lb/>pre[esse curie capitaneumque constitui; milites vero stipendiarii,
					<lb/>cum comestabulo suo, preter paucos Transmontanos, gayti Petri
					<lb/>munera sequebantur. Qui, cum Richardi comestabuli fidem multis
					<lb/>sibi non ambigeret beneficiis] obligatam, eo tendebat ut eumdem
					<lb/>factum comitem quasi propugnaculum quoddam adversus comitem
					<lb/>Gravinensem erigeret, ut velut ex equo deinceps comes comiti
					<lb/>plena posset auctoritate resistere. Quod non difficile, porrectis
					<lb/>super hoc regine precibus, impetravit. Hic itaque, non sine multorum
					<lb/>indignatione, comes creatus, tubis, tympanis cymbalisque
					<lb/>de more sollempniter preeuntibus, Bovianum, Venafrum integreque
					<lb/>universa oppida, que ad comitatum Molisii pertinebant,
					<lb/>optinuit. Cepit interea gaytus Petrus frequenter cum ingenti multitudine
					<lb/>militum, hostiariis sagittariisque precedentibus, equitare;
					<lb/>universis ad se confluentibus multa largiri, et sibi quos poterat
					<lb/>sacramentis astringere; comes autem Gravinensis hec omnia velud
					<lb/>negligere dissimulando paucorum comitatu contentus esse, eoque
					<lb/>ipso gayto Petro suspectior fieri. Coniectabat enim note virum
					<lb/>industrie [callidum dissimulare propositum et occulte] cum electo
					<lb/>Siracusano magnum aliquid machinari. Ex ea demum suspicione
					<lb/>timorem concipiens, comitis consilium per amicos diligentius
					<lb/>inquirebat. Cumque multi nichil esse timendum assererent, et
					<lb/>addita spe, niterentur labantem eius animum roborare, plures ad
					<lb/>eum secretius accedentes, parari sibi latenter insidias astruebant.
					<lb/>Ita variis dissonisque concussum rumoribus eo desperationis impulerant,
					<lb/>ut non aliter se quam nocturna fuga speraret manus comitis
					<pb n="99"/>
					<lb/>evasurum. Itaque sagitteam quanta potuit celeritate faciens
					<lb/>preparari, nautis, armis ceterisque rebus necessariis eam premuniit.
					<lb/>Cumque thesauros suos fecisset illuc sub noctis silentio
					<lb/>comportari, sequenti die post occasum solis, fingens se novum
					<lb/>adire velle palatium quod in ea parte civitatis que vocatur Kemonia
					<lb/>nuper construxerat, cum paucis eunuchis quos secum decreverat
					<lb/>adducendos, ad mare perrexit; ibique, dimissis equis,
					<lb/>navem conscendens ad Masmudorum regem in Affricam transfretavit.
					<lb/>Quod cum summo mane fama per populum dispersisset,
					<lb/>eorum qui partes eius sequuti fue[rant animos inopinate] rei perturbavit
					<lb/>eventus; [Gille]bertum vero comitem eiusque fautores in
					<lb/>amplioris spei fiduciam extulit, arbitrantes propositum suum nullo
					<lb/>posse deinceps obstaculo prepediri. Dicebant autem plerique, et
					<lb/>hec erat plebis opinio, quod gaytus Petrus preter immensi ponderis
					<lb/>aurum, de quo dubium non erat, plurima quoque secum abstulerat
					<lb/>regie dignitatis insignia. Quod tamen regina constanter
					<lb/>denegans, asserebat nichil eum penitus de thesauris regiis attigisse.
					<lb/>Cum ergo post hec ad palacium episcopi, comites et familiares
					<lb/>curie convenissent, diuque super eo quod acciderat invicem
					<lb/>disceptantes, causam modumque rei disquirerent, subintulit comes
					<pb n="100"/>
					<lb/>Gravinensis hec et deteriora se priusquam acciderent timuisse, nam
					<lb/>insanum fuisse consilium servum saracenum qui stolium quoque
					<lb/>dudum prodiderat in tantam attollere potestatem. Illud quidem
					<lb/>maiori dignum miraculo, quod non latenter introductis Masmudis
					<lb/>in palacium, regem ipsum cum omnibus thesauris fecerit asportari.
					<lb/>Quod profecto decreverat se facturum siquidem ipsi liceret
					<lb/>ea quam usurpaverat uti diutius potestate. Hec et hiis similia
					<lb/>comitis dicta mole[ste ferens Richardus comes Molisii respondit:
					<lb/>gaytum Petrum servum quidem, ut aiebat, fuisse, sed in testamento
					<lb/>regis solempniter manumissum, eamque libertatis dationem
					<lb/>novi quo]que regis [et regine privilegio roboratam]; quod
					<lb/>si vel ipse vel alius quilibet in eam prorumpere velit audaciam,
					<lb/>ut eumdem gaytum Petrum proditionis arguat, paratum se defensionem
					<lb/>eius suscipere, et singularis pugne iudicio fidem absentis
					<lb/>adstruere. Qui cum instans periculum et paratas insidias aliter
					<lb/>evitare non posset, nichil mirandum si timore mortis aufugiens,
					<lb/>quocumque pacto vite consuluit; in eum culpam refundi debere
					<lb/>qui minis eum et terroribus adactum fugere compulisset. Hiis
					<lb/>itaque velud quibusdam litigandi iactis seminibus, alterna responsione
					<lb/>comitum eousque res processit ut Richardus Molisii comes,
					<lb/>eo quo loquebatur impetu, comitem Gravinensem timidum appellaret
					<lb/>indignumque cui regis commicteretur exercitus, et nisi
					<lb/>qui aderant sese medios iniecissent, inter eos orta discordia non
					<lb/>sine partis alterius gravi dispendio sopiretur. Tunc iussu regine
					<lb/>precibusque magnatum curie, remissis hinc inde verborum iniuriis,
					<lb/>ad concordiam sunt reducti, que tamen inter eos deinceps
				<lb/>perfecte nunquam potuit solidari.</p>
				<p><lb/>Interea regina, persuasionibus Richardi comitis et aliorum qui
					<lb/>gayto Petro faverant acquiescens, occasionem sibi desiderabat congruam
					<lb/>exhiberi ut Gillebertum comitem a curia removeret, ita
					<pb n="101"/>
					<lb/>tamen ne quid eius odio facere videretur. At Matheus notarius
					<lb/>qui ceteris omnibus astutia preminebat, ad Maionis artes confugiens,
					<lb/>famam excitat aliquanto iam tempore quiescentem; rumores
					<lb/>dispergit in populo; licteras falsas conscribit imperatoris Alemannorum
					<lb/>adventum certissime continentes, easque, velud a remotis
					<lb/>regni partibus regi transmissas, coram omnibus evolvit ac
					<lb/>recitat: hoc enim ad eius officium pertinebat. Hinc oportune
					<lb/>regina, quesitam occasionem eliciens, comiti Gravinensi precipit
					<lb/>multumque blandiens exhortatur, ut quia non negligenda necessitatis
					<lb/>ingruat difficultas cui potissimum ipse videatur sufficere, maturet
					<lb/>in Apuliam proficisci; adversus imperatorem exercitum preparet;
					<lb/>civitates ne dubia fide vacillent admoneat, castellaque
					<lb/>faciat premuniri. At ille, tametsi non ambigeret hos adversum
					<lb/>se machinationum rivulos de Maionicis fontibus emanasse, [videns
					<lb/>tamen se] contra regine volunta[tem] nichil in curia profecturum,
					<lb/>opere pretium ratus est eorum non adversari consiliis,
					<lb/>ne, si quod occulte se facturos speraverant, viderent secus accidere,
					<lb/>posthabitis simulandi fallendique consiliis, aperte iam eum,
					<lb/>licet reluctantem, utpote fortiores, expellerent. Igitur Apulie Terreque
					<lb/>Laboris capitaneus constitutus cum filio suo Bertranno, cui
					<lb/>nuper Andrie comitatus datus fuerat, Farum transiit et in Apuliam
					<lb/>reversus est. Eius autem loco regina Richardum Mandrensem
					<lb/>Molisii comitem, eo quod gaytum Petrum fidelissime dilexisset,
					<lb/>curie familiarem constituit et maiorem ei quam ceteris familiaribus
					<pb n="102"/>
					<lb/>contulit potestatem. Qui, cum ob familiaritatem curie, tum
					<lb/>ob precipitem eius audaciam, tum etiam quia militibus adhuc
					<lb/>velud comestabulus preerat, ab omnibus maxime timebatur. Interea
					<lb/>litem adversus electum Siracusanum que timore comitis
					<lb/>aliquanto tempore sopita fuerat episcopi rursus instaurant, regine
					<lb/>suggerentes illius opera factum ut gaytus Petrus aufugeret; nam
					<lb/>Gillebertum comitem, eiusdem licteris ad curiam evocatum et in
					<lb/>via clandestinis nunciis quid agere deberet edoctum, satis eum
					<lb/>impune reginam totamque curiam offen[disse, perturbasse] magnisque
					<lb/>[obiectasse per]iculis; neque mirum, [cum ipsa] facinorum
					<lb/>impunitas audendi quicquid libitum fuerit prestet illi fiduciam.
					<lb/>Quod, si solum ipsa consenserit, facile se facturos ut licteris pontificis
					<lb/>Romani citatum, oporteat eum Romam proficisci, nec in
					<lb/>eam super hoc possit culpe quidpiam retorqueri, cum nec eius factum
					<lb/>videatur consilio. Post consecrationem vero suam, velud iam
					<lb/>curie familiaritate privatum, ad episcopatum suum recto tramite
					<lb/>reversurum. Assentiente regina idque sibi gratum fore modis omnibus
					<lb/>attestante, die constituto, Iohannes Neapolitanus, harum
					<lb/>machinationum princeps, vocatur ad curiam, paucisque de negotiis
					<lb/>Ecclesie Romane pro quibus venerat verbis prehabitis, pape
					<lb/>licteras demum ostendit precipientis ut omnes electi Sicilie, quorum
					<lb/>ad Romanum pontificem spectabat consecratio, Romam pergerent
					<lb/>consecrandi. Hiis in presentia regis ac regine totiusque curie perlectis,
					<lb/>adiecit sibi papam precepisse ut quod licteris deerat ipse
					<lb/>suppleret, et prefatis electis ex parte sua certum quo consecrari
					<lb/>deberent terminum prefiniret. Ad hec electus respondit: paratum
					<lb/>se mandatum pape libenter, quam primum potuerit, adimplere,
					<lb/>sed neque terminum quem cardinal ipse prefixerit recepturum, nec
					<lb/>omnino, si quid preter literarum tenorem super addere velit, facturum.
					<lb/>Hiis aliquanta disputatione protractis, cum electus prudenter
					<lb/>ad singula respondendo spem cardinalis aliquatenus elusisset,
				<lb/>magna diei parte consumpta, simul e palatio descenderunt.</p>
			</div>
			<pb n="103"/>
			<div type="chapter">
				<head><lb/>XXVII. De eo quod in vita hodio habebatur a multis
				<lb/>quod post mortem dilexerunt eum.</head>
				<p><lb/>Hiis diebus Willelmum regem, quem viventem velut atrocissimum
					<lb/>tyrannum oderant, plurimi mortuum deflevere, videntes
					<lb/>privatis inimicitiis regni posthaberi negotia, thesauros multis
					<lb/>artibus inaniri, et contra dignitatem curie regnique privilegia plurima
					<lb/>perpetrari. Electus quoque, cum aliquando, multis presentibus,
					<lb/>vellet eiusdem regis mortem dampnosam innuere, Catonis
					<lb/>dicta presenti tempori coaptabat, qui Pompei morte cognita,
					<lb/>Civis obit, inquit, multum maioribus impar
				<lb/>Nosse modum iuris, sed in hoc tamen utilis evo.</p>
				<p><lb/>Nec illud reticendum arbitror, quod cum ad cardinalem magnates
					<lb/>curie die quadam ceterique proceres et episcopi convenissent,
					<lb/>aderat inter eos note loquacitatis et urbane quidam insanie,
					<lb/>qui ob stultitiam suam libere quidem et nimis quandoque mordaciter
					<lb/>in ipsos etiam familiares invehi consueverat, et assidue curiam
					<lb/>sequebatur. Hic, cum universos solitis verborum contumeliis
					<lb/>afficiens, ad risum singulos permovisset, tandem, omissis
					<lb/>ceteris, Iohannem Neapolitanum intuitus: "quot", inquit, "o
					<lb/>cardinal, videtur tibi miliariis Panormum ab urbe Romana distare
					<lb/>?" Cumque responsum esset .XV. dierum itinere: "At ego",
					<lb/>inquit, "te videns totiens tamque secure tanti difficultatem itineris
					<lb/>quasi negligendo discurrere, non ampliori spatio nos ab Romanis
					<lb/>abesse quam .XX. miliariis arbitrabar. Nunc autem intelligo qua
					<lb/>spe lucri ductus pericula tanta contempnis, sentiens in manus
					<lb/>stultorum thesauros palatii devenisse. Quod si Willelmus senior
					<lb/>viveret, neque Romam redires ita suffarcinatus auro Sicilie,
					<lb/>neque totiens Panormum recurreres ut contentiones et rixas in
					<pb n="104"/>
					<lb/>curia suscitares". Hoc illius dictum cum astantibus placuisset,
					<lb/>subito dispersum in populo, multam adversus cardinalem plebis invidiam
					<lb/>excitavit, versumque est in proverbium: "Iohannem Neapolitanum
					<lb/>ab urbe Romana usque Panormum .XX. miliaria computare".
				<lb/>/*</p>
			</div>
			<div type="chapter">
				<head><lb/>XXVIII. De amicitia inita inter electum Siracusanum
				<lb/>et Richardum comitem.</head>
				<p><lb/>Ille tamen, nichilo segnius electum Siracusanum contemptus
					<lb/>arguens, propinquum ei consecrationis terminum assignabat, ut
					<lb/>maturius iter arripere cogeretur. Electus autem, videns illum [in
					<lb/>proposito pertinacem], timensque ne, si contra [cardinalem], adversante
					<lb/>regina que [iura regni] tueri debuerat , aperte libereque
					<lb/>velit contendere, Romani pontificis offensam incurrat, ad aliud se
					<lb/>transfert consilium, et Richardi comitis qui plurimum apud reginam
					<lb/>poterat multa persuasionum instantia largisque muneribus
					<lb/>gratiam sibi conciliat, et cum eo firmat amicitiam, ceterorum deinceps
					<lb/>odia parvipendens. Cum ergo rursus omnes ad curiam convenissent,
					<lb/>ceperunt fictis rogare precibus cardinalem, ut maiores
					<lb/>electo daret inducias. Qui cum id se facturum negaret, responderunt:
					<lb/>eius oportere fieri voluntatem, nec electum debere vel
					<lb/>posse Romane curie iussionibus obviare. Tunc Richardus comes
					<lb/>ex abrupto, ut erat impetuosus, in verba prorumpens: "Miror",
					<lb/>inquit, "vos utilitate regni posthabita in eo fixos consilio, ut
					<lb/>electum Siracusanum, virum prudentem et curie necessarium,
					<lb/>velitis expellere, cui rex, et dum viveret pre ceteris familiaribus
					<pb n="105"/>
					<lb/>honorem exhibuit, et in extremis agens, filios suos specialiter
					<lb/>et attentissime commendavit. Ego certe neque consilium istud
					<lb/>adprobo neque, salva fidelitate regis, id fieri posse perspicio.
					<lb/>Sed neque regina pati debet ut idem vel consecr[ationis causa,
					<lb/>vel occa]sione qualibet [a curia separetur"]. Ad hec verba com[itis,
					<lb/>mir]antibus aliis atque tacentibus, cum eum cardinal post
					<lb/>consecrationem suam statim diceret reversurum, regina mutato
					<lb/>consilio respondit: electi presentiam curie necessariam esse, nec
					<lb/>eum ad presens posse quopiam proficisci; alias iturum, cum temporis
				<lb/>oportunitas pateretur.</p>
			</div>
			<div type="chapter">
				<head><lb/>XXVIIII. De mobilitate mulierum.</head>
				<p><lb/>Sic hostium machinis dissolutis et consiliis redactis in nichilum,
					<lb/>electus in curie familiaritate permansit. Per idem tempus Richardus
					<lb/>de Sagio Panormum veniens, uxorem suam, sororem
					<lb/>Bartholomei Parisini, secum adduxerat, ut ea dimissa, neptem archiepiscopi
					<lb/>Capuani, nobilissimam meretricem cuius amore dudum
					<lb/>captus fuerat, matrimonio sibi coniungeret. Hic cum Apulie diu
					<lb/>capitaneus et magister comestabulus extitisset, totiens aliis rebellantibus,
				<lb/>fidem inconcussam retinens, nunquam ab rege defecit. </p>
				<p><lb/>Quem regina benigne suscipiens, dedit ei comitatum Richardi de
					<lb/>Aquila Fundani comitis, qui sine spe reditus, in Romanorum finibus
					<lb/>exulabat. De solvendo quoque matrimonio precepit curie
					<lb/>familiaribus, ut convocatis episcopis aliisque personis ecclesiasticis,
					<lb/>et auditis utriusque partis allegationibus, quod inde dictaret equitas
					<lb/>expedirent. At illi rogaverunt cardinales ut eiusdem interessent
					<lb/>examinationi negotii, eo quod ipsi promptiorem harum rerum haberent
					<pb n="106"/>
					<lb/>notitiam, cum Romana curia frequenter super huiusmodi causis
					<lb/>cognosceret. Iohannes ergo Neapolitanus eorum facile petitioni
					<lb/>consensit. Episcopus autem Hostiensis, vir honestatis non dubie,
					<lb/>cum socium suum vidisset muneribus et gratia precorruptum,
					<lb/>eoque ipso recte iudicandi libertatem sublatam, nullis precibus adduci
				<lb/>potuit ut eorum vellet iudiciis interesse.</p>
				<p><lb/>Causa vero propter quam predictus Richardus putabat oportere
					<lb/>dissolvi coniugium hec erat: quod se, dudum ante contractum
					<lb/>matrimonium, cum quadam uxoris sue consobrina rem habuisse
					<lb/>dicebat; cuius rei testes processerant .II. milites hoc se vidisse
					<lb/>certissime protestantes. Quod cum adversa pars denegaret, essentque
					<lb/>qui falsum eos perhibere testimonium se probaturos assererent,
					<lb/>non quia causam huiusmodi crederent, etsi constaret, ad solvendum
					<lb/>matrimonium posse sufficere, sed ut obiecti consanguinee sue criminis
					<lb/>iniuriam propulsarent; cardinal rem breviter satagens definire,
					<lb/>predictos testes iurare precepit. Inde, soluto matrimonio, et
					<lb/>ab utraque parte de non coeundo deinceps prestito sacramento,
					<lb/>Richardo potestatem dedit ad secundas nuptias licite transeundi,
				<lb/>illam autem iussit sine spe coniugii permanere.</p>
			</div>
			<div type="chapter">
				<head><lb/>XXX. De sententia lata per cardinalem
				<lb/>contra iustitiam in parte.</head>
				<p><lb/>In quo, licet eum ecclesiastici viri qui aderant Richardi de Sagio
					<lb/>et amicorum eius gratiam sequutum fuisse non ambigerent, illud
					<lb/>tamen propensius mirabantur quod, viro qui deliquerat absoluto,
					<lb/>mulieri que nihil admiserat perpetuam continentiam indixisset.
					<lb/>Cumque latenter eius impudentiam arguentes, temptandi gratia quererent
					<lb/>ab eodem, utrum in causis paribus idem ius consequenter
					<lb/>admicterent, respondit: sibi licere quod eis non liceret, neque nunc
				<lb/>id se fecisse ut ad consequentiam traheretur. </p>
			</div>
			<pb n="107"/>
			<div type="chapter">
				<head><lb/>XXXI. De fratre regine et moribus eius.</head>
				<p><lb/>Tunc etiam Panormi morabatur quidam regine frater, qui morte
					<lb/>regis audita, nuper in Siciliam ex Hispania transfretarat,
					<lb/>multosque milites hispanos spe lucri secum adduxerat. Quem,
					<lb/>ut eorum plerique qui cum ipso venerant asserebant, rex Navarrorum
					<lb/>nunquam filium suum vel esse credidit vel dici voluit, indignum
					<lb/>existimans eum quem mater multorum patens libidini
					<lb/>vulgo concepisset, regis filium appellari. Hunc ergo regina, cum
					<lb/>antea Rodericus diceretur, idque Siculi nomen [abhorrentes velut
					<lb/>igno]tum et [barbarum irriderent, Hen]ricum ap[pellari precepit,
					<lb/>et] ei Montis Caveosi comi[tatum] integre dedit oppidaque Sicilie
				<lb/>que cum eodem comitatu Gaufridus comes olim tenuerat. </p>
				<p><lb/>Idem autem Henricus statura parvus, barbam habens rarissimam,
					<lb/>sub pallida nigredine cutem fedatus, indiscretus, elinguis, preter
					<lb/>alearum ac tessare ludum nullius sibi rei peritiam vindicabat
					<lb/>nichilque aliud affectabat nisi ut haberet qui secum luderet et pecuniam,
				<lb/>quam prodigus indiscrete ac temere posset effundere.</p>
			</div>
			<div type="chapter">
				<head><lb/>XXXII. De qualitate et diversitate hominum
				<lb/>civitatis Messane.</head>
				<p><lb/>Hic aliquandiu Panormi commoratus, cum immoderatis sumptibus
					<lb/>immensam pecuniam a regina sibi traditam facile consumpsisset,
					<lb/>in Apuliam transire disposuit, veniensque Messanam,
					<pb n="108"/>
					<lb/>multos ibi viros quales affectabat invenit. Hec enim civitas ex
					<lb/>convenis, piratis, predonibus adunata, omne fere genus hominum
					<lb/>intra menia sua conclusit, nullius expers sceleris, nullum abhorrens
					<lb/>flagitium, nichil eorum que possit putans illicitum. Itaque
					<lb/>latrones, pirate, scurre, assentatores ceterisque flagitiis irretiti confluebant
					<lb/>ad eum, et diem conviviis extrahentes, totis noctibus tessararum
					<lb/>iactibus insistebant. Quod ubi regine cognitum est, [durius
					<lb/>eius temeritate]m redar[guens, scripsit ut Farum] sine dilatione
					<lb/>transiret. Qui,] suadentibus sociis, [vix in]de tandem avulsus in
				<lb/>Apuliam iter instituit.</p>
				<p><lb/>Emenso itaque post mortem regis annuo fere spatio, cum paulatim
					<lb/>decidens procella curie recedisset, proceres regni multis e
					<lb/>victi regine beneficiis interim quiescebant. Ut enim incarceratorum
					<lb/>multitudinem liberatam, servos libertate donatos, civibus immunitates
					<lb/>concessas, consuetudines que perniciose videbantur
					<lb/>explosas, ut villas oppidaque multis nobilibus viris donata preteream,
					<lb/>octo comites eodem anno creaverat: Richardum Mandrensem,
					<lb/>Bertrannum comitis Gravinensis filium, Richardum de Sagio,
					<lb/>Rogerium Richardi filium, Iocelinum, Symonem Sangrensem,
					<lb/>Willelmum Silvestri comitis filium, Hugonem de Rupeforti consanguineum
					<lb/>suum, hominem omnis virtutis expertem, qui de
					<lb/>Francia nuper advenerat; Rogerium quoque comitem Acerranum
					<lb/>et Rogerium Avellini comitem, ab exilio revocatos, pristine restituerat
					<lb/>dignitati. Hiis ergo multisque preterea beneficiis regine
					<lb/>liberalitatem experti, temptabant ab innata rebellandi consuetudine
				<lb/>feroces animos cohibere.</p>
			</div>
			<div type="chapter">
				<head><lb/>XXXIII. De statu curie.</head>
				<p><lb/>Curie vero status hic erat: Richardus Molisii comes, ceteris
					<lb/>familiaribus potestatis eminentia prelatus, apud reginam postulata
					<lb/>facilius impetrabat; electus vero Siracusanus et Matheus
					<pb n="109"/>
					<lb/>notarius cancellarii gerebant officium; gaytus quoque Richardus
					<lb/>magister camerarius palacii et gaytus Martinus, qui duane preerat,
					<lb/>consiliis nichilominus intererant et cum predictis familiaribus negotia
					<lb/>regni tractabant. Porro Matheus notarius cum sciret admiratum
					<lb/>se non posse fieri ob multam eius nominis invidiam, cancellariatum
					<lb/>totis nisibus appetebat; electus autem in proximo se
					<lb/>confidebat ecclesie Panormitane regimen adepturum. Sed regina
					<lb/>longe diversum fovebat propositum et eandem dignitatem alii reservabat.
					<lb/>Scripserat enim avunculo suo Rothomagensi archiepiscopo,
					<lb/>ut aliquem de consanguineis suis, vel Robertum de Novo
					<lb/>burgo si fieri posset, vel Stephanum comitis Perticensis filium,
					<lb/>sibi transmicteret. Quorum quia sperabat alterum sine dilatione
					<lb/>venturum, interim tam electi Siracusani, quam Agrigentini episcopi
				<lb/>spem et desiderium eludebat. Nec eam diu sua fefellit opinio.</p>
			</div>
			<div type="chapter">
				<head><lb/>XXXIIII. De adventu Stephani filii comitis Perticensis.</head>
				<p><lb/>Paucis enim interiectis diebus, fama precurrente, compertum
					<lb/>est Stephanum [comitis Perticensis filium in Siciliam venientem
				<lb/>ad comitem Gravinensem fratris sui filium divertisse. </p>
				<p><lb/>Quem ipse comes multis honoratum muneribus et de statu curie
					<lb/>diligenter instructum,] ad [saluberrim]a Sicilie loca transmisit, [timens]
					<lb/>eum, cum iam estas ingrueret, ob intemperiem aeris in
					<lb/>Apulia diutius detinere, simulque sciens reginam illius adventum
					<lb/>summo desiderio prestolari. Cum igitur, transito Faro, Panormum
					<lb/>accessisset, curie familiares episcopique ac milites cum comestabulis
					<lb/>illi obviam exeuntes, ad palatium eum ut iussi fuerant perduxerunt.
					<lb/>Quem regina multo cum honore suscepit, et astantibus
					<lb/>cunctis: "Ecce", inquit, "completum video quod plenis semper
					<lb/>votis expetii. Nec enim aliter quam fratres proprios diligere
					<pb n="110"/>
					<lb/>quidem et honorare debeo filios comitis Perticensis per quem,
					<lb/>ut verum fatear, pater meus regnum obtinuit. Nam idem comes
					<lb/>patri meo terram amplissimam cum nepte sua, matre mea, dotem
					<lb/>dedit, quam in Hispania multis periculis ac diuturnis laboribus
					<lb/>expugnatam, Sarracenis abstulerat. Nec ergo mirari debetis si
					<lb/>filium eius, matris mee consobrinum, loco michi fratris habendum
					<lb/>censeam, [et de remotissimis partibus ad me venientem gratanter
					<lb/>excipiam, quem q]uidem volo iubeo[que, ut qui me fi]liumque
					<lb/>meum [diligere] se fatentur, propensius diligant et honorent,
					<lb/>ut eorum gratia erga nos ex hoc ipso fidei dilectionisque
					<lb/>quantitatem emetiar". Tunc omnes id se libenter facturos
					<lb/>promptissime responderunt, licet inter eos essent nonnulli quibus
					<lb/>illius adventus maxime displiceret. Interea regina voluntatem eius
					<lb/>diligenter inquirens, cum intellexisset eum nolle diutius in Sicilia
					<lb/>commorari, summa ope niti cepit ut hoc eius propositum immutaret,
					<lb/>et gloriam ei divitiasque, quas habiturus erat si remaneret,
					<lb/>ostentans simulque Transmontanorum inopiam ei frequenter obiciens,
					<lb/>socios quoque ipsius propositi ingentibus premiis hortabatur,
					<lb/>ut cum eo se promicterent remansuros, intelligens non posse
				<lb/>mentem illius aliter ad id quod postulabat inflecti.</p>
			</div>
			<div type="chapter">
				<head><lb/>XXXV. De creatione Stephani in cancellarium.</head>
				<p><lb/>Quod ubi plurima precum instantia multisque promissionibus
					<lb/>vix tandem optinuit, constituto die cunctis qui tunc aderant
					<lb/>episcopis proceribusque convocatis ad curiam, cancellarium eum
					<pb n="111"/>
					<lb/>instituit, iussitque ut universa curie negotia deinceps ad eum principaliter
					<lb/>referrentur. Nec multo post cum eum archiepiscopus
					<lb/>Salernitanus subdiaconum ordinasset, missi sunt qui canonicis
					<lb/>Panormitanis diceren[t regem ac re]ginam precibus eo[rum quas
					<lb/>sepe] porrexerant exauditis, liberam eis concedere potestatem ut
					<lb/>ecclesie sue pastorem eligerent, et ad palatium venientes, quem
				<lb/>sibi putarent ydoneum, iuxta consuetudinem, in curia nominarent. </p>
			</div>
			<div type="chapter">
				<head><lb/>XXXVI. De consuetudine Panormitane ecclesie.</head>
				<p><lb/>At illi, nulla super hoc inter eos, quod raro contingit, oborta
					<lb/>controversia, concordes atque unanimes cancellarium elegerunt,
					<lb/>gaudente populo, et quod actum fuerat adprobante Willelmo
					<lb/>Papiensi, Romane Ecclesie cardinali, qui Panormum nuper
				<lb/>venerat in Gallias transiturus. </p>
			</div>
			<div type="chapter">
				<head><lb/>XXXVII. De ordinatione curie.</head>
				<p><lb/>Itaque .IIas. regni maximas dignitates adeptus, totius curie post
					<lb/>reginam onus et honorem suscepit. Domui vero sue prefecit
					<lb/>Odonem Quarrellum Carnotensem canonicum, qui remanendi
					<pb n="112"/>
					<lb/>consilium ei dederat, et cum eo .IIobus. annis se spoponderat
					<lb/>remansurum, donec amicos in Sicilia probate fidei repperisset, aut
					<lb/>aliquos de propinquis et amicis suis, quibus eque consilia sua crederet,
					<lb/>ad eum de Francia venire contigeret. Nam eumdem Odonem
					<lb/>plurimum diligens consilium illius, ultra quam expediret ei
				<lb/>in maximis quoque negotiis admictebat.</p>
			</div>
			<div type="chapter">
				<head><lb/>XXXVIII. De avaritia Oddonis.</head>
				<p><lb/>Quem cum neque litterarum exornaret scientia, neque prudentie
					<lb/>secularis utilitas commendaret, tante nichilominus
					<lb/>cupiditatis erat, ut nec in extorquenda pecunia modum attenderet,
					<lb/>et in conci]liandis [amicitiis, virtutis fi]deique ratione posthabita,
					<lb/>solam quantitatem munerum sequeretur. Cum autem villarum
					<lb/>reddituum atque prediorum ad cancellariatus iura pertinentium
					<lb/>multa Siracusanus diu tenuisset electus, a rege sibi dudum ad
					<lb/>tempus concessa, eo quod circa curiam moraretur, cancellarius,
					<lb/>volens beneficiis eius animum mitigare, quem alia quoque de
					<lb/>causa satis commotum esse cognoverat, .IIas. ei villas optimas,
					<lb/>que Siculi casalia vocant, eorum vice que tenuerat, dari fecit,
					<lb/>eo tenore, ut illarum, altera quam diu moraretur in curia non
					<lb/>careret, et alteram vero eius successores in perpetuum possiderent.
				<lb/>/*</p>
			</div>
			<div type="chapter">
				<head><lb/>XXXVIIII. De illo qui retribuit malum pro bono.</head>
				<p><lb/>Sed quanta celeritate curaverat electi spem ac petitionem collato
					<lb/>beneficio prevenire, tam mature compensationis improbe
					<lb/>vicem electus ei studuit redibere. Quidam enim viri de remotis
					<lb/>partibus ad curiam venientes, hiis que postulaverant impetratis,
					<lb/>cum pro licteris suis Petro notario consanguineo Mathei notarii,
					<pb n="113"/>
					<lb/>quod eis iustum videbatur offerrent, ille vero multa maiora petens,
					<lb/>oblata sibi respu[eret, rem ad cancellarii notitiam pertulerunt.
					<lb/>Qui precepit uni ex astantibus notariis ut alias licteras super eodem
					<lb/>negotio] scriberet ipsaque die predictos viros absolveret.
					<lb/>Petrus autem notarius videns eos qui prius importune instare
					<lb/>consueverant ad se iam non reverti, persensit illos licteras suas
					<lb/>ab alio notario recepisse, assumptisque quot visum est sociis,
					<lb/>viam qua transituri erant observans, cum in eius insidias incidissent,
					<lb/>licteras regias illis ablatas rupto sigillo frustatim discerpsit,
					<lb/>ipsosque contumeliis et verberibus affecit. Quod ubi cancellario
					<lb/>cognitum est, precepit eosdem sibi viros in curia presentari, vocatoque
					<lb/>Petro notario, cum factum negare non posset, iussit eum
					<lb/>carceri mancipari. Tunc electus Siracusanus nimis mordaciter
					<lb/>respondit: contra ius et rationem eum sententiam eiusmodi protulisse,
					<lb/>et in Francia forsitan ita solere decerni, sed in Sicilia nequaquam
					<lb/>hoc iudicium obtinere; non levis auctoritatis esse notarios
					<lb/>curie, nec eos oportere tam facile condempnari. Ea res
					<lb/>non parum cancellarii permovit animum, cum eum, cui preter
					<lb/>opinionem omnium duo casalia nudius tertius gratis dari fecerat,
					<lb/>tanta nunc in se videret asperitate verborum insurgere, ne[que
					<lb/>sibi saltem] in curia defer[re, ut eum] super hoc secretius [aut]
					<lb/>moderatius conveniret. Nichil tamen ei respondit, sed iniuriam
					<lb/>suam patienter dissimulans, Ansaldum palacii castellanum accersiit,
					<lb/>iussitque notarium Petrum in carcerem sine dilatione retrudi
					<lb/>donec examinaretur attentius cuiusmodi pene subiacere deberet,
					<lb/>quem et contra regni pacem egisse et regie maiestati specialiter
					<lb/>iniuriam constaret ac dedecus intulisse. Post paucos vero dies,
					<lb/>rogatus a familiaribus curie, liberum eum abire dimisit, prohibens
				<lb/>tamen ne deinceps notarii fungeretur officio.</p>
			</div>
			<pb n="114"/>
			<div type="chapter">
				<head><lb/>XXXX. [De] eo quod notarii a [sin]gulis deberent [a]ccipere
				<lb/>circum quod ... non populus.</head>
				<p><lb/>Hac igitur occasione, primo notariorum enormem studuit rapacitatem
					<lb/>ad mensuram redigere, certumque modum quid
					<lb/>a singulis deberent accipere pro negotiorum diversitate constituit.
					<lb/>Sed et stratigotorum nichilominus eorumque qui provinciis
					<lb/>vel singulis oppidis preerant perniciosam licentiam refrenavit, quia
					<lb/>plebem impune multis dampnis et iniuriis atterebant. Iusticie
					<lb/>vero rigorem eatenus voluit observari, ut nec amicis quidem aut
					<lb/>ipsis magnatibus curie parcendum crederet, nec a potentibus viris
					<lb/>subiectos opprimi pateretur, nec omnino quamlibet iniuriam pauperis
					<lb/>dissimulando transiret. Cuius rei fama [totum] regnum
					<lb/>brevi pervaden[s, ple]bisque gratiam et favorem ei concilians,
					<lb/>tanta nomen eius celebritate diffudit, ut omnes assererent velut
					<lb/>consolatorem angelum a Deo missum, qui curie statu in melius
					<lb/>immutato, aurea secula revexisset. Unde contigit ad curiam ex
					<lb/>omnibus regni finibus tantam virorum ac mulierum turbam confluere,
					<lb/>ut et iudices examinandis litibus, et notariorum numerus,
					<lb/>licet nuper adauctus esset, vix licteris scribendis sufficeret.
					<lb/>Interea qui ob confirmandam electionem missi fuerant redeuntes,
					<lb/>licteras Romani pontificis affectuosissimas attulerunt,
					<lb/>asserentes promotionem se cancellarii gratanter audisse et eius
					<lb/>electionem modis omnibus approbatam velle ratam et stabilem
					<lb/>permanere. Requisiti ergo suffraganei episcopi canonicique ut
					<lb/>ipsi cancellario securitatis sacramentum prestarent, assensum facile
					<lb/>prebuerunt. Cumque Mazariensis episcopus et Maltensis
					<lb/>iuxta propositum sibi modum iurassent, episcopus Agrigentinus,
					<lb/>ut affectuosius et ex animo videretur iurare, novis quibusdam et
					<pb n="115"/>
					<lb/>expressioribus verbis ipse sibi iurandi modum instituit. Qui
					<lb/>quanto ceteris iuravit expressius, tanto postm[odum] quod iuraverat
					<lb/>deterius observavit. Verum hec alias, nunc ad rei seriem
				<lb/>revertamur.</p>
			</div>
			<div type="chapter">
				<head><lb/>XXXXI. De accusatione Roberti Calataboianensis.</head>
				<p><lb/>Videntes ergo Panormitani [can]cellarium neque precibus
					<lb/>neque premiis aut gratia cuiusquam ab equitate posse deflecti,
					<lb/>multos apud eum accusaverunt apostatas de Christianis
					<lb/>Sarracenos effectos, qui sub eunuchorum protectione diu latuerant.
					<lb/>Quorum ille neminem quem tanti criminis reum esse constaret
					<lb/>impunitum dimisit. His animati, magna pars civium ad accusandum
					<lb/>Robertum Calataboianensem audacter prosiliunt; concursus
					<lb/>fit ad cancellarium; omnes ingenti clamore deposcunt hominem
					<lb/>sceleratissimum meritis deputari flagitiis; alii domos, alii
					<lb/>vineas iniuste sibi conqueruntur ablatas, plerique fratres aut consanguineos
					<lb/>in carcere diuturnis cruciatibus interfectos; quedam
					<lb/>etiam mulier filiam suam virginem ab eo dicebat illata violentia
					<lb/>constupratam, nec deerant qui assererent eum in castello maris
					<lb/>antiquissimum Sarracenorum templum propriis sumptibus renovasse,
					<lb/>quod minime testibus indigebat, cum hoc ipsa res patenter
					<lb/>ostenderet; preter hec autem obiectum est illi plerosque vini
					<pb n="116"/>
					<lb/>venditores quamdam ab eo domum enormi pretio conduxisse,
					<lb/>ut ibidem sub eius patrocinio Sarraceni et christianas feminas
					<lb/>licite constuprarent et pueris abuterentur impune ceteraque flagitia
					<lb/>perpetrarent, ex quibus inhonesta lucra cauponibus accedebant
					<lb/>cum ipso domus domino dividenda. Tantorum ille criminum
					<lb/>obiectione pulsatus, cepit primo rem parvipendens negligere,
					<lb/>interminari accusatoribus suis, deterius eis postmodum se facturum
					<lb/>sibique facilem huius accusationis exitum polliceri. Dehinc,
					<lb/>ubi pecuniam oblatam respui datisque vadibus rem districtius agi
					<lb/>videt, ad eunuchorum patrocinia se convertit. At illi regis regineque
					<lb/>pedibus provoluti, cum lacrimis eos exorant ne patiantur
					<lb/>virum regno pernecessarium, qui curie semper fidelissime servire
					<lb/>studuerit, condempnari, nichil mirandum asserentes adversus eum
					<lb/>tumultus eiusmodi suscitari, cum certum sit neminem populo
					<lb/>placiturum qui fideliter curie iussis obtemperare voluerit. Harum
					<lb/>regina precum assiduitate permota, cancellarium primo rogat,
					<lb/>deinde renitenti precipit ut neminis adversus Robertum Calataboianensem
					<lb/>accusationes admictat. Rapinas enim et homicidia
					<lb/>que fecisse dicatur, non ei, sed gayto Petro, cuius ea ius[su fecerit,
					<lb/>imputanda; qui cum preesset curie, manifestum quoniam
					<lb/>idem] Robertus eius non potuerit iussionibus obviare. Inter has
					<lb/>cancellarius angustias deprehensus, ignorabat quorsum animum
					<lb/>inclinaret aut quid sibi potissimum faciendum eligeret. Hinc
					<lb/>enim populus acclamabat non oportere sceleratissimum hominem
					<lb/>impunitum dimicti, negligenter a cancellario tepideque rem geri,
					<lb/>videri muneribus eum aut gratia corruptum a bono proposito
					<lb/>decidisse; verum hac in re certissime cognitum iri utrumne iuris
					<lb/>amorem, cuius hactenus formam pretenderit, perpetuo velud
					<lb/>innatum debeat conservare, an ad tempus ex industria simulatum,
					<lb/>ut nove potestatis auspicium oculis plebis obiecerit. Hinc
					<lb/>illum urgebat regina precipiens ut plebis loquacitate posthabita,
					<pb n="117"/>
					<lb/>porrectas accusationes dissimulando negligeret. Sed et curie familiares
					<lb/>Roberti Calataboianensis partes quantum poterant tuebantur,
					<lb/>tam ut eunuchis ipsique regine prestare viderentur obsequium,
					<lb/>quam ut adversus cancellarium plebis odium excitarent. At ille
					<lb/>mediam quamdam eligens viam, ut et regine satisfacere videretur,
					<lb/>nec omnino populi spem et expectationem deluderet, regine pollicitus
					<lb/>est omissurum se questiones ad curiam pertinen[tes, que
					<lb/>penam capitis irrogabant; super hiis autem que ad Ecclesie iura]
					<lb/>pertinere constaret, exactissime cogniturum: ipsumque Robertum,
					<lb/>si convictus foret, quatenus ecclesiastice severitatis censura permicteret
					<lb/>puniendum; quod si niteretur ipsa postmodum impedire,
					<lb/>facilius se quidem utraque privatum iri dignitate quam ab
					<lb/>hac posse sententia detorqueri. Convocatis ergo curie familiaribus
					<lb/>et episcopis aliisque personis ecclesiasticis, Robertus sub
					<lb/>multa frequentia plebis introducitur, omissisque furtis, rapinis,
					<lb/>iniuriis civium homicidiis et illata constuprate virgini violentia,
				<lb/>periurii, incestus, adulterii questio ventilatur.</p>
			</div>
			<div type="chapter">
				<head><lb/>XXXXII. De sententia lata contra Robertum.</head>
				<p><lb/>Cumque multis testibus obiectorum veritas patuisset, de iure
					<lb/>dictum est Robertum Calataboianensem publice loris cesum
					<lb/>in carcerem denuo detrudendum, bonis eius fisco addictis. Sed
					<lb/>quoniam per urbem sub voce preconis sollempniter circumduci
					<lb/>non poterat, eo quod populus omnes viarum angustias observabat
					<pb n="118"/>
					<lb/>ut lapidibus transeuntem obrueret, decretum est ut circum
					<lb/>ambitum ductus ecclesie, populum falleret expectantem. Licet
					<lb/>autem illum ensibus accincti milites sequerentur et preirent, et ex
					<lb/>utroque vallarent latere, vix tamen potuerunt accurrentis furorem
					<lb/>populi declinare. Post paucas ergo dies, cum pecuniam quam
					<lb/>curie spoponderat se daturum reddere nollet aut, ut aliis videbatur,
					<lb/>non posset, ad castellum maris ductus est et carceri datus,
					<lb/>in quem multos olim ipse coniecerat, ubi diversis consumptus
					<lb/>penis interiit. Hoc factum omnibus Sicilie populis maximeque
					<lb/>Lombardis, quos innumeris ille malis attriverat, adeo placuit ut
					<lb/>universi faterentur, si necesse foret, pro cancellario se mortis periculum
				<lb/>subituros.</p>
			</div>
			<div type="chapter">
				<head><lb/>XXXXIII. De invidia contra Stephanum cancellarium.</head>
				<p><lb/>Curie vero magnates ceterique potentes viri qui iam non poterant
					<lb/>libere solitam in subiectos tyrannidem exercere, cum
					<lb/>omnia lucra curie viderent ad cancellarium eiusque familiares
					<lb/>transiisse, sibique de tanta munerum affluentia vix modicos arescentesque
					<lb/>rivulos superesse, ceperunt familiariter inter se, velud
					<lb/>invicem se consolando, conqueri, minus caute contumeliosa verba
					<lb/>iacere, dicentes: indignum esse puerum hunc alienigenam, maximis
					<lb/>curie dignitatibus occupatis, in tantam prorupisse presumptionis
					<lb/>audaciam, ut neminem sibi socium adhibere dignetur, solus velit
					<lb/>tanti regni curam gerere et singularis privilegio potestatis omnibus
					<lb/>preminere. Se vero, qui iam in servitio curie consenuerint,
					<lb/>qui difficultates plurimas et pericula consilio suo propulsari vel
					<lb/>precaveri docuerint, nunc humiles abiectosque despici nulloque dignos
					<lb/>honore censeri. Reginam, cum hispana sit, Francum hunc
					<lb/>consanguineum appellare, nimis ei familiariter colloqui et velud
					<lb/>rapacibus eum oculis intueri; verendum ne sub nomine propinquitatis
				<lb/>amor illicitus occultetur.</p>
			</div>
			<pb n="119"/>
			<div type="chapter">
				<head><lb/>XXXXIIII. Ratio contra detractores.</head>
				<p><lb/>Gaytus quoque Richardus illi cum ceteris eunuchis infestissimus
					<lb/>erat, eo quod Robertum Calataboianensem contra
					<lb/>voluntatem eius dampnaverat. Nec minus Bulcassem inter Sarracenos
					<lb/>Sicilie nobilissimus ac prepotens multam illi Sarracenorum
					<lb/>conflarat invidiam, cum eum ab initio plurimum dilexissent.
					<lb/>Indignabatur enim quod gaytum Sedictum, ditissimum
					<lb/>Sarracenum, cum quo privatas habebat inimicitias, cancellarius
					<lb/>nimis familiariter admicteret et eius consilio multa facere videretur,
					<lb/>et inde se cum ei dona plurima contulisset, putabat contempni,
				<lb/>nec eius posse gratiam promereri.</p>
			</div>
			<div type="chapter">
				<head><lb/>XXXXV. Nota quod odia ad tempus sunt dissimulanda.</head>
				<p><lb/>Cancellarius, cum hec omnia persensisset, cepit rem dissimulans
					<lb/>blandius eosdem ac familiarius alloqui et multis eos beneficiis
					<lb/>attemptare, nec interim tamen quod ad tuitionem sui
					<pb n="120"/>
					<lb/>[necessarium vide]batur omittere. Nam Berengario magistro comestabulo
					<lb/>trans Farum in terram quam ei curia dederat abeunte,
					<lb/>Rogerium Tironensem, de quo plurimum confidebat, illi substituit.
					<lb/>Qui, cum multa generis nobilitate polleret et virtutis esset
					<lb/>haud dubie, fidem quoque servare studuit eatenus inconcussam, ut
					<lb/>non solum adversus regem neque conspiraverit neque conspirantibus
					<lb/>unquam consenserit, sed amicis quoque semper eque robustam
					<lb/>fidem servaverit. Hic igitur et Robertus de Sancto Iohanne,
					<lb/>cuius supra mentio facta est, cum plurimos haberent amicos,
					<lb/>neque Panormi facile posset aliquid cura dignum accidere quod
					<lb/>non ad eorum notitiam perveniret, conspirantium machinamenta
					<lb/>cancellarium edocebant et quibus oporteret ea consiliis prepediri.
					<lb/>Quorum siquidem ipse monitus Odonis Quarrelli consilio pretulisset,
					<lb/>emergentes ab initio motus facile compressisset. Verum,
					<lb/>tanta cupiditas eiusdem Odonis mentem invaserat, ut ex sola munerum
					<lb/>quantitate fidem omnium metiretur. Inde factum est ut
					<lb/>auri gemmarumque splendore seductus, salubre consilium amicorum
					<lb/>neglexerit, et velut angues in sinu fovens, [nonnullo]s hotium
				<lb/>valde familiares habuerit.</p>
			</div>
			<div type="chapter">
				<head><lb/>XXXXVI. Nota quod cupiditas fidem corrumpit.</head>
				<p><lb/>Interea, cum Matheum notarium cursores suos cum licteris ad
					<lb/>fratrem suum Cathaniensem episcopum sepissime preter consuetudinem
					<lb/>mittere compertum esset, putabatur ei conspirationis
					<pb n="121"/>
					<lb/>modum in eisdem licteris aperire et quid eum facturum vellet in
					<lb/>partibus Cathaniensium edocere. Volens autem cancellarius certis
					<lb/>hoc experimentis cognoscere, misit Robertum Bellisinensem cum
					<lb/>quibusdam aliis ut viarum transitus observaret et predictos cursores,
					<lb/>quos sciebat nuperrime Cathaniam fuisse directos, in reditu
					<lb/>caperet eisque licteras quas deferebant auferret. Quo vias negligentius
					<lb/>observante, qui licteras ferebat pertransiit; socium autem
					<lb/>eius tardius subsequentem cepit et cum se niteretur defendere,
					<lb/>vulneravit. Ea re cognita, Matheus notarius illatam cursoribus suis
					<lb/>moleste tulit iniuriam, sibi quoque non parum timendum existimans,
				<lb/>cum opinionem suam apud cancellarium lesam agnosceret.</p>
			</div>
			<div type="chapter">
				<head><lb/>XXXXVII. Qualiter Robertus Bellisinensis infirmatus est.</head>
				<p><lb/>Nec multo post, cum Robertus Bellisinensis cepisset febrili molestia
					<lb/>fatigari, Salernus medicus, Mathei notarii plurimum
					<lb/>familiaris, cuius etiam opera Salernitane urbis iudex fuerat institutus,
					<lb/>ipsum cancellarium instantius admonebat ut illum diligentie
					<pb n="122"/>
					<lb/>sue sanandum committeret. Porro cancellarius, ob familiaritatem
					<lb/>Mathei notarii suspectum eum habens, timensque ne
					<lb/>sub hac occasione vellet acceptam nuper iniuriam vindicare, noluit
				<lb/>ut ad illum accederet, sed alios ei iussit medicos provideri.</p>
			</div>
			<div type="chapter">
				<head><lb/>XXXXVIII. Nota periculum medici.</head>
				<p><lb/>Salernus tamen, contra voluntatem eius, latenter egrum adire
					<lb/>disposuit, velud in invitum beneficia collaturus, summaque
					<lb/>diligentia domum in qua iacebat perquirens, eum aliquotiens visitavit.
					<lb/>Quo postea rebus humanis, non sine magno cancellarii
					<lb/>dolore, sublato, mirabantur qui aderant videntes capillos eius
					<lb/>sponte defluere cutemque lividam ad tactum manus avelli et a
					<lb/>carne facillime separari; dicebant ergo venenum ei fuisse sine
					<lb/>dubio propinatum. Quod cum ad aures cancellarii pervenisset,
					<lb/>statuit rei veritatem modis omnibus explorare. Sed quoniam putabatur
					<lb/>idem in quibusdam egritudinibus posse contingere, misit
					<lb/>archiepiscopum Salernitanum, virum in fisica probatissimum, et
					<lb/>episcopum Maltensem aliosque prudentes et discretos viros, qui
					<lb/>rei modum et causam agnoscerent. Hii autem, visa re, constanter
					<lb/>asserebant nunquam eiusmodi posse corruptionem ex ea quam
					<lb/>passus fuerat egritudine provenire. Cum ergo quesitum esset
					<lb/>utrum aliquis ad [eum me]dicus preter eos qui ad hoc deputati
					<lb/>fuerant accessisset, dictum est de hiis qui egro assidebant, Salernum
					<lb/>iudicem quiddam ei quasi siroppum in vase vitreo porrexisse.
					<pb n="123"/>
					<lb/>Quorum unus manum ostendens late patenti vulnere sauciatam,
					<lb/>dicebat hoc sibi ex eiusdem siroppi malitia contigisse. Aiebat
					<lb/>enim quod forte sociis recedentibus, solus in domo remanens,
					<lb/>voluisset ex eadem potione latenter accipere, sicut imprudentium
					<lb/>quorumdam mos est velle quecunque viderint attemptare, maxime
					<lb/>cum ad expellendam egritudinem quam passus nuper fuerat illam
					<lb/>sibi crederet profuturam. Quam tamen, sic ferente fortuna, concave
					<lb/>manui prius infudit, digito manus alterius ipsam aliquamdiu
					<lb/>confricando. Cumque paulo post eam in terram effudisset, cutem,
					<lb/>dicebat, multis lesam apparuisse scissuris, eamque paulatim, ut
					<lb/>patebat, postmodum decidisse. Sed et Willelmus notarius, qui
					<lb/>ante adventum cancellarii Matheo notario servierat, dicebat quemdam
					<lb/>ex hominibus eiusdem Mathei sepius ad se venisse, et ex
					<lb/>parte domini sui rogasse importunius ut ei domum in qua Robertus
					<lb/>Bellisinensis iacebat ostenderet. Hec omnia cum audisset
					<lb/>cancellarius, convoca[tis in domum suam electo Siracusano, Matheo
					<lb/>notario, Richardo Molisii comite, Rumoaldo Salernitano archiepiscopo
					<lb/>ceterisque e]piscopis ac plerisque [proceribus], rem eis totam
				<lb/>exposuit iussitque Salernum eorum consiliis accersiri.</p>
			</div>
			<div type="chapter">
				<head><lb/>XXXXVIIII. [De] captione Salerni medici
				<lb/>qui propinavit venenum.</head>
				<p><lb/>Qui, cum interrogatus esset utrum ipsi Roberto medicinam
					<lb/>aliquam obtulisset, audacter et prompte respondit: numquam
					<lb/>ei quidpiam se dedisse. At ubi productis testibus falsum dixisse
					<lb/>convictus est, adicit nichil ei se dedisse quod lesionem posset inferre.
					<pb n="124"/>
					<lb/>Nam siroppum rosatum simplicem fuisse quem dederat, et
					<lb/>eum quidem non a se factum, sed emptum ipsa die a quodam
					<lb/>apothecario, Iusto nomine, fatebatur. Vocatus autem Iustus, respondit
					<lb/>eo toto mense qui transierat nichil ei se penitus vendidisse.
					<lb/>Ita Salernus in omnibus que dixerat fallax inventus, obiecti
					<lb/>criminis suspicionem magnopere roboravit. Sequenti vero die,
					<lb/>congregata curia vocatisque magistris iusticiariis, cum sollempniter
					<lb/>accusaretur, conscientie flagitio prepeditus, ita misere respondebat
					<lb/>obiectis, ut plenam iudicibus fidem faceret hoc eum maleficium
				<lb/>perpetrasse.</p>
			</div>
			<div type="chapter">
				<head><lb/>L. De sententia lata contra Salernum medicum.</head>
				<p><lb/>Itaque prolata in eum sententia, decrevere bonis omnibus spoliatum
					<lb/>capitali supplicio [subiacere, solum ei vivendi spem
					<lb/>in misericordia curie relinquentes. Qui detrusus in carcerem
					<lb/>multis adactus est minis et promissionibus] attemptatus [ut fateretur]
					<lb/>cuius id prece vel consilio fecisset, sed hoc ei persuaderi
				<lb/>non potuit.</p>
				<p><lb/>Dum hanc in Sicilie partibus fortuna conspirationis seriem
					<lb/>ordiretur, aliam interim in Apulia multorum roboratam confederatione
					<lb/>texuerat. Cum enim multi proceres indignarentur Richardum
					<lb/>Molisii comitem tante subito dignitatis esse culmine sublimatum,
					<lb/>Henricum fratrem regine Montis Caveosi comitem
					<lb/>adversus illum stimulaverant, dicentes: inhertem eum a multis et
					<lb/>timidum appellari, qui dedecus et iniuriam sibi totique regno simul
					<lb/>illatam vel nimis patienter sustineat, vel consentiendo dissimulet.
					<pb n="125"/>
					<lb/>Nec enim ambigi parum honestam intercessisse causam
					<lb/>ut regina, quam primum regni balium adepta est, Richardum de
					<lb/>Mandra, nullius virum consilii, nobilissimo Molisii comitatu donatum,
					<lb/>pre ceteris omnibus sibi familiarem asciverit. Quod si
					<lb/>ipse, quem res ad vindictam specialiter exposcebat, a predicto Richardo
					<lb/>tante vellet presumptionis penas exigere, suum ei nequaquam
					<lb/>defuturum auxilium. Ad hoc comes id hactenus se nescisse
					<lb/>respondit: ignorantie non timiditati quod vindictam distulerit ascribendum;
					<lb/>nunc iam ipsi quid actum iri velint confidenter edicant;
					<lb/>prompte se facturum quidquid decreverint neque sororis sue dedecus
					<lb/>ultra passurum. At illi Richardum [Molisii comitem] vel
					<lb/>interfici, vel a curia saltem amoveri censebant. Regni vero curam
					<lb/>ad eum, qui regine frater et regis esset avunculus, pertinere. Hiis
					<lb/>ille ductus consiliis, multos milites hispanos, qui partim cum eo
					<lb/>venerant, partim ad eum nuper confluxerant, armis premuniens,
					<lb/>quam mature posset in Siciliam transire disposuit; plerosque etiam
					<lb/>procerum, quorum hoc agebat instinctu, secum ducturus. Nam
					<lb/>Boamundus comes Monopoleos, vir prudens et facundus, Willelmus
					<lb/>de Gisoaldo, Ricardus Balbanensis aliique plures eum sequi
					<lb/>decreverant, sperantes siquidem propositum suum adimpleri contingeret,
					<lb/>facile se per eum quod a curia peterent adepturos. Necdum
					<lb/>enim, cum huiusmodi consilia pertractarent, cancellarii potestatem
					<lb/>eo pervenisse cognoverant ut omnibus in curia premineret.
					<lb/>Quod ubi paulo post fide non dubia perceperunt, primum ab incepto
					<lb/>paulisper absterriti, deinde resumptis animis ad propositum
					<lb/>nichilo segnius peragendum accincti, tandem in Siciliam pervenerunt.
					<lb/>Quorum adventu comperto causaque simul adventus precognita,
					<lb/>Richardus comes cancellarium adit; Henrici comitis et
					<lb/>Apulorum ei consilium aperit, rogatque obsecrans, ne patiatur hominem
					<lb/>insanum, et eos qui cum ipso venerint, sola stimulatus
					<lb/>invidia, temeritatis sue votum explere. Siquidem enim in curia
					<pb n="126"/>
					<lb/>eis seditiones impune liceat excitare, et in eos qui curie serviunt
					<lb/>conspirationibus factis licite debachari, ipsi culpam oportere specialiter
					<lb/>imputari et in eum [iniuriam redun]dare qui cum administrationem
					<lb/>regni susceperit, improborum debeat contumaciam
					<lb/>cohercere. Cancellarius autem, licet illum sibi suspectum multorum
					<lb/>fecisset opinio, ne tamen ipse contempni videretur, aut ea regnum
					<lb/>occasione perturbari contingeret, seditiosos a curia tumultus
					<lb/>arcere disposuit et improbis Apulorum consiliis obviare. Missis
					<lb/>itaque litteris regiis Henrico comiti, qui iam Thermas usque pervenerat,
					<lb/>iussum est ad urbem eum accedere; Boamundum vero
					<lb/>comitem aliosque qui cum eo erant Thermis interim mandatum
					<lb/>curie prestolari. Venientem ergo comitem, cancellarius benigno
					<lb/>vultu et post multam collocutionem blandioribus eum verbis aggressus,
					<lb/>hortari cepit ac diligentius admonere, ne rebellandi multis
					<lb/>occasionem daturus, haud facile reparabilem regni quietem quibuslibet
					<lb/>seditionum motibus exturbaret, nec Apulorum fabulis traheretur,
					<lb/>quorum in eo semper hesisset consilium ut regnum aliquatenus
					<lb/>perturbarent; nichil esse quod eum exasperare debeat,
					<lb/>cum et opes ei affluenter suppetant et inter maximos regni proceres
					<lb/>loco sit non impari constitutus; id ei maxime cavendum, ne reginam
					<lb/>offendere presumat, aut contra voluntatem eius quidpiam
					<lb/>agere, per quam hec adeptus fuerit et maiora putetur, nisi per
					<lb/>eum steterit, adepturus. Ita multis assertionibus ex animo conceptum
					<lb/>in Apulia furorem [eliminans, vixque tandem ad innate
					<lb/>stoliditatis simplicitatem eum retrahens, indignationem eius compescuit,
					<lb/>et Richardum] comitem accersiens, [pacem inter eos et
					<lb/>con]cordiam renovavit. Reg[ine quoque] nichilominus erga eumdem
					<lb/>comitem animum mitigavit, quam plurimum quidem offenderat,
					<lb/>multis in Apulia perperam ac temere contra mandatum
					<lb/>curie perpetratis. Promisit autem se deinceps consilium in omnibus
					<lb/>habiturum cancellarii, nec ulterius regine voluntatem in aliquo
					<pb n="127"/>
					<lb/>transgressurum. Tum demum cancellarius licteris suis Boamundum
					<lb/>comitem eiusque socios qui Thermis morabantur accersiit,
					<lb/>eisque benigne susceptis, cum adventus causam inquireret, dixerunt:
					<lb/>id sibi principale fuisse propositum ut visitarent eum, optantes ab
					<lb/>eo cognosci et inter fideles eius milites computari, simulque ut
					<lb/>per eum quedam que petituri erant apud maiestatem regiam optinerent.
					<lb/>At ille sibi gratum esse quod venerint, opemque suam
					<lb/>illis non defuturam, respondit; suum tamen esse consilium ne quid
					<lb/>ad presens a curia peterent, alias eorum petitionem efficacius admictendam.
					<lb/>Sic ergo Panormi paucis diebus commorati videntesque
					<lb/>rem secus ac providerant accidisse, tandem in Apuliam
					<lb/>redierunt. Boamundus tamen comes, ut erat vir non negligende
					<lb/>prudentie, multa cancellario familiarius colloquendo, favorem et
					<lb/>amicitiam eius optinuit, quam postmodum non ea qua solent Apuli
					<lb/>levitate vel inanibus verbis, sed fide non dubia certisque rerum
				<lb/>argumentis excoluit.</p>
				<p><lb/>Henricus autem comes [cancellarii penitus voluntatem et consilium
					<lb/>sequebatur, eique tanta se familiaritate coniunxerat, ut
					<lb/>cum eo balneum frequenter intraret,] cum eo singulis [diebus a]d
					<lb/>curiam ascenderet, indeque [reverte]ntes, magnam diei partem
					<lb/>secretius colloquendo transmicterent. Qui vero conspiraverant
					<lb/>adversus cancellarium, videntes, si concordiam illam inter eos
					<lb/>perseverare contingeret, machinationes suas sperato non posse
					<lb/>fine concludi, modis omnibus perquirebant quibus possent artibus
					<lb/>eam amicitiam et familiaritatem dissolvere; primoque mentem
					<lb/>comitis quibusdam insinuationibus pertemptantes, aiebant non
					<lb/>oportere regine fratrem in curia quempiam superiorem admictere,
					<lb/>nec eius frequentare domum et inherere vestigiis a quo potius
					<lb/>ipse debuerat visitari; nam ad eum potestatis prerogativam et
					<lb/>totius regni curam merito pertinere. Quibus ille Francorum se
					<lb/>linguam ignorare, que maxime necessaria esset in curia, nec eius
					<lb/>esse, respondebat, industrie ut oneri tanto sufficeret; cancellario
					<pb n="128"/>
					<lb/>curam hanc rectissime debere committi, qui discretus esset et
					<lb/>prudens summeque nobilis, regi quoque nichilominus ac regine
					<lb/>non dubia propinquitate coniunctus. Hac illi repulsa non contenti,
					<lb/>milites hispanos, quos ei maxime familiares esse cognoverant,
					<lb/>ceperunt secretius convenire, dicentes: multe mansuetudinis
					<lb/>et patientie comitem esse, qui [cancellarium, quem velut hostem
					<lb/>deberet persequi, potius diligat et honoret propensiorem ei reverentiam
					<lb/>exhibendo, et hoc eum forte videri prudenter agere, quod
					<lb/>sororem nolens offendere, docuerit animum patienter omnia sustinere,
					<lb/>nisi patientiam hanc gravis infamia sequeretur; nunc
					<lb/>reliquum quidem esse, ut aut inhonestis regine votis deservire
					<lb/>credatur ipsiusque cancellarii libidini seu potius incestui consentire,
					<lb/>aut illicitam eorum familiaritatem se nescire fateatur. Patere
					<lb/>autem omnibus hanc esse, ut dici solet, nimis crassam ac supinam
					<lb/>ignorantiam, ut quod omnes predicant solus ignoret: hec
					<lb/>igitur a multis frequenter audita, milites ad aures comitis pertulerunt.
					<lb/>Qui, cum primum mente dubia vacillaret, dehinc ab
					<lb/>ipsis rei principibus qui confinxerant ea cumulatius eadem audiens,
					<lb/>plenam hiis que sibi dicta fuerant fidem adhibuit, relictoque cancellario,
					<lb/>consiliis eorum adhesit, quod inde suaderent se facturum
					<lb/>pollicitus. At illi rem quam multum desideraverant adsequuti,
					<lb/>non distulerunt eum, prestitis hinc inde sacramentis quibus visum
					<lb/>est pactionibus obligare. Hec ergo conspiratio iam eo usque
					<lb/>processerat ut amicis cancellarii plurimum terroris incuteret. Nam
					<lb/>gaytus Richardus, magister palacii, quem eisdem constabat esse
					<pb n="129"/>
					<lb/>sacramentis astrictum, magnas conspiratoribus vires addiderat.
					<lb/>Nec enim contentus militibus suis, quibus ipse stipendia dabat,
					<lb/>maximam partem militum regis et universos curie sagittarios
					<lb/>[ita sibi do]nis ac beneficiis multis illexerat ut eius in omnibus
					<lb/>voluntatem et imperia sequerentur. At cancellarius, adversus
					<lb/>eorum insidias sese premuniens, statuit non iam omnes, ut consueverat,
					<lb/>indifferenter admictere, sed certas horas constituit,
					<lb/>quibus ad eum omnibus pateret accessus, militesque suos eisdem
					<lb/>horis paratos adesse precepit. Sed et quinquaginta viros eligens
					<lb/>qui post primam ianuam in vestibulo domus cum armis parati
					<lb/>semper assisterent, numerum quoque militum studuit adaugere,
					<lb/>plerosque etiam milites transmontanos, qui de Francia nuper venerant
					<lb/>Ierosolimam transituri, secum detinuit, inter quos erat
					<lb/>Iohannes de Lavardino, cuius acta cancellario non parum attulerunt
					<lb/>incommodi, quemadmodum sequentia manifestius declarabunt.
				<lb/>/*</p>
			</div>
			<div type="chapter">
				<head><lb/>LI. De profectu regis Messanam.</head>
				<p><lb/>Post aliquantum vero temporis cancellarius cupiens patefactis
					<lb/>hostium consiliis ad vindictam accingi, reique statum prius
					<lb/>diligenter considerans, animadvertit nondum tantas sibi vires suppetere
					<lb/>ut auderet sollempni iudicio coniurationis principes accusare,
					<lb/>ne latentes et occultas insidias in apertam seditionem converteret.
					<lb/>Sed nec oportere rem dissimulando diutius occultari,
					<lb/>ne cum amplius virium collegissent, difficile posset eorum machinationibus
					<lb/>obviari. Ad aliud ergo traductus consilium, regi regineque
					<lb/>persuasit ut Messanam proficiscentes, instantem hyemem
					<pb n="130"/>
					<lb/>ibidem transigerent, deinceps, si visum foret, ad primam [veris
					<lb/>temperiem in Apuliam transituri. Huius autem diem et
					<lb/>causam itineris Gilleberto comiti Gravinensi missis licteris indicavit],
					<lb/>scribens eidem ut, n[egotiis omnibus ad] presens posthabitis,
					<lb/>quam [mature posse]t Messanam veniens, Farum transiret. Caveret
					<lb/>autem ne, sicut tempore gayti Petri fecerat, ad curiam inhermis
					<lb/>accederet, sed ita militibus armisque premunitus ne tamen
					<lb/>exercitum ducere videretur. Hiis diebus tanta contigerat inundatio
					<lb/>pluviarum, quanta per multum temporis in Sicilia visa non
					<lb/>fuerat; unde curie familiares, occasionem nacti, persuadere nitebantur
					<lb/>cancellario ut in proxime venturam estatem iter propositum
					<lb/>distraeretur. Quod cum optinere non possent, sperabant tamen
					<lb/>regem ac reginam ipsumque cancellarium ob imbres continuos
					<lb/>et itinerum difficultatem ab eo quod proposuerant absterrendos;
					<lb/>at ille, nichilo segnius, misso cum licteris regis hostiario per universa
					<lb/>que in transitu erant oppida, iussit dilatari viarum angustias
					<lb/>et abrupta precidi omniaque transituro regi necessaria, iuxta
					<lb/>consuetudinem, preparari. At vero circa prefixum terminum repente
					<lb/>contra spem omnium celi facies immutata, quanta prius
					<lb/>imbrium horruerat densitate, tante serenitatis indicio gratam cepit:
					<lb/>deinceps spondere temperiem. itaque rex, .xv. die novembris,
					<lb/>ut constitutum fuerat, Messanam proficiscitur, relictis Panormi
				<lb/>militibus ad ipsius custodiam civitatis.</p>
			</div>
			<div type="chapter">
				<head><lb/>LII. De officialibus curie.</head>
				<p><lb/>Erat tunc Messane Robertus comes Casertinus cum filio [suo
					<lb/>Rogerio Tricarici comite, et regis ibidem prestolabat adventum.
					<pb n="131"/>
					<lb/>Audierat enim Willelmum de Sancto Severino, consobrinum
					<lb/>suum, qui nuper ab] exilio revocatus fuerat, a regina multis
					<lb/>amicorum precibus impetrasse ut ei terra sua, quam extra regnum
					<lb/>fugiens amiserat, redderetur, eaque de causa cum advocatis
					<lb/>suis ad curiam venerat preparatus ut Montorium et castrum
					<lb/>Sancti Severini ceteraque oppida que predictus Willelmus tenuerat,
					<lb/>sibi de iure pertinere contenderet, ipsiusque Willelmi
					<lb/>patrem iniuste ac violenter eadem possedisse. At cancellarius,
					<lb/>cum neque Willelmum, quem sibi fidelem agnoverat, iacture
					<lb/>vellet quippiam sustinere comitemque timeret offendere, ne suspecte
					<lb/>viro fidei malignandi preberetur occasio, et huic patrimonium
					<lb/>suum integre fecit restitui, et illi terram aliam in Apulie
					<lb/>partibus eo tenore concedi ut, ea quam adversus Willelmum intendebat
					<lb/>actione sopita, nunquam super hoc de cetero controversiam
					<lb/>suscitaret. Paucis autem diebus post adventum regis maiores
					<lb/>civium cum magnis muneribus cancellarium adeuntes,
					<lb/>rogabant eum instantissime ut privilegium eis reddi faceret quod
					<lb/>olim Rogerius rex supra quibusdam civitatis immunitatibus factum,
					<lb/>postea, penitentia ductus, eis abstulerat. At ille, ratus sua plurimum
					<lb/>interesse ut eorum sibi conciliaret animos, noluit oblata
				<lb/>dona suscipere, sed eorum gratis petitionem implevit.</p>
			</div>
			<div type="chapter">
				<head><lb/>LIII. De accusatione stratigoti.</head>
				<p><lb/>Videntes interea Messanenses de totius regni partibus [ad curia]m
					<lb/>multam virorum ac mulierum turbam confluere, neque
					<lb/>suo quempiam iure fraudari, sed in omnibus iudiciis districte rigorem
					<lb/>observari iustitie, ad accusandum Richardum Messane stratigotum
					<lb/>audacter prosiliunt; libellos accusationis conscribunt,
					<lb/>eosque cancellario porrigentes, ingenti clamore postulant iudicio
					<pb n="132"/>
					<lb/>rem committi; alii rapinas, homicidia, furta, incendia consensu
					<lb/>illius asserunt a maleficis, accepta pecunia, perpetrari; alii vineas
					<lb/>aut domos sibi conqueruntur ablatas; multi stupra virginum,
					<lb/>adulteria, plerique etiam iudiciorum ei subversionem obiciunt.
					<lb/>Cancellarius autem, cum viri prudentiam et ingenium agnovisset,
					<lb/>arbitratus eum parti sue plurimum roboris allaturum si mentem
					<lb/>illius beneficiis sibi posset allicere, temptabat rem aliquamdiu
					<lb/>protrahendo furentis plebis iram compescere: illi vero, nichil ex
					<lb/>dilatione mutato consilio, videntes cancellarium negligentius ac
					<lb/>tepidius respondere, rursus accusationes in scripta redigunt, eaque
					<lb/>a summitatibus harundinum suspendentes, ante palatium ingentem
					<lb/>clamorem attollunt, miserum esse dicentes, ceteris omnibus ius
					<lb/>suum consequentibus, solos Messanenses, qui regi fidelissimi
					<lb/>semper extiterint, haberi ludibrio et eorum voces in curia non
					<lb/>audiri. Tunc regina clamorem vulgi non ferens, cancellario precipit
					<lb/>ut eorum scripta recipiens, negotium hoc sine dilatione definiat.
					<lb/>Cancellarius autem magistris iusticiari[is] causam delegat,
					<lb/>precipiens itidem ut Richardo stratigoto diem dicant et nunquam a
					<lb/>districti iuris tramite recedentes, controversiam ipsam legitimo
					<lb/>fine concludant. Qui, die constituto, diligenter allegationibus
					<lb/>utriusque partis auditis, cum post ipsius negotii examinationem
					<lb/>stratigotus multorum reus criminum patuisset, lata sententia, decreverunt
				<lb/>eum, post bonorum amissionem, carceri mancipandum.</p>
				<p><lb/>Messanenses igitur ob redditum sibi privilegium et stratigoti dampnationem
					<lb/>cancellarii nomen multis laudibus extollentes, eius se
					<lb/>beneficio libertati redditos fatebantur, paratos se dicentes ipsius
					<lb/>gratia quantelibet difficultatis onus suscipere. Verum exitus rei
					<lb/>fidem eorum ostendit tam greca perfidia quam levitate piratica
					<lb/>vacillare. Paulo post enim magna pars civium Henrico comiti,
					<lb/>suadente Bartholomeo Parisino qui plurimum apud Messanenses
					<lb/>poterat, occulte iuravit. Multi quoque Calabrorum, qui Messanam
					<pb n="133"/>
					<lb/>audito regis adventu confluxerant, eisdem erant sacramentorum
					<lb/>nexibus irretiti, nec incertum erat Gentilem Agrigentinum
					<lb/>episcopum a cancellario defecisse, neglecto quod ei prestiterat
					<lb/>sacramento. Interea Gillebertus comes Gravinensis ex insperato
					<lb/>superveniens, coniuratorum repressit audaciam, et incipientem iam
					<lb/>apertis indiciis apparere compulit inter suas iterum latebras occultari.
					<lb/>Centum enim milites non dubie virtutis secum adduxerat,
					<lb/>armis, ut premonitus fuerat, diligenter instructos, quos de nomina[tissimis
					<lb/>Apulie ac Terre Laboris militibus multis cognitos
					<lb/>bellis elegerat. Tota vero civitas variis iam ceperat rumo]ribus
					<lb/>fl[uctuari et plebem multosque] milites adversus cancellarium, preter
					<lb/>eam que iam plurimum invaluerat conspirationem, e vicino quoque
					<lb/>causa suppetens, instigabat. Nuper enim ad eum de Francia Normanniaque
					<lb/>clientuli multi confluxerant, qui, ut eorum mos est,
					<lb/>in contumeliosa verba precipites et curie patrocinio licentius abutentes,
					<lb/>Grecos et Longobardos proditores appellabant, multis eos
					<lb/>iniuriis lacessentes. Henricus ergo comes, crebris eorum qui
					<lb/>conspiraverant exhortationibus et consiliis animatus, terminum
					<lb/>certum constituit ut in cancellarium a curia redeuntem irrueret
					<lb/>improvisus et incautum occideret. Cumque dies instaret qua id
					<lb/>sibi faciendum decreverat, a multis occulte iusiurandum interim
					<lb/>exigebat, inter quos Rogerium, unum de iudicibus civitatis,
					<lb/>nocte quadam accersiens, petiit itidem ab eo ut iuraret voluntatem
					<lb/>comitis se facturum. Qui cum respondisset nequaquam
					<lb/>adeo se temere iuraturum nisi rem ei manifestius indicaret,
					<lb/>comes ei de morte cancellarii propositum suum aperuit, dicens
					<lb/>multos proceres et episcopos magnamque partem Messanensium
					<lb/>in idem sacramento sibi prestito consentire, diemque nichilominus
					<lb/>ad hoc comuni consilio deputatam eidem exposuit. At ille gratum
					<lb/>hoc sibi fore simulans asserensque nemini sapienti displicere
					<lb/>rem tan[torum procerum consiliis adprobatam, sed inconsulti
					<lb/>ac precipitis esse animi sine deliberatione rem tantam
					<pb n="134"/>
					<lb/>inconsulte promictere,] vix tandem in crastinum inducias impetravit,
					<lb/>interposita fide quod creditum sibi consilium nemini revelaret.
					<lb/>Summo vero mane cancellarium adiens, omnia illi verba
					<lb/>comitis enarravit, multos inquiens adversus eum Sicilie proceres
					<lb/>coniurasse; mature deliberandum qualiter improbis eorum consiliis
					<lb/>obvietur; unius ad hoc diei spatium indulgeri, diem enim
					<lb/>crastinam ad peragendum eorum propositum certissime constitutam.
					<lb/>Tunc cancellarius vocatis ad se Gilleberto comite Gravinensi,
					<lb/>Boamundo comite Monopoleos Rogerioque Avellini comite,
					<lb/>de quibus maxime confidebat, rem eos ex ordine totam
					<lb/>edocuit. At illi, periculum imminens attendentes, Rogerio iudici
					<lb/>preceperunt ut ad comitem rediens, eius satisfaceret voluntati,
					<lb/>ne, si iurare nolens adversus eum confidentius loqueretur, ex
					<lb/>hoc ipso quippiam illi suspicionis ingereret; neque vero periurium
					<lb/>incurrere vereretur, per quod ipsius regis iniuriam totiusque
					<lb/>regni dedecus et obprobrium propulsaret. Id cum ille non secus
					<lb/>ac iussus fuerat peregisset, visum est cancellario regem ac reginam
					<lb/>super hiis convenire eosque consilium et acta comitis edocere.
					<lb/>Quod ubi regina cognovit, anxia cepit distrahi sollicitudine
					<lb/>multeque fluctuationis estibus agitari. Durius enim in fratrem
					<lb/>decernere quippiam tantamque presumptionem animadversione
					<lb/>digna punire crudele quidem tyrampnidique proximum videbatur;
					<lb/>sed et si fratri parceret, intelligebat cancellario non dubium capitis
					<lb/>periculum imminere, neque posse proditores ab eo quod
					<lb/>ceperant absterreri; simulque considerabat indignum eum esse, cui
					<lb/>fraternus exhiberetur affectus, qui sororis posthabita reverentia,
					<lb/>qui tot eius beneficiorum immemor id solum agere decrevisset
					<lb/>quod ad eius dedecus et infamiam non ambigeret retorquendum,
					<lb/>multisque rebellandi prebens materiam, regni pacem et quietem
					<lb/>niteretur modis omnibus impedire. Huic ergo deliberationi iusta
					<lb/>succedens indignatio, fraternam ab eius animo clementiam exturbavit,
					<lb/>placuitque, congregata curia, comitem sollempni iudicio
					<pb n="135"/>
					<lb/>conveniri, convictumque vel confessum interim in aliqua munitionum
					<lb/>servari, donec eius indicio ceteri possent proditores
					<lb/>agnosci. Missis igitur hostiariis, curie familiares episcopi, comites
					<lb/>ceterique proceres cum magistris iusticiariis ad curiam convocantur.
					<lb/>Quibus admissis, ceteri omnes ab ingressu palatii prohibentur,
					<lb/>preter paucos milites cancellarii quos ipse iusserat introduci,
					<lb/>timens ne tumultus in curia vel seditio quelibet oriretur. Cum
					<lb/>enim sciret plerosque procerum qui aderant Henrici comitis favere
					<lb/>partibus, timebat ne, si cum eo districtius agi cepisset, rem
					<lb/>in seditionem converterent, ideoque sub tunica loricam indutus,
					<lb/>predictos milites paratos ibidem adesse iusserat et a quibusdam
					<lb/>clericis suis aliquot enses latenter inferri. Cumque iam omnes
					<lb/>in curia consedissent, Henricus comes, ut a complicibus suis
					<lb/>edoctus fuerat, indigentiam suam cepit exponere, dicens multis
					<lb/>se debitis coartari; comitatum Montis Caveosi sumptibus vel angustiis
					<lb/>non posse sufficere, petiitque principatum Tarenti vel comitatum
					<lb/>quem in Sicilia Symon comes olim tenuerat sibi concedi,
					<lb/>quasi iustam habiturus adversus cancellarium occasionem,
					<lb/>si quidem hec ei petitio negaretur. At Gillebertus comes Gravinensis
					<lb/>ex illius verbis oblata sibi copia respondendi: "Hec ", ait,
					<lb/>"que velut ense stricto, preces porrigens, timide nunc improbeque
					<lb/>postulas, facile dudum impetrare potueras, si in animum induxisses
				<lb/>erga regem ac reginam te qualem oportuerat exbibere. </p>
				<p><lb/>Nunc autem hanc eorum animis de te non iam opinionem, sed
					<lb/>firmam stabilemque sententiam iniecisti, ut non solum indignum
					<lb/>te credant, qui ad altiora debeas promoveri, verum etiam
					<lb/>id tibi dando quod possides magnopere se fuisse deceptos existiment,
					<lb/>neque dignum censeant in regno suo quidquam a te
					<lb/>deinceps possideri. Ut enim immensam pecunie quantitatem in
					<lb/>usus turpissimos temere prodigeque consumptam, ut oppida que
					<lb/>tibi data fuerant domesticis rapinis et iniuriis multis attrita
					<lb/>preteream, ausus es etiam in ipsum regem eiusque matrem nequitie
					<pb n="136"/>
					<lb/>tue venenum aspergere, ut regine consuleres castella sua
					<lb/>munire, eoque thesauros suos dum liceret transferre, dicens incertum
					<lb/>esse quem erga ipsam animum rex esset postmodum
					<lb/>habiturus. Regi vero persuadere temptabas ut regni tibi curam
					<lb/>et administrationem concederet; asserebas enim reginam privatas
					<lb/>utilitates sectantem, regni statum in deterius commutare;
					<lb/>civitates oppidaque large distribuere; regios paulatim exhaurire
					<lb/>thesauros; multa demum agere, que et regnum evidenter pessundarent
					<lb/>et honori filii derogarent, et maternum prorsus affectum
					<lb/>excludere viderentur. Rex vero temeritatem tuam agnoscens,
					<lb/>respondit: ubi matrem suspectam haberet, multo se tibi difficilius
					<lb/>crediturum. Sic inter matrem et filium discordiam seminans,
					<lb/>tranquillitati regni, quam deflebas pessundari, provide consulebas.
					<lb/>Heu michi falsitatem impudenter coneris obicere! Hec
					<lb/>eorum me scias indicio cognovisse. Ecce presentes sunt ambo,
					<lb/>quod utrique dixisti coram utroque nega, si potes. Nunc autem
					<lb/>ad aliud devolutus consilium et proditionis furiis agitatus, eo
					<lb/>te sceleris immersisti, ut cancellarii sanguinem tibi proponens
					<lb/>hauriendum, eligensque tantis non solus involvi flagitiis, cum
					<lb/>id te facturum iurasses, multos idem iurare fecisti. Velim ergo
					<lb/>te palam in presentia regis edicere quod cancellario crimen
					<lb/>intendas, cuius eum sceleris arguas, quid demum cause sit quod
					<lb/>tam atroces in eum inimicitias excitavit. An tibi debitam hereditatem
					<lb/>subripuit, aut patrimonii tui fines invasit? Numquid
					<lb/>eum tibi dampni vel iniurie quidpiam intulisse conquereris?
					<lb/>An, quod verius est, invidia stimulatus, in eius odium exarsisti?
					<lb/>Indignaris nimirum eius arbitrio curiam regi; moleste fers eum
					<lb/>vice regis omnibus regni populis imperare. Si parem gloriam
					<lb/>affectas, virtute prudentiaque illi te parem exhibeas, et
					<lb/>ambitam tibi dignitatem ultro concedimus. Quod si temeritatis
					<lb/>innate preiudicio condempnatus, eo aspirare non potes, neque
					<lb/>nos certe patiemur sub rectore temerario regni periclitari fortunam.
					<lb/>Sed ad hec michi forte respondes, te semper in curia
					<pb n="137"/>
					<lb/>viros prudentes ac strenuos habiturum, et quod industria tua
					<lb/>non possis hoc eorum facturum consiliis. Quod id quibusdam
					<lb/>forsitan vere dicere putareris, nisi terre tue, quam opulentissimam
					<lb/>recepisti, presens calamitas argumento nobis esset quid in
					<lb/>te sit spei ac fiducie reponendum. Quod ergo iure tibi negandum
					<lb/>palam non ausus es postulare, id facta coniuratione per
					<lb/>te ipsum, ausu temerario, subripere conabaris. In quo, et regni
					<lb/>quidem inventus es perturbator, et contra maiestatem regiam
					<lb/>contumax ac rebellis, eoque ipso meruisti non solum terram
					<lb/>quam possidebas amictere, sed et capitalem subire sententiam,
				<lb/>nisi veniam tibi velit regia benignitas indulgere.</p>
				<p><lb/>Henricus itaque comes audiens ex insperato palam esse cuncta
					<lb/>que gesserat, tanti se criminis obiectione pulsari, neque dari sibi
					<lb/>copiam ut quamlibet dilationis interim causam opponeret, inter
					<lb/>metum ac stuporem anxie deprehensus, tarde timideque respondit,
					<lb/>nunquam se contra cancellarium conspirasse. At Rogerius iudex,
					<lb/>productus in medium, quod ille negabat se probaturum asseruit,
					<lb/>dicens seipsum minis adactum nuper ei iusiurandum de morte
					<lb/>cancellarii prestitisse. Quibus verbis adeo comitis mentem et
					<lb/>ingenium perturbavit, ut nec illius dicta refelleret, nec obiecta
					<lb/>purgaret, sed in contumelie verba prorumpens, Rogerium iudicem
					<lb/>proditorem appellabat ac periurum, qui iureiurando neglecto,
					<lb/>consilia sibi credita prodidisset. Ita sua ipsius confessione dampnatus,
					<lb/>intra palacium iussus est custodiri; subitoque nunciatum
					<lb/>est in curia milites Henrici comitis armatos in domum illius
					<pb n="138"/>
					<lb/>se recepisse; totam urbem esse in motu; multos civium ad arma
					<lb/>concurrere. Tunc cancellarius milites comitis Gravinensis suosque
					<lb/>iussit armari et ante palatium convenire; missique sunt per urbem
					<lb/>hostiarii, qui cives ab armis iuberent discedere populique metum
					<lb/>sedarent. Inde voce preconia denunciatur Hispanis ut omnes
					<lb/>eadem die Farum transeant, alioquin in crastino quotquot eorum
					<lb/>inventi fuerint in carcerem retrudendos. At illi, relictis armis,
					<lb/>ut eis imperatum fuerat, prout quisque celerius poterat, in Calabriam
					<lb/>transierunt. Greci vero quod Messane gestum fuerat
					<lb/>audientes, spe lucri fugientibus occurrebant et multis eos verberibus
					<lb/>affligentes, tandem saucios, nudos omniumque rerum
					<lb/>inopes dimittebant; quorum magna pars in Solanie silve nivibus
					<lb/>perierunt hiemis asperitate consumpti. Urbis ergo tumultu
					<lb/>sedato, Bartholomeus Lusciensis cancellarium adiens, ultro confessus
					<lb/>est eiusdem se conspirationis fuisse participem, veniamque
					<lb/>postulans et congruam satisfactionem offerens, Egidii Venusini
					<lb/>abbatis precibus impetravit ut extra regni terminos aliquanti temporis
					<lb/>sustineret exilium, donec universis proditoribus expulsis integreque
					<lb/>paci curia restituta, regis eum indulgentia revocaret,
					<lb/>terra ipsius interim ab eodem Egidio possidenda. Huius secutus
					<lb/>exemplum, Rogerius Sorellus se quoque manifestavit cum aliis
					<lb/>iurasse, multis persuasionum fraudibus circumventum; sed idem,
					<lb/>venia non impetrata, carceri datus est, eo quod id tarde confessus
					<lb/>fuerat, cum iam omnes coniurationis auctores Henrici comitis
					<lb/>indicio proderentur. Hostibus itaque cognitis, ingens cancellarium
					<lb/>sollicitudinum turba concusserat ambigentem cui se consilio potissimum
					<lb/>inclinaret. Amicorum enim eius plerique coniuratorum
					<pb n="139"/>
					<lb/>numerum et potentiam attendentes, periculosum estimabant in
					<lb/>singulos vindictam extendere, nec eo modo posse malum hoc
					<lb/>radicitus amputari, cum certe pluribus eorum vel omnibus qui
					<lb/>conspiraverant captis, semper tamen superesse contingeret qui
					<lb/>propinquorum vellent iniurias vindicare. Ideoque cancellario [suadebant
					<lb/>ut eos deinceps mitigare potius quam persequi conaretur;
					<lb/>eisque simul] ad curiam convocatis, [in presentia regis] ignoscens,
					<lb/>impunitatem concederet et innocentiam suam paucis exponens,
					<lb/>adderet se quidem ad vindictam viribus uti posse, sed malle vincere
					<lb/>beneficiis quam in viros nobiles, quos honorare proposuerat,
					<lb/>tirannice desevire. Porro Gillebertus comes Gravinensis, cuius
					<lb/>sententia prevaluit, hiis omnino contraria sentiebat, neque censebat
					<lb/>oportere quempiam illorum impunitum evadere quos tanti
					<lb/>sceleris participes aut conscios esse constaret, maxime cum adversus
					<lb/>Richardum Molisii comitem, qui eum a curia dudum expulerat,
					<lb/>videret ultionis sibi tempus congruum occurrisse. Alii terre
					<lb/>ipsius consuetudinem et tirannidem plenius agnoscentes, cum
					<lb/>futura diligentius providerent, aiebant illos oportere vel omnino
					<lb/>non capi, vel captos in pelagus demergi, aut alias latenter interfici,
					<lb/>vel membris saltem principalibus mutilari: hoc enim modo Rogerium
					<lb/>regem prudentissimum regno suo pacem olim integram
					<lb/>peperisse. Utilis quidem et securitatis plena sententia, sed tantam
					<lb/>crudelitatem in misericordiam pronior cancellarius abhorrebat.
					<lb/>Post paucas igitur dies, cum ad curiam vocati comites aliique
					<lb/>proceres ex ordine consedissent, Boamundus Tarsensis frater Carbonelli,
					<lb/>adolescens egregie virtutis et nobilitatis preclare, surgens
					<lb/>in medio procerum, dixit: Richardum Molisii comitem, inter familiares
					<lb/>curie regis ac regine [beneficio constitutum, erga eos parum
					<lb/>fideliter se gessisse, cum hiis] qui adversus cancellarium
					<lb/>iuraverant consensisset. Ipsum enim non solum ex ore Henrici
					<lb/>comitis eorum agnovisse propositum, sed et consilium approbasse,
					<pb n="140"/>
					<lb/>nec, ut debuerat, adversus eorum insidias curiam premunisse.
					<lb/>Quod si quidem ipse negare contenderet, se probaturum nichilo
					<lb/>segnius asserebat. Comes autem, audacter ei falsitatem obiciens
					<lb/>et oblatam probationem prompta defensionis instantia subsecutus,
					<lb/>iurabat nunquam se contra cancellarium mali quippiam cogitasse,
					<lb/>et ut erat impotens ire, velut ex indignatione prorumpens in lacrimas,
					<lb/>clamabat susceptam cum Boamundo monomachiam sibi
					<lb/>esse pro minimo, nam se quidem adversus illum aliosque duos
					<lb/>ei similes confidentissime pugnaturum. Sed hinc eius animo iustam
					<lb/>doloris causam ingeri quod id de se cancellario persuaderi
					<lb/>potuerit, cui devote semper obsequi studuisset, et nisi comitis ei
					<lb/>Gravinensis obfuisset odium, facile potuerat a cancellario veniam
					<lb/>impetrare, cum nec eum iurasse constaret, neque iurantibus quicquam
					<lb/>virium ministrasse. Dum hec adversus comitem agerentur,
					<lb/>Robertus comes Casertinus adiecit eundem auctoritate sua dudum
					<lb/>in Apulia Mandram et quedam oppida regis in Troianorum
					<lb/>finibus invasisse furtimque adhuc, eadem ignorante curia, possidere.
					<lb/>Ad hec ille respondit quod gaytus Petrus, qui tunc preerat
					<lb/>curie, Mandram ei tenendam ad tempus eo tenore dederat, ut
					<lb/>inde singulis annis curie certam redderet pecunie quantitatem;
					<lb/>oppida vero que in partibus Troianorum invasisse dicebatur, itidem
					<lb/>sibi a Turgisio terre illius camerario fuisse concessa. Interrogatus
					<lb/>idem Turgisius, qui tunc forte presens aderat, negavit
					<lb/>eum hec oppida sua licentia tenuisse. Iussi sunt itaque proceres
					<lb/>omnes, preter curie familiares, in partem secedere, super hiis
					<lb/>que adversus comitem dicta fuerant iudicialem sententiam prolaturi.
					<lb/>Erant autem hii qui ad iudicium faciendum surrexerant:
					<lb/>Boamundus Monopolis comes, Robertus de Lauro comes
					<lb/>Casertinus, Rogerius eius filius Tricarici comes, Rogerius comes
					<lb/>Avellini, Symon comes Sangrensis, Rogerius comes Giracii,
					<lb/>Rogerius Tironensis magister comestabulus, Florius Camerotensis,
					<lb/>iudex quoque Tarentinus et Abdenago Hannibalis
					<pb n="141"/>
					<lb/>filius, qui magistri erant iusticiarii. Quibus invicem super hiis
					<lb/>disceptantibus, visum est Richardum Molisii comitem, antequam
					<lb/>gaytus Petrus fugeret, Mandram quam ab eo acceperat licentia
					<lb/>curie tenuisse. Post illius autem discessum, cum eam teneret
					<lb/>occulte, neque rem, ut oportebat, ad regis notitiam referret,
					<lb/>non iam precario possidentem, sed invasorem rectius estimandum,
					<lb/>ut qui sua tantum auctoritate, non consentiente sed ignorante
					<lb/>curia, possideret, eumque de tota terra quam tenuerat in
					<lb/>misericordia regis esse tum propter id, tum propter dicta oppida
					<lb/>que constabat eum sua itidem auctoritate contra fidem regi debitam
					<lb/>occupasse. Hanc ergo sententiam, vice consensuque omnium,
					<lb/>Boamundus comes, ut erat vir eloquens, in presentia
					<lb/>regis exposuit. Tunc Richardus comes exclamavit: iniuste se gravari;
					<lb/>odium equitati manifeste preferri; paratum se probare quod
					<lb/>iniquam falsamque protulisset sententiam. Quibus verbis Boamundus
					<lb/>[comitem prohibuit curie respondere, dicens iniuriam
					<lb/>hanc non in eos qui iudicaverant, sed in caput regium principaliter
					<lb/>redundare. Dehinc iniunctum est ar]chiepiscopis et episcopis
					<lb/>qui ader[ant ut in aucto]rem tante contumelie quod equum
					<lb/>esset de iuris severitate decernerent. At illi, iuxta constitutiones
					<lb/>regum Sicilie, decreverunt Richardum comitem non solum de
					<lb/>terra sua, verum etiam de membris et corpore regis misericordie
					<lb/>subiacere, eo quod iudicium curie falsum dicere presumpsisset.
					<lb/>Captus igitur et militum custodie deputatus, Taurominium iussus
					<lb/>est perduci et ibidem in castello quod in ardua rupe positum
					<pb n="142"/>
					<lb/>oppido supereminet summa diligentia custodiri. Hiis itaque
					<lb/>duobus viris potentissimis ita captis, nemo iam coniuratorum supererat
					<lb/>quem sibi crederet cancellarius formidandum. Episcopus
					<lb/>autem Agrigentinus, dum hec in curia gererentur, presentiam suam
					<lb/>interim curie subtrahebat, gravi se fingens egritudine molestari. Nec
					<lb/>multo post Iohannes de Sinopoli et Bartolomeus Parisinus eiusdem
					<lb/>criminis condempnati sunt et in principatu Salerni per loca
					<lb/>munitissima distributi. Gualterius autem Modicensis super
					<lb/>eadem coniuratione sollempniter accusatus, pacta cum accusatore
					<lb/>suo monomachia datisque fideiussoribus, diem constitutam iussus
					<lb/>est expectare. Interea mortuo Symone comite Sangrensi, Richardus
					<lb/>frater eius illi substitutus cancellarii partem totis viribus
					<lb/>tuebatur. Hannibal quoque puer, Rainaldi comitis filius, comes
					<lb/>creatus, integre terram patris obtinuit. Gillebertus vero comes
					<lb/>Gravinensis, considerans cancella[rium opera] sua tot hostium
					<lb/>insidias eva[sisse, om]nia sibi prospere cedere nullumque, ut [estim]abat,
					<lb/>iam superesse periculum, in tantam est precipitatus audaciam
					<lb/>ut Lorotelli comitatum a curia postulans impetraret,
					<lb/>eligeretque stabilem in quo erat gradum non dubio precipitio
					<lb/>commutare. Hoc enim facto, multorum in se procerum et civitatum
					<lb/>Apulie congessit invidiam et inexorabiles inimicitias suscitavit.
					<lb/>Nam, accepto comitatu Lorotelli, Roberto comiti, cuius
					<lb/>omnes reditum summis desideriis exoptabant, obstruxisse videbatur
					<lb/>aditum revertendi et spem que diu foverat eos penitus
					<lb/>sustulisse. At cancellarius, licet nonnullos familiares curie aliosque
					<lb/>multos contra se facte coniurationi consensisse non ambigeret,
					<lb/>tamen erga illos blandius agens, eorum facta dissimulare proposuit,
					<pb n="143"/>
					<lb/>ne rem atrocius persequi videretur; simulque sperans eos aliorum
					<lb/>penis admonitos a scelesto proposito posse facile revocari. De
					<lb/>Henrico vero comite Montis Caveosi regine consilium fuit ut
					<lb/>datis ei mille auri unciis in Hispaniam eum ad fratrem remicteret.
					<lb/>Iussit ergo .VII. galeas armari, que Odonem Quarrellum in Franciam
					<lb/>transiturum et sub eius custodia comitem usque in Arelatensium
					<lb/>fines transveherent. Interim autem in castello Regii servabatur,
					<lb/>que civitas ex opposito Messane super Farum in extremis
					<lb/>Italie finibus sita est, ut inde promptius eum et facilius galee
					<lb/>susciperent, quam primum rex Panormum rediturus ab urbe Messanensi
				<lb/>discederet.</p>
			</div>
			<div type="chapter">
				<head><lb/>LIIII. De reditu regis Panormum.</head>
				<p><lb/>Hiis itaque dispositis, .XIIa. die martii rex iter [arripiens],
					<lb/>.XX°. die mensis eiusdem Panormum per[venit]. Gillebertus
					<lb/>autem comes Farum transiens [cum mili]tibus suis in
					<lb/>Apuliam reversus est. O[do] vero Quarrellus Messane remansit,
					<lb/>multum a cancellario preinstructus et diligenter admonitus
					<lb/>ut omni dilationis occasione sublata, statim post discessum regis
				<lb/>galeas intraret.</p>
			</div>
			<div type="chapter">
				<head><lb/>LV. De officialibus curie.</head>
				<p><lb/>Interea gaytus Richardus magister palacii camerarius, Matheus
					<lb/>notarius et Gentilis Agrigentinus episcopus, aliique quibus cancellarius
					<lb/>rem dissimulando scelerum impunitatem indulserat, semel
					<pb n="144"/>
					<lb/>conceptam rabiem nitebantur ad effectum urgere, nec illius erant
					<lb/>beneficiis emolliti, sed, ex absentia comitis Gravinensis considerantes
					<lb/>cancellario multum subtractum esse virium, facile suis
					<lb/>eum patere iam estimabant insidiis, tanquam improvidum et incautum
					<lb/>et velut omni difficultate superata, nichil ultra periculi
					<lb/>formidantem. Itaque novas ex integro pactiones instituunt mutuisque
					<lb/>se rursus obligant sacramentis; dehinc implendo proposito
					<lb/>dies certa prefigitur, et iureiurando prestito, milites eliguntur
					<lb/>qui dominica in ramis palmarum, ubi rex e palatio iuxta consuetudinem
					<lb/>exierit, cancellarium gladiis in ipsa turba confodiant.
					<lb/>Sed et multos civium tam Panormi quam in aliis quibusdam
					<lb/>oppidis adversus cancellarium instigaverant, multa dando multaque
					<lb/>pollicendo quibus non difficile persuaserant cancellarium, si diu
					<lb/>perseveraverit in eo culmine potestatis, universis populis Sicilie
					<lb/>libertatem quam hactenus habuerant sublaturum. Cuius rei magnum
					<lb/>illis visum est argumentum quod Iohannes de La[vardino,
					<lb/>cui rogatu cancellarii terra Mathei Bonelli nuper data fuerat, oppidanos
					<lb/>suos tantis affligebat iniuriis, ut om]nium [rerum mobilium
					<lb/>quas habebant [medietatem ab eis partem exigeret]. Hanc
					<lb/>enim esse terre s[ue consuetudin]em asserebat. At illi libertatem
					<lb/>civium et oppidanorum Sicilie pretendentes, nullos se redditus,
					<lb/>aiebant, nullas exactiones debere, sed aliquotiens dominis suis,
					<lb/>urgente qualibet necessitate, quantum vellent sponte et libera
					<lb/>voluntate servire; Sarracenos autem et Grecos eos solum qui
					<pb n="145"/>
					<lb/>villani dicantur solvendis redditibus annuisque pensionibus deputatos.
					<lb/>Cumque nichil hec allegando proficerent, rem ad cancellarii
					<lb/>notitiam pertulerunt. Qui Roberti de Sancto Iohanne
					<lb/>Rogeriique Tironensis magistri comestabuli neglecto consilio,
					<lb/>maluit quorundam quos de Francia secum adduxerat temeritate
					<lb/>seduci, qui super hoc nullam illis iustitiam oportere fieri decernentes,
					<lb/>dicebant intolerabilem hanc esse rusticorum audaciam,
					<lb/>et siquidem eos id quod postulent optinere contigerit, multis
					<lb/>inde perniciosum exemplum datum iri, ut adversus dominos suos
					<lb/>contumaces ac rebelles existerent. Itaque nichil eorum que speraverant
					<lb/>impetrantes, coacti sunt iniuriam suam patienter interim
					<lb/>sustinere. Ea res hostibus cancellarii plurimam oportunitatem
					<lb/>attulit ut adversus illum multorum civium et oppidanorum odia
					<lb/>suscitarent, dicentes id eum proponere ut universi populi Sicilie
					<lb/>redditus annuos et exactiones solvere cogerentur, iuxta Gallie
					<lb/>consuetudinem que cives liberos non haberet. Cancel[larius autem,
					<lb/>agnitis eorum consiliis, ubi nulla vidit eos mansuetudine,
					<lb/>nullis beneficiis a proposito revocari, primo Matheum notarium,
					<lb/>qui ceteris astutia preeminebat, congregata curia,] iudicio sollempni
					<lb/>pos[tulatum, neque] defensionem congruam offerentem, recipi
					<lb/>iussit in carcerem. Inde capti sunt plerique milites, quos de
					<lb/>morte ipsius iusiurandum prestitisse constabat. Cumque regina
					<lb/>nullatenus consentiret ut Richardus gaytus caperetur, qui coniurationis
					<lb/>caput erat et principium, vix tandem cancellarius id solum
					<lb/>optinuit, ne liceret ei extra palatium egredi, neque copiam haberet
					<lb/>militibus colloquendi. Episcopus Agrigentinus, captis sociis,
					<lb/>nichil spei reliquum videns ut ad peragendum propositum facinus
					<pb n="146"/>
					<lb/>tot partibus mutilata conspiratio convalescat, statuit adversus cancellarium
					<lb/>urbis Agrigentine et adiacentium oppidorum populos
					<lb/>commovere et apertas in eum inimicitias profiteri, confidens
					<lb/>Rogerium comitem Giracii, eiusdem coniurationis socium, et eius
					<lb/>hortatu multos alios consilium suum facile sequuturos, simulque
					<lb/>sperans Willelmum Leluciensem in Calabria, iuxta quod inter
					<lb/>eos convenerat, idem facturum. Itaque, sine licentia curie, cum
					<lb/>paucis militibus clam discedens, occulta quadam via pervenit
					<lb/>Agrigentum, convocansque populum, Mathei notarii et aliorum
					<lb/>eis captionem exponit, dicens hoc esse propositum cancellarii ut
					<lb/>omnes Sicilie proceres, quotquot ei non consenserint, primo
					<lb/>capiat; inde veneno regem extinguens, regnum ipse sibi transsumat,
					<lb/>cum regina, quam propinquam suam nunc appellat, matrimonium
					<lb/>contracturus; eo [ventum esse] necessitatis, ut oporteat
					<lb/>[Siculos omnes qui] fidem regi servare vo[luerin]t unanimiter
					<lb/>adversus proditorem insurgere et antequam tam detestabile perpetretur
					<lb/>flagitium, consiliorum eius machinas prevenire. Hec et
					<lb/>Agrigenti publice concionatus est, et Messanensi populo scripta
					<lb/>transmisit. Verum Agrigentinis horum nichil persuaderi potuit,
					<lb/>neque satis iusta visa est occasio rebellandi. Rex autem ac regina
					<lb/>fugam episcopi cognoscentes, Burgundium iusticiarium cum
					<lb/>licteris regiis Agrigentum miserunt, precipientes Agrigentinis ut
					<lb/>episcopum tanquam proditorem sub eiusdem Burgundii custodia
					<lb/>Panormum transmicterent. Qui cum ad curiam veniens ea que
					<lb/>palam gesserat quibusdam niteretur ambagibus excusare, multorum
					<lb/>convictus testimonio, ductus est in castello Sancti Marci, quod in
					<lb/>valle Demenie situm est, ibidem interim servandus, donec operum
					<pb n="147"/>
					<lb/>eius series ad Romanum pontificem perferretur. Ita iam metu
					<lb/>reique difficultate sublata, viribus omnino destituta conspiratio
					<lb/>deinceps respirare non poterat, nisi novus denuo casus emergens
					<lb/>novum induxisset periculum et multorum prudentium virorum
					<lb/>industria sopitum extinctumque pene malorum fomitem unius viri
					<lb/>temeritas suscitasset. Nam, cum Odonem Quarrellum Messane
					<lb/>diutius morari post constitutum abeundi terminum cancellarius
					<lb/>comperisset, quod futurum erat presaga mente concipiens, minis
					<lb/>et contumeliis plenam ei direxit epistolam, precipiens ut infra
					<lb/>triduum post susceptas licteras, omni lucri spe neglecta omnique
					<lb/>dampni posthabita ratione, discederet. At ille, fatali iam [imminente
					<lb/>prec]ipitio, cupiditatis tenebris exce[catus], nullis inde minis
					<lb/>aut precibus, n[ullo po]terat genere persuasionis avelli, ob id
					<lb/>solum tanto se periculo negligenter obiciens ut a navibus in
					<lb/>Siriam transituris extorqueret pecuniam, non aliter eis indulta
					<lb/>copia transeundi. Hanc exactionem cives molestissime ferentes,
					<lb/>ceperunt inter se primum occulte conqueri, deinde licentius ac
					<lb/>manifestius indignari, suamque ipsorum temeritatem et ignaviam
					<lb/>accusare qui predones alienigenas paterentur regni thesauros et
					<lb/>de civium iniuriis conquisitam pecuniam in Franciam asportare.
					<lb/>Sed et Odonis Quarrelli clientes, qui per urbem ebrii vagari consueverant,
					<lb/>forte Grecos in domo quadam ludentes invenerunt, eorumque
					<lb/>ludos improbe perturbantes, cepere multis eos verborum
					<lb/>iniuriis irritare. Qui ob timorem cancellarii patienter aliquamdiu
					<lb/>sustinentes, rogabant eos ut abscederent, vel ab iniuria temperarent.
					<lb/>At ubi iam ira iugibus accensa contumeliis, propulsato
					<lb/>metu, patientiam eos dedocuit, raptis fustibus, illos aggressi improbam
					<lb/>eorum loquacitatem multis verberibus represserunt. Odo
					<pb n="148"/>
					<lb/>Quarrellus ea re cognita, stratigotum accersiit ipsosque sibi Grecos
					<lb/>captos exhiberi precepit. Stratigotus autem respondit: variis urbem
					<lb/>concussam rumoribus et ad seditionem pronos civium animos
					<lb/>non oportere nunc amplius asperari, sed hanc interim quasi negligendo
					<lb/>dissimulan[dam iniuriam, et ultionem in tempus congruum
					<lb/>differendam. Tum ille, ut semel ad iram motus nullum
					<lb/>admictebat] consi[lium, subintulit: quicquid acturi] essent reliqui,
					<lb/>istos impresentiarum ob illatum sibi dedecus puniendos; inefficaciter
					<lb/>eiusmodi causas pretendi, ut factum hoc sequeretur impunitas;
					<lb/>nichil sibi de rusticorum confederatione timoris innasci;
					<lb/>expedire nunc ut eorum exemplo ceteri terrerentur. Cum ergo
					<lb/>stratigotus eius voluntati satisfacturus ad locum ubi res acciderat
					<lb/>pervenisset, plurimam ibi Grecorum multitudinem conglobatam
					<lb/>invenit. Quos cum cepisset asperius convenire, responderunt
					<lb/>non esse tempus hoc quo stratigoti civibus debeant minari,
					<lb/>sed blandiri; neque dicto segnius in eum pariter irruentes, cum
					<lb/>equi rapiditate fretus in fugam se verteret, multas post eum lapides
					<lb/>proiecerunt. Videntes Latini qui ob navium redemptionem
					<lb/>in odium Francorum inducti fuerant, Grecos quoque adversus
					<lb/>eosdem novis iniuriis lacessitos, ceperunt ad seditionem
					<lb/>eos hortari, asserentes Francis id esse animi ut, omnibus Grecis
					<lb/>expulsis, ipsi domos eorum, vineas ceteraque predia possiderent.
					<lb/>Reginam vero nupsisse cancellario, neque satis adhuc constare
					<lb/>quid regi contigerit, sed eum, si quidem vivat, magno discrimini
					<lb/>subiacere. Itaque tota iam civitas falsis rumoribus perstrepebat,
					<lb/>et evidens rebellandi pretendens indicium, eo rerum turbine laborabat
					<lb/>ut neque stratigotus, neque iudices contra voluntatem
					<lb/>[plebis auderent iuris quidpiam exercere. Quod ubi regi regineque
					<lb/>cognitum] est, falsa civitatem opinione [delusam, im]mensis
					<lb/>tumultuum flu[ctibus agitari], Messanensibus in hunc modum scriptam
				<lb/>epistolam direxerunt:</p>
				<p><lb/>"Willelmus Dei gratia rex Sicilie, ducatus Apulie et principatus
					<pb n="149"/>
					<lb/>Capue, una cum domina Margar[ita] gloriosa regina
					<lb/>matre sua, Andree stratigoto et iudicibus et universo populo
					<lb/>messanensi fidelibus suis salutem et dilectionem. Certum est
					<lb/>eos maiestatis crimen admictere, non solum si quos tanta vis
					<lb/>furoris exagitat, ut ausu nefario vite salutique nostre insidiari
					<lb/>presumant, verum etiam quos in familiarium nostrorum necem
					<lb/>aliquid clam palamve moliri contigerit, quicquid adversus eos
					<lb/>qui negociis nostris invigilant, quorum ope et consilio regnum
					<lb/>nostrum feliciter gubernatur, impietatis sue machinas putaverint
					<lb/>erigendas. Quod genus hominum cum ad totius regni pernitiem
					<lb/>natum appareat, meritis quidem expedit deputari suppliciis,
					<lb/>et quod in alios nitebantur atrociter exercere, in caput eorum
					<lb/>iustissime retorqueri. Inde est, quod Gentilem Agrigentinum
					<lb/>episcopum, gaytum Richardum, Matheum notarium, quos contra
					<lb/>Stephanum, dilectum consanguineum et cancellarium nostrum,
					<lb/>conspirasse manifestis rerum argumentis agnovimus, in presentia
					<lb/>nostra convictos dampnatosque carcerali iussimus custodie
					<lb/>mancipari. Statuit autem maiestatis nostre serenitas,
					<lb/>eiusdem Stephani precibus, erga eos misericorditer agere, citraque
					<lb/>iu[ris] severitatem punitis, vivendi copiam indulgere.
					<lb/>Hec idcirco fidelitatem vestram [la]tere noluimus, ne forte vos,
					<lb/>[fallaci cu]iuspiam suggestione deceptos, aut aliis quibuslibet
					<lb/>rumoribus perturbatos, contra voluntatem nostram agere fidemque
					<lb/>quam erga nos hactenus inconcussam servastis, aliquatenus
					<pb n="150"/>
					<lb/>violare contingeret. Itaque, scitote nos sanos et incolumes
					<lb/>in palatio nostro summa tranquillitate gaudere, omnesque
					<lb/>de civitate vestra seditionum motus et occasiones excludite, ut
				<lb/>nostram possitis gratiam uberius promereri".</p>
				<p><lb/>Has licteras recipiens, stratigotus iussit ad ecclesiam novam
					<lb/>populum convenire, ut eas faceret coram universis civibus recitari.
					<lb/>Cumque moram eo faciente populus diutius expectaret, ceperunt
					<lb/>invicem colloquendo varias opiniones confingere. Alii
					<lb/>Stephanum cancellarium asserebant proculdubio regem factum,
					<lb/>et hanc eius epistolam quam audituri venerant regias licteras
					<lb/>appellari; nam Willelmum regem interfectum esse; Henricum
					<lb/>fratrem eius, cum paucis militibus in castello maris clausum, obsidione
					<lb/>vallari; alii, quibus ratione magis utentibus tam aperta
					<lb/>falsitas huius rei fidem subtraxerat, velud moderatius astruebant,
					<lb/>non ipsum cancellarium, sed Gaufridum quemdam eius fratrem
					<lb/>regnaturum, et ob hoc Odonem Quarrellum cum ingenti pecunia
					<lb/>transiturum in Gallias ut eius opera ductuque predictus Gaufridus
					<lb/>in Siciliam transfretaret, et Constantiam, Rogerii regis filiam,
					<lb/>uxorem duceret, inde sibi dandam occasionem existi[mans]
					<lb/>ut videretur regnum iustius occupare. Cum ergo iam murmur
					<lb/>invalesceret et plebis indignatio multiplicatis rumoribus augeretur,
					<lb/>exclamavit quidam, ad eius vocem facto silentio: solum hoc in
					<lb/>tanto turbine superesse consilium ut Odonem Quarrellum primo
					<lb/>interficerent, dehinc Henricum comitem, qui Messanenses pluri[mum
					<pb n="151"/>
					<lb/>semper dilexerat, liberarent. Tunc universi qui aderant, non
					<lb/>aliter quam si consiliis illius se paritum ire iurassent, ad expugnandam
					<lb/>Odonis Quarrelli domum, neglecto stratigoti mandato,
					<lb/>concurrunt. Sed cum primo impetu nichil agere potuissent, ad
					<lb/>portum repente se transferunt, et septem galeas ibi repertas viris
					<lb/>armisque complentes, Regium, traiecto Faro, perveniunt. Regini
					<lb/>vero consilio Iohannis Calomeni, qui tunc Calabrie camerarius
					<lb/>erat, portas Messanensibus aperientes, eorum societati se iureiurando
					<lb/>prestito coniunxerunt. Inde ad castellum ubi comes sub
					<lb/>paucorum militum custodia servabatur confidentius accesserunt,
					<lb/>dicentes militibus qui ad defensionem parati muros ascenderant
					<lb/>ut comitem sibi redderent, alioquin ipsos si vi capti forent tanquam
					<lb/>proditores illico suspendendos; sed nec eos posse quidem
					<lb/>evadere, nam si forte, quod vix accidere possit, ea tota die sustinuerint,
					<lb/>in crastino Messane .LX. galeas armatum iri seque
					<lb/>machinas ad expugnandam turrim necessarias allaturos. At illi
					<lb/>primo neglectis eorum minis, instantes acerrime [repellebant, et
					<lb/>importunitatem piraticam multiplicatis lapidum iactibus proturbabant.
					<lb/>Inde] vero se paucos ad[modum esse consideran]tes, nec
					<lb/>in toto castello [tantum esse] victualium quod per triduum eis
					<lb/>posset sufficere, Messanensibus instantissime comitem sibi reddi
					<lb/>poscentibus responderunt: homines ignotos, qui sine duce, sine
					<lb/>rectore venerint, non oportere super hiis que postulabant audiri.
					<lb/>Si vero stratigotum vel iudices, vel omnino quospiam de maioribus
					<lb/>civitatis adducerent, eorum se verbis facile credituros. Quod
					<lb/>illi statim se facturos polliciti, Messanam reversi sunt, et Iacob
					<lb/>hostiarium, qui ad armandum stolium a curia missus fuerat nolentem
					<lb/>reluctantemque Regium perduxerunt. Milites igitur, omni
					<lb/>spe fiduciaque resistendi sublata, tandem illis comitem reddiderunt.
					<lb/>Quo post Fari transitum a Messanensibus non sine
					<pb n="152"/>
					<lb/>totius civitatis concursu multaque plebis alacritate suscepto, iuraverunt
					<lb/>omnes Henrici comitis de cetero se per omnia secuturos
					<lb/>imperium, nec ei vita superstite defuturos. Interim autem Odo
					<lb/>Quarrellus in palatium regis, quod domui sue proximum erat
					<lb/>cum omnibus rebus suis se contulerat, ibique virorum multitudine
					<lb/>circa muros excubantium circumseptus, nec ipse poterat
					<lb/>exire, neque per licteras cancellario quod ei contigerat indicare
					<lb/>nam et palatii custos, cum aliter irruentis populi furorem arcere
					<lb/>non posset, eum se capitis sui periculo spoponderat servaturum.
					<lb/>Comes igitur, [missis cum notario suo plerisque civium, universam
					<lb/>illius pecuniam, aurum,] argentum, gemmas vestes[que sericas]
					<lb/>scripto consignari fecit et in [interiore par]te palacii summa
					<lb/>diligentia custodiri. Ipsum autem Odonem lintri sub silentio
					<lb/>noctis impositum, ad castellum vetus, quod in portu secus ecclesiam
					<lb/>novam situm est, iussit transferri. Interea Messanenses,
					<lb/>veriti ne comes illum ea spe custodiri faceret, ut eo curie reddito
					<lb/>veniam impetraret, eorumque societati se fraudulenter subtraheret,
					<lb/>optimum arbitrati sunt ipsum Odonem interficere. Hoc
					<lb/>enim perpetrato, non posse comitem erga curiam deinceps excusari.
					<lb/>Itaque, magna virorum multitudine convocata, comitem
					<lb/>adeunt postulantes ut Odonem Quarrellum eis traderet puniendum;
					<lb/>non enim eo captum fuisse consilio ut incolumis servaretur,
					<lb/>sed ut eo diris excruciato suppliciis, tam regis quam suas
					<lb/>iniurias vindicarent. Comes autem, ne videretur eorum ingratus
					<lb/>beneficiis, simulque videns, etsi reluctari vellet, plebis tamen
					<lb/>oportere desiderium adimpleri, noluit eorum petitioni moras opponere,
					<lb/>licet ei plurimum displiceret. Timebat enim ne speratum
					<lb/>finem non posset res inconsulte cepta sortiri. At illi repente castellum
					<lb/>adeunt, et Odonem Quarrellum a castellano sibi traditum
					<lb/>exuentes, asino quem ad hoc preparaverant eum imponunt, pedibus
					<pb n="153"/>
					<lb/>eius in anteriorem asini partem porrectis, capite vero in
					<lb/>partem contrariam acclinato. Dehinc universo populo ad hoc
					<lb/>spectaculum confluente, per medium urbis eum cum ingenti clamore
					<lb/>deducunt, contumeliis interim ac verberibus insistentes.
					<lb/>Ubi ad portam civitatis ventum est, quidam eorum cultrum pisanum
					<lb/>quantis potuit viribus illius immergens cerebro, cruorem
					<lb/>qui ferro adheserat sub omnium aspectu lingebat ad inexorabilis
					<lb/>odii magnitudinem exprimendam. Cuius exemplum sequuti, ceteri
					<lb/>membratim Odonem innumeris confossum vulneribus discerpserunt.
					<lb/>Capud autem eius affixum lancee per urbem diutius
					<lb/>ostentantes, ad ultimum illud in cloacas publicas proiecerunt.
					<lb/>Quod inde furtim sublatum est et traditum sepulture. Inter hec
					<lb/>autem Greci transalpinos quotquot invenire poterant occidebant,
					<lb/>donec Henricus comes id fieri cum interminatione pene prohibuit.
					<lb/>Messanenses igitur ut venturo regis exercitui, quatenus
					<lb/>poterant, aditus viarum obstruerent, primo Rimetulam, castellum
					<lb/>fortissimum, occuparunt, castellani fide promissis facile precorrupta;
					<lb/>inde Tauromenium tam dolo quam viribus aggressi
					<lb/>sunt ut Richardum comitem Molisii liberarent, et oppido quidem
					<lb/>non difficile potiti sunt; castellum autem nullis poterat viribus
					<lb/>expugnari. Sed et Mathei castellani fides, licet multa premiorum
					<lb/>pollicitatione multisque minis attemptata, nusquam tamen a propositi
					<lb/>soliditate roboris excidebat; demum autem uxoris eius frater
					<lb/>a Messanensibus missus exorabat eum cum lacrimis ut tante consilio
					<lb/>crudelitatis abiecto, misereretur uxoris ac liberorum, quos
					<lb/>in carcerem missos preceperant Messanenses interfici nisi Richardum
					<pb n="154"/>
					<lb/>comitem mature reddi contingeret. At ille respondit: non
					<lb/>solum necem illorum sibi tolerabilem fore, verum etiam se ipsum
					<lb/>morti paratum audacter occurrere, antequam huiusmodi proditione
					<lb/>vitam fedaret, quam hactenus nullius infamie nota resperserat.
					<lb/>Tum is qui missus fuerat, cum intelligeret illius animum ab eo
					<lb/>quod dixerat non posse deflecti, gavarreto ipsius castelli, quem
					<lb/>dudum noverat, interposita fide, multa pollicitus persuasit ei ut
					<lb/>quam primum temporis oportunitas pateretur, Richardum comitem
					<lb/>solveret et hostium ei carceris aperiret. Quadam ergo die, dormiente
					<lb/>Matheo castellano, gavarretus, ut spoponderat, Richardum
					<lb/>comitem a vinculis expeditum eduxit. Cumque mox ad castellanum
					<lb/>itinere recto contenderet, ille ad strepitum pedum excusso
					<lb/>sompno, cum vidisset comitem, repente perterritus ensem
					<lb/>arripuit, et sibi paratas insidias in capud illius facile retorsisset,
					<lb/>nisi proditor, cuius id opera patratum fuerat, amplexus improvidum,
					<lb/>ferientis conatum eluderet, et illi cultro quem tenebat superiorem
					<lb/>dorsi partem inter humeros transfixisset, manu tamen
					<lb/>comitis quam ensi sublato pretenderat vulnerata. Ita Matheo
					<lb/>multis confosso vulneribus, Messanenses Tauromenii castellum
					<lb/>ipsumque comitem alacres receperunt. Hec ubi cancellario nunciata
					<lb/>sunt, tanto repente turbatus infortunio, consilium amicorum
					<lb/>quod diu neglexerat, tum demum expetiit; visum[que est persuadere
					<lb/>regi, ut exerci]tu congregato Messanam] obsessum pergeret,
					<lb/>quod [ille facile prona]que voluntate concessit, ad educendum
					<lb/>exercitum certo ab astrologis termino constituto. Interim
					<lb/>autem Cathaniensibus scripsit ut nichil omnino victualium Messanam
					<lb/>deferrent, neque naves Messanensium ibidem onerari permicterent,
					<lb/>omnesque insuper Cathaniensium naves ad terram
					<pb n="155"/>
					<lb/>subduci precepit, singulis earum carinis singulas tabulas subtrahendo.
					<lb/>Ea res, annone comportande subtracta copia, Messanensibus
					<lb/>famis necessitatem indixerat, cum nullum aliunde super hoc
					<lb/>solatium expectarent. Calabria enim eius anni sterilitate dampnata,
					<lb/>vix sibi sufficere poterat. Interea Randacini, Vacarienses,
					<lb/>Capiciani, Nicosiani, Maniacenses ceterique Lombardi qui cancellarii
					<lb/>partes ob multa eius beneficia tuebantur, haud dubiam
					<lb/>proditorum invidiam ac scelera detestati, legatos Panormum miserunt,
					<lb/>rogantes cancellarium, et ei modis omnibus persuadere
					<lb/>nitentes,ut adversus Messanenses exercitum confidenter educeret;
					<lb/>nam eum quidem de solis Lombardorum oppidis .xx. milia pugnatorum,
					<lb/>ubicumque preciperet, habiturum. Quorum laudata fide,
					<lb/>cancellarius terminum eis ad hoc constitutum exposuit, iussitque
					<lb/>ut interim se rebus necessariis premunirent. Rogerius autem
					<lb/>Giracii comes, ubi vidit denuo conspirationem multum ex improviso
					<lb/>virium collegisse, rebellandi desiderium quod hactenus
					<lb/>dissimulan[s occultaverat apertis cepit in]diciis profiteri, castellaque
					<lb/>sua muniens, Cephaludium adiit et cum eiusdem civitatis
					<lb/>episcopo colloquium habens, persuasit ei ut iuraret nunquam
					<lb/>opem suam adversus cancellarium Messanensibus defuturam,
					<lb/>adiecitque ut ab universis civibus suis idem iusiurandum acciperet.
					<lb/>Cancellarius tamen eiusdem urbis arcem munitissimam
					<lb/>preoccupaverat, cum iam ab initio fidem episcopi dubiam agnovisset,
					<lb/>et ad ipsius arcis custodiam Andream hostiarium deputarat.
					<lb/>Matheus autem notarius cum in palacio clausus teneretur,
					<lb/>audiens quod Messane gestum fuerat, simulque videns Ansaldum
					<lb/>castellanum amicum cancellarii in superiori parte palacii valitudine
					<lb/>detineri, ex illius absentia datam sibi perpetrandi quod optabat
					<lb/>oportunitatem agnovit, et Constantinum eius socium, penes
					<pb n="156"/>
					<lb/>quem solum custodiendi palacii cura tunc erat, multis persuasionibus
					<lb/>eo impulit ut universos palacii servientes, qui fere quadringenti
					<lb/>erant, iurare faceret quod die certa quam eis prefixerat
					<lb/>cancellarium ad curiam venientem, et cum eo Iohannem de
					<lb/>Lavardino et Rogerium Avellini comitem, inter primam ac secundam
					<lb/>portam interficerent. Iam tunc ergo conspiratoribus in
					<lb/>spem et audaciam rursus erectis, in partes scissa civitas variis
					<lb/>assensibus laborabat. Sed et plerique viri rapinis assueti, qui
					<lb/>circa viam Coopertam et in superiori parte vie Marmoree commanebant,
					<lb/>videntes rixas et seditiones inter curie familiares
					<lb/>exortas, societatis inter se fedus inierant, non quia favore partis
					<lb/>utriuslibet traherentur, sed lucri spem sequentes, iuraverant in
					<lb/>illum quidem impetum se facturos, in quem primum acclamari
					<lb/>contingeret. Optabant autem eum fore cancellarium, eo quod in
					<lb/>domo illius multam arbitrantes congestam esse pecuniam, credebant
					<lb/>se quod optaverant ibidem uberius et facilius effecturos.
					<lb/>Inter has rerum ambiguitates et pericula cancellarius deprehensus,
					<lb/>ab Ansaldo castellano statuit sciscitari quid ei potissimum
					<lb/>in tanto turbine faciendum decerneret. Cuius consilium fuit: ut,
					<lb/>neglecto termino quem astrologi prefixerant, cum militibus suis
					<lb/>in aliquam munitionum Sicilie se reciperet, et tam Lombardos
					<lb/>quam ceteros quos sibi fideles noverat accersiens, quantum posset
					<lb/>exercitum congregaret, ibique regis prestolaretur adventum.
					<lb/>Nam eum, si Panormi diutius moraretur, vix tantas hostium
					<lb/>insidias evasurum. Prevaluit tamen Roberti comitis Mellenti
					<lb/>ceterorumque Francorum sententia, qui proditorum astutiam et
					<lb/>curie consuetudinem nescientes, Panormi morari tutius asserebant,
					<lb/>nec oportere cancellarium, sine rege quopiam proficisci,
					<lb/>ignorantes nusquam aptius insidias quam in ipso palacio preparari,
					<lb/>ubi nemini liceat armis se vel militibus premunire. At, ubi,
					<pb n="157"/>
					<lb/>iam constituta dies aderat, servientes palacii, sperantes cancellarium
					<lb/>mane iuxta consuetudinem ad curiam ascensurum, parati
					<lb/>ante ianuam consistebant, ut eum venientem cum paucis admictentes,
					<lb/>milites eius excluderent. Odo vero magister stabuli, cum
					<lb/>eorum intellexisset consilium, repente descendens e palatio, cancellarium
					<lb/>quod ei periculum imminebat edocuit. Qui paucos
					<lb/>amicorum secum retinens, milites et hostiarios, qui ante domum
					<lb/>eius convenerant ut euntem ad curiam sequerentur, iussit abscedere.
					<lb/>Constantinus itaque castellanus, ubi spem et opinionem
					<lb/>suam elusam animadvertit, mittens plerosque palatii servientes,
					<lb/>quos civibus notissimos esse cognoverat, per singulas
					<lb/>urbis regiones eos distribuit, iussitque clamare ut universi cives ad
					<lb/>arma concurrerent et domum cancellarii, qui paratis iam navibus
					<lb/>cum thesauris regiis fugere decreverat, obsiderent. Hiis urbe commota
					<lb/>rumoribus, Herveus Floridus, quem non tam familiaritas
					<lb/>cancellarii quam ipse de se plurimum loquens palatinis suspectum
					<lb/>fecerat, cum Rogerio comite Avellini secus palatium equitabat.
					<lb/>Quem cum vidissent clientes gayti Richardi ac plerique alii
					<lb/>viri, qui iam illuc armati confluxerant, irruerunt in eum et equo
					<lb/>deiectum gladiis transfoderunt. Inde comitem persequentes, cum
					<lb/>extra portam urbis in planum quod palacio adiacet pervenissent,
					<lb/>fugiendi spe sublata iam in eum lanceas intendebant, cum rex,
					<lb/>ut ad fenestras palacii quid tumultus esset prospectum venerat,
					<lb/>exclamans, multum illis interminatus est, nisi sibi vivum illum et
					<lb/>inco[lumem assignarent. S]ic eorum impe[tu vix] compresso,
					<lb/>cum aliter comitem [liberare] non posset, iussit eum in castello
					<lb/>maris summa diligentia custodiri. Tunc vero sagittarii curie, qui
					<lb/>nunquam in seditionibus ubi lucri spes appareat ultimi consueverunt
					<lb/>occurrere, cum hiis quos superius coniurasse diximus,
					<lb/>magnaque preterea confluentium virorum multitudine, domum
					<lb/>cancellarii circumvallant. Simon autem Pictavensis, cuius diligentie
					<pb n="158"/>
					<lb/>domus eius cura commissa fuerat, milites peditesque, prout
					<lb/>locorum oportunitas exigebat, per murorum disponens ambitum,
					<lb/>singula loca congrua defensione premuniit. Militum vero maximam
					<lb/>partem repentinus plebis concursus excluserat. Cancellarius,
					<lb/>ubi rem videt in id discriminis pervenisse, cum plerisque
					<lb/>viris nobilibus quos a se non passus erat discedere, per ecclesiam
					<lb/>que domui sue contigua erat, in campanarii fortissimam
					<lb/>ut in plano munitionem se recipit. Erant autem qui semper ei
					<lb/>familiarius adherebant: Carbonellus et Boamundus Tarsenses,
					<lb/>Willelmus de Sancto Severino, Alduinus Cantuensis, Hugo Lupinus,
					<lb/>Robertus quoque Mellenti comes, cum quibusdam Francis
					<lb/>militibus. Interea Rogerius Tironensis magister comestabulus
					<lb/>cum militibus suis superveniens, viros quos ibi repererat acerrime
					<lb/>proturbabat. At ubi iam multitudo populi confluentis in immensum
					<lb/>excrevit, resump[tis animis in eum pariter irr]uentes, tam
					<lb/>ipsum quam eius milites fugere compulerunt, domumque cancellarii,
					<lb/>que multo distendebatur ambitu, ceperunt ex omni parte
					<lb/>totis viribus oppugnare. Obsessi vero non solum de locis sibi
					<lb/>deputatis nichilo segnius instantibus resistebant, verum etiam
					<lb/>apertis aliquotiens foribus erumpentes, totam multitudinem audacissime
					<lb/>repellebant longiusque cogebant absistere. Matheus quoque
					<lb/>notarius et gaytus Richardus de locis in quibus clausi fuerant
					<lb/>exeuntes, pristine se dignitati, nemine prohibente, reddiderant.
					<lb/>Qui servis buccinariis accersitis, preceperunt eis ut ante domum
					<lb/>cancellarii tubis ac tympanis personarent. Tunc universa civitas
					<lb/>tam Sarraceni quam Christiani signum belli notissimum audientes,
					<lb/>iussu regis id fieri crediderunt, moxque cum ingenti clamore ac
					<lb/>strepitu concurrentes, ceperunt instare vehementius, videntesque
					<lb/>se diutius insistendo nichil proficere, tandem ad portam ecclesie
					<lb/>magna lignorum strue composita, decreverunt ignem supponere.
					<lb/>Cumque iam redactis in carbones foribus liber patuisset introitus,
					<pb n="159"/>
					<lb/>plerique milites cancellarii, quibus universa virtus periculi metum
					<lb/>sustulerat, opposuerunt se conantibus introire. Ibi diu multumque
					<lb/>summa virtute pugnatum est, hiis quidem urgentissima necessitate
					<lb/>vires et audaciam ministrante, illis autem indignantibus quod
					<lb/>paucissimi viri tante multitudinis impetum sustinerent. Prevalente
					<lb/>vix tandem multitudine, fatigati se milites in campanarium contulerunt.
					<lb/>At illi per ecclesiam in domum cancellarii libere transeuntes,
					<lb/>milites peditesque qui muris defendendis operam dabant
					<lb/>repente captos vinctosque castellanis palacii transmiserunt. Quos
					<lb/>autem reppererant de locis adhuc munitioribus resistentes, ut se
					<lb/>dederent bonis conditionibus effecerunt. Inde ad expugnandum
					<lb/>campanarium redeuntes, cum iam multis eorum vulneratis acrius
					<lb/>instando nichil agerent, variis huc illuc consiliis agebantur. Alii
					<lb/>multa lignorum coacervata congerie supponendum ignem censebant;
					<lb/>nam ex eiusmodi saxis constructum esse campanarium, que
					<lb/>perseverante diutius igne facile dissolvantur; alii machinas ocius
					<lb/>inferendas; alii cratibus invectis suffodiendum ab imo campanarium
					<lb/>decernebant. Interea cum rex ad matris petitionem e palatio
					<lb/>vellet exire ut ab obsidione populum amoveret, Matheus
					<lb/>notarius ceterique conspiratores qui aderant prohibuerunt egredi,
					<lb/>dicentes non esse tutum illuc accedere, nam sagittarum ac lapidum
					<lb/>circumquaque turbinem agitari. Cumque viderent nullatenus
					<lb/>ea die posse campanarium expugnari, timuerunt ne, si res produceretur
					<lb/>in crastinum, plebis tepescerent animi, vel penitentia
					<lb/>ducti desisterent ab incepto, cum id regi displicere cognoscerent.
					<lb/>Statuerunt ergo cum cancellario pacisci, ut, abiurato regno
					<lb/>Sicilie, liceret ei in quam eligeret terram libere transmeare. Missis
					<lb/>itaque nunciis qui hanc ei conditionem proponerent, ita demum
					<lb/>inter eos transactum est, ut armata galea cancellarius cum
					<pb n="160"/>
					<lb/>paucis quos eligeret traduceretur in Syriam, comiti vero Mellenti
					<lb/>ceterisque Francis ad transfretandum navigia pararentur. Nobiles
					<lb/>autem viri de regno Sicilie, qui cum eo in campanario erant,
					<lb/>terras suas secure ac libere possiderent, militibus stipendiariis
					<lb/>indulta licentia vel in curia commorandi, vel ad alium locum
					<lb/>quemlibet transeundi. Hoc ita sine dolo factum iri iuraverunt
					<lb/>Richardus Siracusanus electus, Matheus notarius, gaytus Richardus,
					<lb/>Rumoaldus Salernitanus archiepiscopus, Iohannes episcopus
					<lb/>Maltensis; ipsaque nocte galeam preparari fecerunt. Mane vero
					<lb/>cancellarium e campanario cum paucis sociis extrahentes, ad
					<lb/>portum eum Gallicum perduxerunt. Cumque galeam ascenderet,
					<lb/>canonici panormitani qui aderant rogabant eum ut a sacramento
					<lb/>fidelitatis eos absolveret; at ille rem dissimulans, nichil respondit.
					<lb/>Tunc curie familiares ceperunt eum primo blandius hortari, dehinc
					<lb/>acrius et importunius comminantes instare ut, electioni renuncians,
					<lb/>eligendi pastoris canonicis copiam daret. Ille vero
					<lb/>videns armatam circumfremere multitudinem, tumultu[ari milites,
					<lb/>magnates] indignari, [quod] necdum revertendi videretur animum
					<lb/>abiecisse, metu compulsus, renunciavit electioni. Moxque
					<lb/>galeam ingressus, iussit eam a terra propelli, suspectum habens
					<lb/>populum magno illuc impetu confluentem. Itaque curie familiares
					<lb/>ad campanarium regressi, comitem Mellenti ceterosque
					<lb/>Francos eduxerunt, plebisque seditiosos impetus et adventum
					<lb/>Messanensium formidantes, in duobus castellis Partenico Carinulaque
					<lb/>fecerunt illos interim commorari, donec eis ad transfretandum
					<lb/>navigia providerent. At cancellarius a portu quam primum
					<pb n="161"/>
					<lb/>potuit avulsus, per Mazariensium fines australem Sicilie
					<lb/>partem circumiens, Lecatulam pervenit, quod castellum in
					<lb/>finibus Agrigentinorum situm est. Ibi necessario coactus ad
					<lb/>terram egredi, premisit episcopum Maltensem, qui dux ei datus
					<lb/>fuerat, ut oppidanis ex parte regis preciperet ne illum aliquatenus
					<lb/>impedirent. Iam enim galea, procelloso maris turbine fatigata,
					<lb/>dissolutis compagibus, naufragium minabatur. Cumque brevi
					<lb/>temporis intervallo congrue resarciri non posset, neque sine certo
					<lb/>capitis periculo liceret cancellario triduum ibi transigere, navem
					<lb/>onerariam in eodem inventam littore a Ianuensibus emit, eisdemque
				<lb/>nautis conductis, in Siriam prospere transfretavit.</p>
				<p><lb/>Interea Gentilis Agrigentinus episcopus qui in vallem Demenie
					<lb/>missus fuerat revocatur [et curie familiaris effi]citur. Henricus
					<lb/>comes Montis Caveosi et Richardus Molisii comes cum
					<lb/>plerisque Messanensium .XXIV. galeis armatis Panormum perveniunt,
					<lb/>viribusque freti, curie statum innovant, et .X. familiares
					<lb/>instituunt: Richardum Siracusanum electum, Gentilem Agrigentinum
					<lb/>episcopum, Rumoaldum Salernitanum archiepiscopum,
					<lb/>Iohannem Maltensem episcopum, Rogerium comitem Giracii,
					<pb n="162"/>
					<lb/>Richardum Molisii, Henricum Montis Caveosi comitem, Matheum
					<lb/>notarium, gaytum Richardum, Gualterium decanum Agrigentinum
					<lb/>regis preceptorem. In eo statu curia constituta, decernitur in
					<lb/>primis uti Gillebertus comes Gravinensis cum filio suo Bertranno
					<lb/>comite pellatur e regno, salvus tamen et incolumis, si quidem hiis
					<lb/>curie mandatis ultro parere voluerit. Quod si viribus uti et militibus
					<lb/>adunatis reniti presumpsisset, cum eo deinceps hostiliter
					<lb/>agi, et tanquam proditorem totis regni viribus oppugnari. Hoc
					<lb/>autem negotium Rogerio comiti Albensi Richardoque de Sagio
					<lb/>Fundano comiti delegatur. Qui de totius Apulie civitatibus immensum
					<lb/>congregantes exercitum, Gillebertum comitem in castello
					<lb/>quodam, quo se cum uxore receperat, obsederunt. Nam, audito
					<lb/>curie mandato, universi milites ab eo discesserant. At ille multam
					<lb/>in se procerum attendens invidiam, civitatum atrox odium nichilque
					<lb/>spei sibi relictum intelligens, elegit se Richardo comiti
					<lb/>Fundano cum thesauris suis eo pacto dedere ut liceret ei cum
				<lb/>uxore ac liberis in partes Syrie transmeare.</p>
				<p><lb/>Eo sic expulso, cogitabant etiam curie magnates Hugonem
					<lb/>comitem Catacensem, quia cancellarii consanguineus erat, expellere.
					<pb n="163"/>
					<lb/>Sed quia nullius consilii audacie homo erat ut vel occulte
					<lb/>paraturus insidias, vel ex precipiti magnum ausurus aliquid timeretur,
					<lb/>maluerunt ei parcere, sperantes eo ipso posse regine indignationem
					<lb/>aliquatenus mitigari. Post paucos dies, Gualterius
					<lb/>decanus Agrigentinus conducta plebis multitudine, metuque compulsis
					<lb/>canonicis, consentiente curia, non tam electus quam violenter
					<lb/>intrusus Panormitane regimen suscepit ecclesie. Ea res
					<lb/>his qui cancellario foverant ipsique regine plurimum spei subtraxit.
					<lb/>sperabant tamen Romanum pontificem id quod actum fuerat ratum
					<lb/>non habiturum, cum non sponte cancellarium, sed capitalibus
					<lb/>minis adactum electioni renunciasse constaret; quod autem vi
					<lb/>metuve gestum fuerit ratum non habere pretorem; eiusmodi vero
					<lb/>metum intercessisse, qui et in constantissimum virum cadere posset,
					<lb/>nulli dubium erat, neque tam manifesta res ullis testibus indigebat.
					<lb/>His accedebat quod Petrus Caietanus Romane curie subdiaconus
					<lb/>certissime promiserat electionem hanc nichil roboris
					<lb/>habituram, septingentasque auri uncias opera studioque regine
					<lb/>acceperat Romano pontifici deferendas. Pars autem contraria,
					<lb/>cuius opinio prevaluit, asserebat in eo statu Romanam esse curiam,
					<lb/>ut voluntati procerum Sicilie non audeat obviare, neque
					<lb/>censeat immensam pecuniam ob confirmandam electionem sibi
					<lb/>oblatam in eo necessitatis articulo contempnendam. Hoc itaque
					<lb/>negotio paucis diebus protracto, ne videretur precipitari sententia,
					<lb/>demum Romanus pontifex electionem ratam habuit, ipsumque iussit
					<lb/>electum a suffraganeis episcopis consecrari. Qui tante dignitatis
					<lb/>culmine sublimatus, repente statum immutavit curie, summamque
					<pb n="164"/>
					<lb/>sibi potestatem retinens, Matheum notarium et Gentilem
					<lb/>Agrigentinum episcopum sub se familiares instituit. Eodem anno,
					<lb/>quarta die februarii, circiter primam horam eiusdem diei, vehemens
					<lb/>terre motus tanta Siciliam concussit violentia ut in Calabria quoque
					<lb/>circa Regium oppidaque proxima sentiretur. Cathaniensium
					<lb/>opulentissima civitas usque adeo subversa est, ut ne una quidem
					<lb/>domus in urbe superstes remanserit. Viri ac mulieres circiter
					<lb/>.xv. milia cum episcopo eiusdem civitatis maximaque parte monachorum
					<lb/>sub ruina sunt edificiorum oppressi. Leontini, nobile
					<lb/>Siracusanorum oppidum, eadem terre concussione subversum
					<lb/>oppidanorum plerosque ruentium edificiorum mole consumpsit.
					<lb/>Multa preterea in finibus Cathaniensium ac Siracusanorum castella
					<lb/>diruta sunt; multis in locis terra dehiscens et novos protulit
					<lb/>fontes, et veterum nonnullos [obstruxit, eaque pars Ethnei cacuminis
					<lb/>que Taurominium respicit visa est aliquantulum subsedisse.
					<lb/>Siracusis Aretusa fons nominatissimus, quem ab Elide
					<lb/>Grecie civitate fama est in Siciliam occultis meatibus derivari, de
					<lb/>limpido turbulentus effectus, saporem salsum multa maris admixtione
					<lb/>contraxit. Taius fons quidem aquis uberrimus, qui de
					<lb/>Pedemontis iuxta Casale Sarracenorum egreditur, quasi duarum
					<lb/>horarum spatio manens obstrusus, aquas continuit, magnoque
					<lb/>dehinc erumpens impetu, sanguinei coloris latices per unius spatium
					<lb/>hore mirantium oculis indigenarum exhibuit. Messane vero
					<lb/>mare, cum tranquillissimum esset, in seipsum primo se contrahens,
					<lb/>paulisper cessit a littore, deinde pedetemptim rediens,
					<lb/>prefixas littoris metas transiliit, murosque civitatis alluens, ipsis
					<lb/>etiam se portis infudit. Hiis aliisque prodigiis curie familiares
					<pb n="165"/>
					<lb/>eorumque fautores perterriti, arbitrabantur novitatem hanc rerum
					<lb/>magnam Siculis calamitatem portendere. Timebant ergo ne cancellarius,
					<lb/>ope et consilio Constantinopolitani imperatoris, qui
					<lb/>legatos eius, ut ferebatur, benigne susceperat, regnum Sicilie,
					<lb/>collectis viribus, occuparet. Nec enim dubium erat plerosque
					<lb/>regni comites ac proceres illius adventum avidissime prestolari.
					<lb/>Credebant autem etiam Robertum comitem Lorotelli regine voluntatem
					<lb/>[et imperium, cuius opera] nuper ab exilio revocatus
				<lb/>fuerat, proculdubio secuturum.</p>
				<p><lb/>Dum igitur adversus ea que accidere poterant multis se consiliis
					<lb/>et artibus premunirent, repente de morte cancellarii certissimus
					<lb/>ad curiam rumor perlatus, et regine prorsus animum deiecit,
					<lb/>et partem contrariam in id roboris ac securitatis evexit ut nichil
					<lb/>sibi deinceps estimarent difficultatis ac periculi formidandum.
					<lb/>Itaque summa regni potestas et negotiorum cognitio penes Gualterium
					<lb/>archiepiscopum Panormitanum erat, qui sibi regem eatenus
					<lb/>suspecta satis familiaritate devinxerat ut non tam curiam quam
				<lb/>regem ipsum regere videretur.</p>
			</div>
		</div>
	</body>
</text>
</TEI>
