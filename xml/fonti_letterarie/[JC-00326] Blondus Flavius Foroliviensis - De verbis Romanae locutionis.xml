<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De verbis Romanae locutionis</title>
				<author>Blondus Flavius Foroliviensis</author>
				<respStmt>
					<resp key="print_editor">Edizione critica a stampa a cura di</resp>
					<name>Mirko Tavoni</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="5346" unit="words">Parole: 5346</measure>
				<measure quantity="33871" unit="characters_without_spaces">Caratteri (spazi esclusi): 33871</measure>
				<measure quantity="38662" unit="characters_witht_spaces">Caratteri (spazi inclusi): 38662</measure>
			</extent>
			<publicationStmt>
				<publisher>ALIM</publisher>
				<date when="2008-02-06">06/02/2008</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: Numero parole: 5383. Numero caratteri: 33958.
					
					I segni (?) sono già nell'edizione.
					
					L'edizione di Tavoni riproduce, tranne che per piccoli interventi, quella di B. NOGARA, <hi rend="italic">Scritti inediti e rari di Biondo Flavio</hi>, Roma 1927, pp. 115-130.
					
				Il testo, che ha forma di epistola inviata a Leonardo Bruni, è datato 1 aprile 1435. (FDD)</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					
					<monogr>
						<editor>Mirko Tavoni</editor>
						<title level="m">Latino, grammatica, volgare: storia di una questione umanistica</title>
						<imprint>
							<publisher>Antenore</publisher>
							<pubPlace>Padova</pubPlace>
							<date>1984</date>
							<biblScope unit="page">197-215</biblScope>
						</imprint>
					</monogr>
					
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1401/1500">XV</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>
<text>
	<body>
		<pb n="197"/>
		<div>
			<p><lb/>[1] Cum multa sint, Leonarde clarissime, tuum nomen celebrantia,
				<lb/>tum maxime illud illustrat, latini sermonis exquisita proprietas, qua
				<lb/>felicioris aevi, in quo floruit eloquentia, praestantes quosque adeo
				<lb/>imitaris, ut cum a nemine supereris, eorum plurimos antecellas.
				<lb/>[2] Quod enim vir doctissimus et clarus aetate nostra vates Antonius
				<lb/>noster Luscus, vel ut ipse appellare solitus es, videntissimus, dicenti
				<lb/>mihi per hos dies te praesente non dubitavit affirmare: si omnium
				<lb/>qui latine scripserunt post Lactantium Firmianum scripta bonus
				<lb/>odorator sagaciter olphaverit, nullum inveniet, cuius orationis nitor
				<lb/>numerositasque et ornatus ciceronianam aeque redoleat eloquentiam.
				<lb/>[3] Facitque huiusmodi latinitatis splendor ut, si ignotas
				<lb/>aliquot vel obscuras Graecorum historias, si Demosthenis Aeschinisque
				<lb/>orationes, si Platonem Aristotelem, si Xenophontem Plutarchum
				<lb/>Basiliumque nostrorum hominum studiis utilitatique traduxisse,
				<lb/>si in demortui in primo BelloPunico Livii Patavini locum te te
				<lb/>subrogasse gloriosum ut est facinus tibi videtur, solidioris tamen gloriae
				<lb/>munus praecipua haec elegantiae copia a doctis saeculi viris reputetur,
				<lb/>qui graeca faciendi latina et historias alte repetendi facultatem
				<lb/>multis, dignitatem romani eloquii paucis vident contigisse, quam in
			<lb/>te maximam et prope singularem admirantur.</p>
			<p><lb/>[4] Haec quorsum dicta sint, citius pergam explicare, quam per
				<lb/>iucundam mihi rerum tuarum commemorationem licere arbitratus fuerim,
				<lb/>ne mancum mucidumque laudis tuae sermonem videar instituisse,
				<lb/>quem paris eloquentiae fontem desiderare non ignoro. [5] Abest
				<lb/>vero tantum, ut gratiolam apud te venari canendis pergam laudibus,
				<lb/>quae humillima quantumvis pectora titillant, quod caestu contendere
				<lb/>tecum Dares cum Entello, vel si mavis lancea comminus cum Hectore
				<lb/>Thersites aggredior. [6] Dabis autem veniam, et, si tuam novi humanitatem,
				<lb/>quae nudum litteris virum ornaret, gratiam habebis, eum a
				<lb/>me sermonem introductum esse, quo romanae facundiae, cuius es
				<lb/>celeberrimus cultor, servatum a priscis usum ostendi oporteat:
				<lb/>quibus scilicet verbis vel regum temporibus, vel stante re publica,
				<lb/>vel ea primum a Caesaribus oppressa, orationes concionesque, immo
				<pb n="198"/>
				<lb/>et universam locutionem apud Romanos constet habitam fuisse. [7] Si
				<lb/>vero aridum, ut est, ieiunumque tibi videbitur huiuscemodi orationis
				<lb/>meae genus, indictis christiana religione ieiuniis, et perflantibus
				<lb/>Martio mense ventis, quo in tempore ista scripsi, attribues. Sed ad
			<lb/>institutam disputationem veniamus.</p>
			<div type="chapter">
				<head><lb/>[I]</head> <p>[8] Magna est apud doctos aetatis nostrae homines altercatio, et
					<lb/>cui saepenumero interfuerim contentio, materno ne et passim apud
					<lb/>rudem indoctamque multitudinem aetate nostra vulgato idiomate, an
					<lb/>grammaticae artis usu, quod latinum appellamus, instituto loquendi
					<lb/>more Romani orare fuerint soliti. [9] Nec desunt argumenta utramque
					<lb/>vel impugnantibus vel defendentibus partem; quae si in medium
					<lb/>adduxero, qualibus utrique nitantur fundamentis apparebit; eritque
					<lb/>omnium oculis adeo subiecta huiusce disceptationis materies, ut
					<lb/>quilibet iurisdicundi ignarus, sive, ut dicere Florentini solent, iudex
					<lb/>emporinus, faciliter et ex tempore sententiam ferre non dubitet.
					<lb/>[10] Quam tamen et docti et rerum romanarum callentissimi iudicio
					<lb/>vel ea ratione servaverim ferendam, ne, cum tu pluresque alii, omnium
					<lb/>iudicio saeculi ornamenta, invicem dissentire videamini, ego
					<lb/>unus, in quo tales viri vel contraria sentiant vel addubitent, id ausim
					<lb/>affirmare. [11] In quas vero concesserim partes facile poterit coniicere
					<lb/>qui meminerit me tibi supra bellum indixisse; quod ea gerere modestia
					<lb/>institui, ut nec te impudenter abs me lacessitum, nec me maiorum
				<lb/>sententiae acquiescendo durum pervicacemque videri velim.</p>
			</div>
			<div type="chapter">
				<head><lb/>[II]</head> <p>[12] Memoria tenes, ut opinor, apud summi pontificis Eugenii
					<lb/>auditorium, et pro ipsis ferme cubiculi foribus, cum viri doctissimi
					<lb/>Antonius Luscus, Poggius, Cintius et Andreas Florentinus, apostolici
					<lb/>secretarii, te collegii nostri decus adeuntes, tuam rei, de qua loqui
					<lb/>coeptum est, rogassent sententiam, varias pro temporis brevitate singulos
					<lb/>protulisse opiniones. [13] Tecum enim, si recte memini, Luscus
					<lb/>et Cintius sentire videbantur, vulgare quoddam et plebeium, ut posteriora
					<lb/>habuerunt saecula, Romanis fuisse loquendi genus a litteris
					<lb/>remotum, quo doctissimi etiam oratores apud populum illas dicerent
					<lb/>orationes, quas postmodum multa lucubratione in grammaticam latinitatem
					<lb/>redactas posteris reliquerunt. Cum tamen unam tres ipsi
					<lb/>eamdemque teneretis sententiam, differentia invicem mihi videmini
				<lb/>attulisse argumenta.</p>
			</div>
			<div type="chapter">
				<head><lb/>[III]</head> <p>[14] Negavit Luscus satis simile vero esse litteratum populo
					<lb/>sermonem ab illis factum esse, earum potissime rerum, quas sua aut
					<pb n="199"/>
					<lb/>rei publicae aut amicorum causa probari persuaderique cupivissent;
					<lb/>quod eo tendere videtur, ut aliam litterata vulgatiorem haberi oportuerit
					<lb/>loquelam, qua plebi domestica dicentes ad populum uti conveniret.
					<lb/>[15] Assertionem huiusmodi cum probasset Cintius, argumentum
					<lb/>addidit de Tullo Hostilio Romanorum rege, quod apud Livium Patavinum
					<lb/>primo ab Urbe condita habetur, vocem, qua suos increpavit,
					<lb/>exauditam terrori hostibus fuisse; id ab rege dictum ideo verum esse
					<lb/>suspicantibus, quia alieno ab illis idiomate diceretur. [16] Hinc elicere
					<lb/>visus est velle Cintius Romanis Fidenatibusque unam eamdemque
					<lb/>linguam vulgarem tunc fuisse, nullamque aliam locutionis ab rege
					<lb/>per id tempus quam litterati sermonis differentiam adduci potuisse.
					<lb/>[17] Tu vero, si satis constat memoria, in Luschi et Cintii sententias
					<lb/>pedibus manibusque venisti, quas pro temporis brevitate rationibus
					<lb/>confirmare et Poggium es adnixus vestris partibus adiungere
					<lb/>contraria sentientem; quamquam, nisi vocatu cubicularii ad pontificem
					<lb/>in medio disceptationis aestu tamquam praelio excessisses, qui
					<lb/>nos adtrahere credideras, tuis quas adduxeras rationibus in te reflexis
					<lb/>persuasus ad nos transisses. [18] Cum enim de applausibus populi,
					<lb/>quos nobiles oratores aliquando excitasse legimus, multa in eam
					<lb/>dixisses sententiam, ut fieri posse non videatur plebem indoctam
					<lb/>huiusmodi suavitatem sermonis, quam habemus scriptam, gustasse,
					<lb/>ed vulgare quidpiam, quod tantumdem faceret, fuisse dictum, Caii
					<lb/>Carbonis illud adduxisti: « dictum patris sapiens filii temeritas comprobavit »;
					<lb/>quo dichoreo tantum clamorem contionis excitatum scribit
					<lb/>Cicero, ut admirabile dicat fuisse. [19] Urgente autem Poggio,
					<lb/>et tamquam mucrone tuo ut te confoderet conante, non posse scilicet
					<lb/>sibi persuaderi, quin felicis saeculi beneficio unicum eumdemque sermonem,
					<lb/>quo tunc temporis dicendo scribendoque uterentur oratores,
					<lb/>habuerit multitudo, cuius aures numerositate illa mulcerentur, a nobis
				<lb/>es subtractus.</p>
			</div>
			<div type="chapter">
				<head><lb/>[IV]</head> <p>[20] Quod enim, te absente, nos ipsi postea tamquam praesenti
					<pb n="200"/>
					<lb/>tibi invicem dicebamus, nulli debet videri dubium quin, si altera lingua,
					<lb/>quam si placet velim appelles vulgarem, dictum fuisset, quod postea
					<lb/>in hanc latinam numerositatem orationis est positum, M. Cicero,
					<lb/>Quintilianus, Q. Asconius Pedianus aliique plurimi, quibus oratorum
					<lb/>quaeque minima referre cura fuit otiumque, hanc etiam orationis diversitatem
					<lb/>aliqualiter innuissent; quod nostra et patrum nostrorum aetatibus
					<lb/>a plerisque factitatum vidimus, de florentini Dantis Comoediis,
					<lb/>de luculentis Bocchacii vulgaribus fabulis vel ut ipse appellat novis,
					<lb/>quae cum grammaticis astricto regulis sermone scripta videmus, in
					<lb/>latinitatem dicimus esse conversa. [21] Id, ut opinor, usu eveniet
					<lb/>tibi, si quando in Historia florentina orationem ornate dictam referre
					<lb/>et laudare coget necessitas. In primis autem, quos hactenus scripsisti,
					<lb/>sex libris, id nequaquam abs te factum esse, eam crediderim causam
					<lb/>fuisse, quod illa scribendo nondum superasti tempora, quae multis
					<lb/>saeculis eloquentiae studiis abhorruerunt; cum vero ad nostram veneris
					<lb/>aetatem, nullo poterit abesse pacto, quin inter elegantis cuiuspiam
					<lb/>orationis commemorationem, eam latine et non vulgariter, ut a ceteris
					<lb/>consueverat, ab illo peroratam fuisse scribas. [22] Quando enim primum
					<lb/>Philippi ducis Mediolani bellum quod cum Florentinis gessit
					<lb/>scribere incipies, et legationis Venetorum ad Martinum illa tempestate
					<lb/>pontificem romanum pro pace quaerenda missae mentionem
					<lb/>facturus eris, elegans praeclari Francisci nostri Barbari oratio, quam
					<lb/>tunc ad pontificem publica audientia orator habuit, qualis fuerit
				<lb/>referre conveniet.</p>
			</div>
			<div type="chapter">
				<head><lb/>[V]</head> <p>[23] Sed ad propositam revertamur narrationem. Tam enim
					<lb/>mihi gratus fuisset tuus ad nos transitus, ut recolendae illius oblatae
					<lb/>spei studio, tuae responsionis perverterim ordinem. [24] Primam
					<lb/>instructa contra nos acies tua turmam habuit, imperitam inter Romanos
					<lb/>gentem vulgari corruptela, quod latine diceretur <hi rend="italic">duellum</hi>,
					<lb/>protulisse <hi rend="italic">bellum</hi>, et Gaio qui scriptus est <hi rend="italic">Duellius</hi> ab indoctis
					<lb/>et vulgaribus <hi rend="italic">Bello</hi> fuisse cognomentum: hinc coniici posse dixisti
					<lb/>litteratam vulgari dictionem fuisse differentem. [25] Cintii secundo
					<lb/>loco de regis Tullii vociferatione argumentum reassumpsisti, et
					<lb/>demum ad Gnei Carbonis, quod dictum est supra, concinnum illud
					<lb/>venire coeperas. [26] Haec, nisi fallor, levia sunt argumenta, et
					<lb/>suscepto a me muneri parum obfutura; quae nullam refellendo
					<lb/>haberent difficultatem, si modo ea fuisset intentio, id propositum.
					<lb/>Sed, cum a vobis summis quidem viris non solum ex tempore, sed
					<lb/>tumultuarie sint dicta, quibus, si per datum meditandi spatium liceret,
					<lb/>aut alia sit futura sententia, aut certe plures urgentioresque
					<lb/>probandi quod sentitis suppetant rationes; improbum mihi visum iri
					<pb n="201"/>
					<lb/>videor, si tamquam inermibus extra vallum, data fide, ad colloquia
					<lb/>accitis latera confodiam. [27] Quae itaque a vobis dicta sunt,
					<lb/>tamquam rei indicia mihi proposita, quantum ad rem facere videantur
					<lb/>cum dixero, tum illa ipse afferam, quae inter occupationes assiduas
				<lb/>succisivis dierum horis ad rem facientia colligere potui.</p>
			</div>
			<div type="chapter">
				<head><lb/>[VI]</head> <p>[28] Primum de Tullo, quod Cintius opposuit, si librum in
					<lb/>manus acceperit, nihil facere contra pervidebit. Tullum namque,
					<lb/>inquit Livius, viso Albanorum, qui in partibus suis erant, transitu
					<lb/>ad hostes, clara voce ita suos de concepto timore increpasse, ut
					<lb/>hostes exaudirent; terroremque ad hostes ipsos transisse, qui « audiverant
					<lb/>clara voce dictum »; additque « magnam partem Fidenatum,
					<lb/>ut qui coloni additi a Romanis essent, latine scivisse ».
					<lb/>[29] Qui duas ex hoc facto locutiones Romanis fuisse volet probare,
					<lb/>Romanos Fidenatesque unius eiusdemque sermonis consuetudinem
					<lb/>habuisse ut credat necesse est; hincque arguat regem, qui facti sui
					<lb/>simulatione hostes terrere voluerit, non vulgata apud utrumque
					<lb/>exercitum verba, sed litterata praestantioribus domestica protulisse:
					<lb/>ut, quanto illa plus haberent auctoritatis, dum paucioribus ut innotescerent
					<lb/>niti videretur, eo maiorem hostibus incuteret metum.
					<lb/>[30] Ego autem contrarium ut sentiam, facit Livii textus, apud quem
					<lb/>est Fidenates, quos Romulus subegerit, fuisse Etruscos, lingua, ut
					<lb/>nosti, per id tempus a Romanis differentes, sed inter quos essent
					<lb/>Romani dudum a Romulo in coloniam Fidenas missi. [31] Unde regis
					<lb/>vaframentum nulla institutum alia ratione crediderim, quam ut suorum
					<lb/>animos confirmaret, et simul hostem ne circumveniretur dubitaturum
					<lb/>terreret; hinc clara voce a Livio dicitur exclamasse, id est alta
					<lb/>et aperta Romanis qui apud eum essent, illisque qui coloniam inhabitarent
					<pb n="202"/>
					<lb/>inimicam domestica: verbis enim, quod vos pergeretis dicere,
					<lb/>litteratis et multitudini ut fuissent incognitis suos adhortari
					<lb/>aut inimicos terrefacere voluisse extrema quaeque metuentem, cum
					<lb/>pristina regis prudentia parum quadrasset. [32] Latine ergo magnam
					<lb/>Fidenatum partem scivisse signanter scripsit Livius; non ut vulgaritatem
					<lb/>sermonis aliquam fuisse innueret, sed ut scituris Fidenates
					<lb/>fuisse Etruscos, et exauditam regis vocem intelligere nequivisse suspicaturis,
				<lb/>responderet.</p>
			</div>
			<div type="chapter">
				<head><lb/>[VII]</head> <p>[33] Duellii tui ratio parvi brevisque inter nos duelli momentum
					<lb/>est habitura, cum illud e vestigio dirimant infrascripta
					<lb/>Ciceronis in Oratore verba: « Quid vero licentius, quam quod
					<lb/>hominum etiam nomina contrahebant, quo essent aptiora? Nam...
					<lb/><hi rend="italic">duellum bellum</hi>... nominaverunt, cum superiores appellati essent
					<lb/>semper <hi rend="italic">Duelli</hi> ». [34] Nullam inde, ut mihi videtur, coniecturam
					<lb/>facere licet aut <hi rend="italic">bellum</hi> vulgare aut <hi rend="italic">duellum</hi> fuisse litteratum, sed
					<lb/>licentiam in ea re multitudinis ostendit, de qua statim plurima
					<lb/>intulit eum habentia sensum, ut ornate nedum litteraliter dicere
					<lb/>si volumus, trito loquendi usu populo concedamus, scientiam,
					<lb/>ut de se ipso dicit, nobis reservemus. [35] De Gnei Carbonis
					<lb/>solutae orationis versu satis multa dixi: si qua vero videbuntur
					<lb/>reliqua, a nostris illa requires argumentationibus, quas Poggium Andreamque
					<lb/>mecum facturos intelligo. [36] Sed satis supraque in portu
					<lb/>vestro securus navigavi. Iam tandem vela in suprema mali parte diu
					<lb/>haerentia pandamus, et multorum, quos nulla collegii necessitudine
					<lb/>prohibitos acrius incumbere suspicor lato pelagi campo, fluctibus
					<lb/>exponamur. [37] Velim tamen cum certaturis mecum omnibus illud
					<lb/>fore imprimis mihi commune, ut litterata orationis latinitate, quam
					<lb/>Romanis omnibus femellis pariter cum viris unicam fuisse constanter
					<lb/>assevero, doctos longe multum indoctam multitudinem praestitisse
					<lb/>concedam; in quo autem quantumque differentes fuerint cum probavero,
					<pb n="203"/>
					<lb/>tum facile et in promptu erit demonstrare, immo quod intendimus
				<lb/>demonstratum esse apparebit.</p>
			</div>
			<div type="chapter">
				<head><lb/>[VIII]</head> <p>[38] M. Cicero, latinitatis illustrator, et idem orator eximius,
					<lb/>in Oratoris libro, priusquam ad Gn. Carbonis locum veniat
					<lb/>de quo superius tam multa sunt dicta, numerosae orationis documenta
					<lb/>formans, sic inquit: « quia nec numerosa esse ut poema, neque
					<lb/>extra numerum, ut sermo vulgi est, debet oratio; alterum nimis est
					<lb/>iunctum, ut de industria factum appareat, alterum nimis dissolutum,
					<lb/>ut pervagatum ac vulgare videatur ». [39] Hic, Aretine clarissime,
					<lb/>hic altum sunt mihi iacienda quaestionis propositae fundamenta. Cum
					<lb/>enim inde colligi liceat tres latinae dictionis formas tunc fuisse, poeticae
					<lb/>unam numeris astrictam, oratoriae alteram nec contextam numeris
					<lb/>nec carentem, vulgaris tertiam fluentem et quaquaversum sine
					<lb/>numero sine ordine dilabentem; quae docti partes erant, quae indocti
					<lb/>apparet. [40] Qui namque cantu et modis quibusdam apta et regulis
					<lb/>coercita oratione poema voluerunt conficere, ut multarum rerum scientiam
					<lb/>longo imbibissent temporis spatio necesse fuit; [41] qui item
					<lb/>propositam rem definire et ad commune iudicium popularemque intelligentiam
					<lb/>ornate, graviter, explanate voluerunt accomodare, quanta
					<lb/>eos didicisse oportuerit, Ciceronem dicere novisti, apud quem est,
					<lb/>praeter multa quae enumeravit, tenendam esse oratori omnium rerum
					<lb/>scientiam; [42] abiectum vero genus tertium tamquam natura ipsa
					<lb/>omnibus in commune datum, etsi iisdem quibus superiora duo conficiebatur
					<lb/>verbis, nulla tamen arte, nullis habebatur regulis, sed dissolutum
					<lb/>ac pervagatum erat, cumque in vulgi possessione remaneret,
				<lb/>maiora illa attingere non valentis, vulgare appellabatur.</p>
			</div>
			<div type="chapter">
				<head><lb/>[IX]</head> <p>[43] Nec tamen ideo non latinum vel, quale nostra habent
					<pb n="204"/>
					<lb/>tempora vulgare, omni latinitate carens erat, sed, quod in fratribus
					<lb/>iisdem genitis parentibus saepenumero videmus contingere, ut militia
					<lb/>unus, alter doctrina clari evadant, tertio per vitae ignaviam, aut quia
					<lb/>sinistro sit natus sidere, inglorio remanente, trinae huiusmodi locutionis
					<lb/>latinae germanitati accidisse constat; ut, quamquam uno eodemque
					<lb/>patre Latio una eademque parente Carmenta genitae, et in
					<lb/>unis eisdemque laribus romanis educatae fuerint, quae locutiones
					<lb/>doctrina se se ornarunt in primarias evaserint, germanam post terga
					<lb/>tertiam inter vulgares incomptam squalidam ingloriam relinquentes.
					<lb/>[44] Rursus, quem natura flavifuscum dederit, si capillus diu multum
					<lb/>illotus incomptusque habebitur, fuliginosus squalidus obsitusque
					<lb/>fiet: fac lascivam mulierem et cupidinis facibus agitatam hunc pectere,
					<lb/>et superinfuso quem noverunt liquore delibutum ad solem siccare,
					<lb/>flavus nitidusque, quales Helenae fuisse tuus scribit Homerus, aut
					<lb/>florentinae mulieres habent, impensa huiusmodi opera deveniet:
					<lb/>eumdem in planum passumque et cervicem humerosque complentem
					<lb/>adhibito calamistro inustum in annulorum coronam eadem muliebris
					<lb/>vanitas crispabit. [45] Pari itidem forma, quam Romani prima loquendi
					<lb/>consuetudine communem habuerant dictionem, bonarum artium
					<lb/>studiis excolentes nonnulli reddiderunt meliorem; et partim eloquentiae
					<lb/>artibus illustratam in orationis solutae instrumentum redegerunt,
					<lb/>partim modulatione vestitam pressa et angusta carminis aptitudine
				<lb/>concinnatam poema esse fecerunt.</p>
			</div>
			<div type="chapter">
				<head><lb/>[X]</head> <p>[46] Possem plurima huiuscemodi afferre, sed vereor ne sint
					<lb/>qui hanc locutionis partitionem cum mihi concesserint, contendant
					<lb/>infimum illud litteris abhorrens nulla ex parte latinum, sed quale
					<lb/>nostra habet aetas vulgare fuisse; hinc mea in me tela retorqueant,
					<lb/>et oratores dicant, cum populo orationes suas probari vellent, illa dicendi
					<lb/>foeda vulgaritate usos, quam postea defaecatam in limata scriberent
					<lb/>latinitate, sicque arma hosti parasse, quibus ipse conficerer,
					<lb/>et in prima disceptationis cunabula repulsus fuisse videbor.
					<lb/>[47] Istis ut respondeam, non eo inficias minori et apud populum tritiori,
					<lb/>quod vulgare secum etiam appellabo, verborum genere usos, qui
					<lb/>multitudini dicendo persuadere voluerunt; latinis vero verbis et
					<lb/>nostris, quae appellamus vulgaria, nequaquam adsimilibus id factum
					<lb/>fuisse plurima docebunt Ciceronis verba, quae habentur in Bruto.
					<lb/>[48] Quid enim, quaeso te, aliud latine diligenter loquendi laus, quam
					<pb n="205"/>
					<lb/>Flaminio et pluribus attribuit, sibi vult, quam alios laude indignos
					<lb/>et ab eo de industria praeteritos non diligenter latine, dum orarent,
					<lb/>sed tamen latine locutos fuisse? 49 Incomptam vero in Quinto Catulo
					<lb/>latini sermonis integritatem laudare est sine fuco illam aut
					<lb/>conatu aliquo a mera vulgi consuetudine tractam ostendere. [50] Quid
					<lb/>expressius quod intendimus, quid significantius ostendit, quam quod
					<lb/>Cottam praetorium « cum verbis tum etiam ipso sono quasi subrustico »
					<lb/>persecutum antiquitatem atque imitatum dicit? [51] Prudentem
					<lb/>illum, qui litteras attigisse debuerat, ut eloquentia sua populo
					<lb/>probaretur, verba ipsa nedum ea aetate trita et passim vulgo usitata
					<lb/>in buccam accepisse crediderim, sed, si quo rei vocabulo periti novam
					<lb/>limatioremque adduxerant consuetudinem, eo ipso loco rudem
					<lb/>se se ostendisse, et qualia sunt apud Ennium: « Vulturis in silvis
				<lb/>miserum mandebat homonem », verba frequentasse.</p>
			</div>
			<div type="chapter">
				<head><lb/>[XI]</head> <p>[52] De Curione autem, de Gracchorum matre Cornelia et
					<lb/>Gaio Caesare qualia dicat qui audiverit, ut armis depositis se victum
					<lb/>fateatur necesse erit. « Erant, inquit Cicero, quibus videretur illius
					<lb/>aetatis tertius Curio, quia splendidioribus fortasse verbis utebatur,
					<lb/>et quia latine non pessime loquebatur, usu credo aliquo domestico;
					<lb/>nam litterarum admodum nihil sciebat ». [53] Litterarum nihil scivisse
					<lb/>et latine non pessime locutum Curionem fuisse, usu aliquo
					<lb/>factum domestico credidit Cicero. Si tantam itaque vim domesticus
					<lb/>habebat usus, ut sine doctrina, sine litteris non pessime latine loquentem
					<lb/>splendidioribus uti verbis et tertium urbis oratorem faceret
					<lb/>Curionem, non latinus esse non potuit sermo ille domesticus. [54] Ne
					<lb/>vero suspicari liceat fuisse curiosos in Curionis domo, qui carentem
					<pb n="206"/>
					<lb/>litteris infantem latinitate a litteratura profecta tamquam picam
					<lb/>imbuissent, quod de Bartholomeo tonsoris filio cive florentino factum
					<lb/>videmus, qui licet quintum aetatis annum vix emensus dicatur, subministratas
					<lb/>ab eruditissimo fratre Ambrosio nostro luculentas orationes
					<lb/>summo pontifici memoriter cum omnium admiratione pronunciat,
					<lb/>[55] de eodem inferiore loco scribit Cicero: « etsi pupillus relictus
					<lb/>est, patrio fuisse institutum puro sermone assuefactum domi ».
					<lb/>Cum enim « assuefactum domi patrio fuisse institutum sermone »,
					<lb/>eam de qua dixi suspicionem facere videretur, « puro » addidit; quem
				<lb/>scilicet nullum admiscuisset litteraturae condimentum.</p>
			</div>
			<div type="chapter">
				<head><lb/>[XII]</head> <p>[56] Urgebunt item qui contra sentiunt: si patrius sermo sine
					<lb/>litteris Curioni oratoriam conferre potuit, omnes pariter cetarios laniosque
					<lb/>et totam Terentiani Gnatonis salutatorum turbam in claros
					<lb/>oratores evadere debuisse. [57] Hanc etiam obiectionem confutabit
					<lb/>Cicero, apud quem superiore loco de ipso Curione tractantem sic est:
					<lb/>« sed magni interest quos quisque audiat quotidie domi, quibuscum
					<lb/>loquatur a puero, quemadmodum patres, paedagogi, matres etiam
					<lb/>loquantur. Legimus epistolas Corneliae matris Gracchorum, apparet
					<lb/>filios non tam in gremio educatos, quam in sermone matris. Auditus
					<lb/>est nobis Laeliae saepe sermo: ergo illam patris elegantia tinctam
					<lb/>vidimus, et filias eius Mutias ambas, quarum sermo mihi fuit notus,
				<lb/>et neptes Licinias ».</p>
			</div>
			<div type="chapter">
				<head><lb/>[XIII]</head> <p>[58] Magni interesse audivisti, quos quisque domi audiat,
					<lb/>quibuscum loquatur: opinor non negabis, in vulgari aetatis nostrae
					<lb/>loquendi genere, cuius gloriam inter Italicos apud Florentinos esse
					<lb/>concesserim, multo facundiores esse qui honesto nati loco ab urbanis
					<lb/>educati parentibus et civilibus innutriti sint officiis, quam ceteram
					<lb/>ignavae aut rusticanae multitudinis turbam; cumque eisdem verbis
					<pb n="207"/>
					<lb/>sermonem utrique conficiant, suaviloquentia unum placere multitudini,
					<lb/>incondito garritu alterum displicere. [59] Pari modo apud
					<lb/>Romanos, etsi latinis omnes verbis, quibus uni utebantur et reliqui,
					<lb/>quos tamen parentes educatio consuetudo bona et morum gravitas
					<lb/>vita praestantiores reddiderunt, quamquam litteris carerent, oratione
					<lb/>etiam praestantiores ac potentiores erant, tantamque vim habuit domi
					<lb/>bene instituta cum vivendi tum etiam loquendi norma, ut mulieres
				<lb/>Corneliam Laeliam Mutias Liciniasque facundiae laudibus illustraverit.</p>
			</div>
			<div type="chapter">
				<head><lb/>[XIV]</head> <p>[60] Restat ut C. Caesaris testimonio innixus Cicero latinitatem
					<lb/>Romanis omnibus eam sine litteris fuisse ostendat, quam doctrinis
					<lb/>partam pauci non ignorare vix possumus, idque facere cum
					<lb/>perget, simul, cetarii laniique quamobrem paribus ignoratione litterarum
					<lb/>dispares eloquentia invenirentur, docebit. [61] Cum enim illum
					<lb/>omnium fere oratorum latine elocutum elegantissime dixisset, paulo
					<lb/>post addidit: « aetatis illius ista fuit laus, tamquam innocentiae, sic
					<lb/>latine loquendi »; [62] et item infra: « Caesar autem rationem adhibens
					<lb/>consuetudinem vitiosam et corruptam pura et incorrupta consuetudine
					<lb/>emendat. Ita cum ad hanc elegantiam verborum latinorum,
					<lb/>quae, etiam si orator non sis et sis ingenuus civis romanus, tamen
					<lb/>necessaria est, adiungit illa oratoria ornamenta dicendi ». [63] Si haec
					<lb/>sola, Leonarde, verba disceptationis nostrae principio allegassem, sufficere
					<lb/>potuit Ciceronis in Caesare testimonium, aetatis illius felicitate,
					<lb/>quod mihi saepe et variis dicendum fuit modis, latine omnes fuisse
					<lb/>locutos, facundos autem ab infantibus partim consuetudinem bonam,
				<lb/>partim discrevisse doctrinam.</p>
			</div>
			<div type="chapter">
				<head><lb/>[XV]</head> <p>[64] Hic tamen maiorem de integro suboriri quaestionem
					<lb/>video. Si enim quod dixi etiam stabit, omnes pariter latinis verbis
					<lb/>usos, mulieres et viros, servos et liberos, doctos et litterarum ignaros,
					<lb/>cum diversam pro vitae et morum qualitate dicendi facultatem plurimis
					<lb/>fuisse concesserim, eos qui domestica consuetudine et studiorum
					<lb/>flagrantia elegantissimae orationis praestantiam, quod de Caesare
					<lb/>supra est dictum, consecuti fuerint, maioribus quam quae possent
					<pb n="208"/>
					<lb/>a multitudine intelligi verbis uti debuisse; hinc eo recidat nostra
					<lb/>controversia oportebit, ut, licet abiectum hoc nostrum vulgare nulla
					<lb/>illis ex parte cognitum, sed ceteris cum sordibus reservatum nobis
					<lb/>fuisse concedatur, dissoluto et pervagato, quod vulgare illis erat, locutionis
					<lb/>modo pronuntiasse dicamus oratores. [65] Suspensum te videor
					<lb/>videre, cum ad hunc veneris locum, de mea morum urbanitate
					<lb/>iudicium ferre meditantem; quasi vero, si attenuato etiam dicendi
					<lb/>genere oratores prohibitos fuisse contendam, qui falso obiecta vulgaritatis
					<lb/>nostrae macula illos purgaverim, subrusticus pertinaxque censeri
					<lb/>possim, dum omnia quaecumque tueri intenderim mihi ab aliis
					<lb/>tribui, ipse nulla ex parte illis cedere velim. [66] Verum enim vero
					<lb/>nihil a me longius abest quam rixosa et contentiosa rusticitas; quin
					<lb/>immo sola in re una pervicax contentiosusque videri et esse velim, ut
					<lb/>si plurimos habeo pares, nulli me facilitate inferiorem esse contendam.
					<lb/>[67] De re itaque felici auspicio transigemus, omnibusque
					<lb/>utrimque vel resecatis quae superfluunt, vel quae desunt adiectis,
					<lb/>medium quemdam certumque eliciemus in orando servatum a priscis
					<lb/>oratoribus dicendi modum; quem praeter multa superius dicta in
					<lb/>id ipsum ducentia rationibus coniecturisque se se aliter habere nullatenus
				<lb/>potuisse docebo.</p>
			</div>
			<div type="chapter">
				<head><lb/>[XVI]</head> <p>[68] Constet vero primum inter nos necessarium est, sive
					<lb/>grandibus, sive abiectis, sive dissipatis, sive coercitis ratione verbis
					<lb/>oratum fuerit, verba orationum, dum pronuntiarentur, fuisse latina,
					<lb/>qualia nunc dicimus litterata. [69] Infimae autem vulgatissimaeque
					<lb/>locutionis more oratores ad populum verba fecisse ut credam, facere
					<lb/>posset qui ostenderet ignaram litterarum multitudinem urbanioris
					<lb/>eruditiorisque stili verba intelligere satis nequivisse, eaque oratores
					<lb/>necessitate adductos, ornatiore verborum compositione omissa, minima
					<lb/>quaeque ac vilissima fuisse dicendo amplexatos. [70] Futurum
					<lb/>vero qui huiusmodi necessitatem probare possit non magis timeo,
					<lb/>quam elegantissimis lectissimis ornatissimisque verbis semper oratum
					<lb/>fuisse confidam demonstrare. [71] Qualis igitur fuerit medius
					<lb/>ille orandi modus, quem pro icti transactionis nostrae foederis conditionibus
					<lb/>elicere sum pollicitus, cum audiveris, adversarios introducendae
					<lb/>vilitatis, et me pariter elegantissimi splendoris verborum asserendi
				<lb/>necessitate liberatos intelliges.</p>
			</div>
			<div type="chapter">
				<head><lb/>[XVII]</head> <p>[72] Oblata est mihi hoc loci facultas amplificationis maximae,
					<lb/>si aut ingeniolum ostentandi aut opus producendi libido animum
					<lb/>incessisset. Quam enim late pateat de figuris orationis campus, quamque
					<lb/>multa de gravi, de mediocri, de attenuata possint dici, non ignoras,
					<pb n="209"/>
					<lb/>quae ideo ad rem ipsam, qua de re agitur, plurimum viderentur
					<lb/>facere; quia (?), ubi supremi oratoriae facultatis praeceptores tria
					<lb/>ipsa dicendi genera et quidem inter se se non parum differentia ab
					<lb/>intimis rhetoricae artis visceribus profecta asseruerint, ineptum me
					<lb/>censeri iturum non dubito, si in unum idemque illa confundere perrexero;
					<lb/>sed memineris velim verborum non characterum, locutionis
					<lb/>non compositionis, corticis non medullae artis disputationem a me
					<lb/>institutam esse. [73] Quantumvis enim longe distent ac inter se
					<lb/>se differant orationum nervi succusque, quantumvis sententiarum
					<lb/>gravitate exornationibusque dispares sint, quantumvis ad suasionem
					<lb/>efficacioribus subtilioribusque locis una magis refarciatur oratio quam
					<lb/>altera, iisdem tamen prope verbis una quaeque dicatur oportet; vel
					<lb/>si aliqua gravis recipiet, quae attenuatam vel mediocrem non deceant
					<lb/>figuram, non tamen erunt talia, quae ignorantes qua ratione in ea
					<lb/>potius quam in aliis ponantur orationibus, quid significent, quid importent,
				<lb/>intelligere non possint.</p>
			</div>
			<div type="chapter">
				<head><lb/>[XVIII]</head> <p>[74] Tenes, ut opinor, ex supradictis oratores nulla per
					<lb/>auditorum imperitiam necessitate prohibitos fuisse, quo minus vel
					<lb/>grandes et ornati essent, vel medium dicendo aut infimum genus
					<lb/>orationis sectarentur; sicque promissum a me orandi modum habes
					<lb/>a priscis servatum, talia scilicet eos verba orando habuisse, qualia
					<lb/>per ingenii doctrinae et artis facultatem suppetebant, et pari ab indocta
					<lb/>multitudine intelligentia unumquemque illorum exauditum fuisse.
					<lb/>[75] Ut autem minima, sed forsan minus quam prima fronte
					<lb/>videbitur, remota similitudine id suadere incipiam, quid ipse aliquando
					<lb/>consideraverim attende. [76] Magnam in Curia romani pontificis
					<lb/>servientium nobis turbam, Gallos Cimbros Teutonos Alamannos
					<lb/>Anglicos Britannos Pannoniosque, et diversam penitus ab italica
					<lb/>linguam habentes alios, semper esse videmus, qui, etsi litteras sciunt,
					<lb/>adeo tamen rudes et artis grammaticae aliarumque scientiarum aliquando
					<lb/>ignari sunt, ut licet prima attigerint rudimenta et quamdam
					<lb/>ex consuetudine sibi comparaverint latini sermonis litterati practicam,
					<lb/>illitterati et penitus idiotae dici possint. [77] Hos si latine quidquam
					<lb/>feceris dicere, unde barbarismus soloecismusque nomina habuerint
					<lb/>nihil est amplius quod requiras; nam dicendo dissolutos pervagantesque
					<lb/>illos cernere est, sed (?) nulla primis secunda, aut postremis
					<lb/>media quae dixerint cohaerent; et tamen orationes sermonesque
					<lb/>qui a doctissimis litteratis fiunt, quid sibi velint, quas ob res dicantur,
					<pb n="210"/>
					<lb/>intelligunt. [78] Nostros vero (?), qui nec syllabas iungere, nec
					<lb/>prima noverint elementa, saepenumero vidi, cum litteratis interfuissent
					<lb/>doctorum hominum sermonibus, sensum excepisse; cumque ab
					<lb/>illis sciscitarer quo id evenisset modo, mihi respondisse, vicinitatem
					<lb/>similitudinemque vulgari et latino sermoni permaximam sibi videri,
				<lb/>quam audientes facilius sentire quam dicendo referre possent.</p>
			</div>
			<div type="chapter">
				<head><lb/>[XIX]</head> <p>[79] Qua vel maxima adducor coniectura, ducentis supra millesimum
					<lb/>annis post conditam urbem, priusquam ulla barbaries, quae
					<lb/>diu resedisset vel populo romano par vel numero et potentia superior,
					<lb/>urbem accoluisset, quaecumque dicerentur litterata latinitate
					<lb/>poemata orationesque omnes pariter intellexisse. [80] Hinc tanta
					<lb/>penes quoscumque indoctos aeque ac doctos, non poetarum oratorumque
					<lb/>solummodo, sed Roscii ceterorumque cum illis vicinitatem
					<lb/>habentium gratia, hinc maximi honores, hinc maxima utrisque praemia
					<lb/>a populo romano exhiberi solita proficiscebantur. [81] Si enim,
					<lb/>quod aetate nostra in melioris stili orationibus contingere videmus,
					<lb/>quodque a Romanis factitatum fuisse quibusdam videri supra memoravi,
					<lb/>quae poetae dixerant concinne Roscium vulgatiori lingua recitare
					<lb/>oportuisset, quidquid leporis, quidquid suavitatis, quidquid
					<lb/>enargiae poemati inerat, translatione ipsa corruptum evanuisset, et
					<lb/>tamquam in minus sincerum vas traductum acescere coepisset.
					<lb/>[82] Quamquam quid ipse in hoc existimem frustra dici video; cum
					<lb/>Cicero ipse non minus rem istam mecum asseveret, quam si nostro
					<lb/>huic sermoni vivus interveniens mihi patrocinium afferre voluisset.
					<lb/>[83] Verba ipsius ex Oratoris libro attente velim audias: « in
					<lb/>versu theatra tota exclamant, si fuit una syllaba aut
					<lb/>brevior aut longior; nec vero multitudo pedes novit, nec ullos numeros tenet,
					<lb/>nec illud quod offendit aut cur aut in quo offendat intelligit; et
					<lb/>tamen omnium brevitatem et longitudinem in sonis, sicut acutarum
					<lb/>graviumque vocum iudicium ipsa natura in auribus nostris collocavit ».
					<lb/>[84] Et paulo inferius: « sed in versibus res est apertior; quamquam
					<pb n="211"/>
					<lb/>etiam a modis quibusdam cantu remota soluta esse videatur
					<lb/>oratio, maximeque id in optimo quoque eorum poetarum qui lyrici
					<lb/>a Graecis nominantur, apparet; quos cum cantu spoliaveris nuda paene
				<lb/>remanet oratio ».</p>
			</div>
			<div type="chapter">
				<head><lb/>[XX]</head> <p>[85] Audisti, naturam ipsam in illorum auribus acutarum graviumque
					<lb/>vocum collocasse iudicium; « nostris » enim quod dixit,
					<lb/>non suis summorumque virorum sed multitudinis romanae intelligi
					<lb/>voluisse, id declarat quod supra dixerat, multitudinem pedes non novisse.
					<lb/>[86] Pedes ergo multitudinem ignorasse et nullos tenuisse
					<lb/>numeros, quae ad brevioris aut longioris syllabae dissonantiam exclamaret,
					<lb/>eo tendit, ut sine vulgaritatis cuiuspiam suspicione latinitatem
					<lb/>puram omnibus, paucis doctam credi liceat fuisse. [87] Huc etiam
					<lb/>accedunt de urbanitatis sono quae a Cicerone dicuntur in Bruto:
					<lb/>recinere in romanis oratoribus nescio quid urbanius, quo externi
					<lb/>caruerint oratores, sonum scilicet et tamquam verborum orationisque
					<lb/>accentum, qui nedum in scriptis sentiebatur orationibus, quas illi
					<lb/>reliquerant oratores, de quibus Cicero iudicium tunc ferebat; sed
					<lb/>vix quid qualeque fuerit intelligi potest. [88] De Gaii et Lucii fratribus
					<lb/>Caepasii filiis, quae idem habet Brutus, ad rem similiter videntur
					<lb/>facere, quos « oppidano quodam et incondito genere dicendi »
					<lb/>usos, non ex scriptis orationibus sed ex vocis pronuntiationisque sono
					<lb/>parum laudatos videtur Cicero pertransire. [89] Magna meo iudicio
					<lb/>argumenta latinitatem litteratam, de qua totiens dixi, unicum fuisse
					<lb/>idioma romanae multitudini, quae et syllabarum brevitatem longitudinemque
					<lb/>in versu sentiret, ac urbanitatis sonum saporemque vernaculum
					<lb/>et oppidanum genus dicendi internoscere posset. [90] Id
					<lb/>enim in nostra litterarum ignara multitudine utrum contingat nosti,
					<lb/>quae nedum gravis aut acutae vocis in carmine heroico sive lyrico
					<lb/>iudicium habet, sed carmina quid sint penitus ignorat, et urbanitatem
				<lb/>a rusticitate solo vestitu lautiorisque mensae discernit apparatu.</p>
			</div>
			<pb n="212"/>
			<div type="chapter">
				<head><lb/>[XXI]</head> <p>[91] Stationibus, ut video, erumpet impetumque faciet quispiam
					<lb/>et cornuta urgebit quaestione, verborum ne desinentias
					<lb/>et tempora ac modos nominumque inflexionem et numeros servasse, an
					<lb/>penitus confudisse multitudinem credam, qui latinitate illam perpetua
					<lb/>usam esse contenderim. [92] Si vero affirmans respondebo, id penitus
					<lb/>impossibile clamabit fuisse, cum artis grammaticae regulis ista confici
					<lb/>oporteat, a qua multitudinem ipsam accuratissime relegavi; sin negabo,
					<lb/>qualis illa fuerit latinitas interrogabit. [93] Cui velim una
					<lb/>satisfaciat responsio: nec didicisse, nec naturae aut bonae consuetudinis
					<lb/>munere regulas indoctam multitudinem scivisse, quibus grammaticam
					<lb/>orationem omni ex parte congruam faceret, neque etiam tam
					<lb/>longe a variationibus inclinationibusque et reliqua grammaticae orationis
					<lb/>compositione illius latinitatem abfuisse, quin litterata, qualem
					<lb/>mediocriter aetate nostra docti habent, oratio et videretur et esset.
					<lb/>[94] Id, quia scriptis priscorum testimoniis ostendere longum
				<lb/>esset, viventium vocibus probare est animus.</p>
			</div>
			<div type="chapter">
				<head><lb/>[XII]</head> <p>[95] Si Pelignos Brutios, si Marsos Aequiculos Campanos
					<lb/>Sabinos et vicinas urbi gentes alias, quae loca inhabitant montana,
					<lb/>adiverit Mediolani Brixiae aut in reliquis Galliae Cisalpinae urbibus
					<lb/>civiliter enutritus et apprime doctus, loquentes rusticos mulieresque
					<lb/>audiens communis Romanorum loquela qualis olim fuerit scire numquam
					<lb/>desiderabit: plurima illic, quae longo studio et assidua librorum
					<lb/>revolutione vix discere potuerit, scalpra inter et sarculos et asello
					<lb/>bobusque adhortandis deterrendisque frequentari latina sentiet
					<lb/>verba. [96] Quamquam urbs Roma, quae pristino virtutis splendore
					<lb/>exhausta paucas reliquis in rebus sui ipsius reliquias habet integras,
					<lb/>non minimum huiusce rei hucusque servat indicium; [97] viros tamen
					<lb/>ibi a cursu loquendi pristino quam mulieres magis deflexisse
					<lb/>ideo crediderim, quia minorem ipsae cum externis rarioremque sermonis
					<lb/>consuetudinem habent. [98] Eas saepenumero adverti, mutua
					<lb/>salute obvianti data redditaque, bonam valetudinem ceterasque domus
					<lb/>condiciones verbis magna ex parte litteratis vicissim interrogantes,
					<pb n="213"/>
					<lb/>maiorem, ut existimo, quam quae a nostrorum paucis servari
					<lb/>possit, urbanitatis et gentis romanae vernaculi saporis proprietatem
					<lb/>elegantiamque adhibere. [99] Quae res Poggium Andreamque, ut
					<lb/>dicere soliti sunt, primo impulit ut nostrae huic de latinitate multitudinis
					<lb/>opinioni obstinate inhaeserint. [100] Tempora vero modos
					<lb/>numerosque et casus ab arte illas nequaquam nosse non dubito,
					<lb/>quas tamen alicubi errantes multa recte et ordine video proferre;
					<lb/>quamquam omnibus ubique apud Italos corruptissima etiam vulgaritate
					<lb/>loquentibus idiomatis natura insitum videmus, ut nemo tam
					<lb/>rusticus, nemo tam rudis tamque ingenio hebes sit, qui modo loqui
					<lb/>possit, quin aliqua ex parte tempora casus modosque et numeros
					<lb/>noverit dicendo variare, prout narrandae rei tempus ratioque videbuntur
				<lb/>postulare.</p>
			</div>
			<div type="chapter">
				<head><lb/>[XXIII]</head> <p>[101] Contra item, ut video, superiore loco tractata obiectio
					<lb/>adduci poterit. Si litterarum ignorantia, quod quidem ex superioribus
					<lb/>argui licet, nihil prohibebat quo minus omnes, indocti aeque ac docti,
					<lb/>vel ipsi orarent vel orantes intelligerent, doctrinam minime necessariam
					<lb/>fuisse, et, eadem illa quae contra lanios cetariosque adduxi resumentes,
					<lb/>assuefactionem domesticam, quod Curioni evenit, praestantem
					<lb/>formare oratorem potuisse contendent. [102] Hos Cicero ipse
					<lb/>in Bruto faciliter confutavit; cuius haec sunt verba: « Quid dicam
					<lb/>opus esse doctrina? sine qua si quid bene dicitur adiuvante natura,
					<lb/>tamen id quia fortuito fit semper paratum esse non potest ». [103] Et
					<lb/>infra, cum de Antonio et Crasso diceret: « omnia veniebant Antonio
					<lb/>in mentem, eaque suo quaeque loco, ubi plurimum proficere et
					<lb/>valere possent, ut ab imperatore equites pedites levis armatura, sic
					<lb/>ab illo in maxime opportunis orationis partibus collocabantur », fortuito
					<lb/>dixit fieri, quod sine doctrina bene diceretur, adiuvante natura,
					<lb/>et ideo semper paratum esse non posse: ea vero quae dicerentur ex
					<lb/>arte, tamquam instructam ordine aciem suo quaeque loco ubi plurimum
					<lb/>proficere aut valere possent collocari. Quare huic etiam parti
				<lb/>satis supraque factum velim.</p>
			</div>
			<pb n="214"/>
			<div type="chapter">
				<head><lb/>[XXIV]</head> <p>[104] Succisis, ut vidisti, plurimis quaestionum capitibus,
					<lb/>aliud video ab hac nostra non lernaea sed romana hydra caput pullulasse:
					<lb/>prisci ne oratores, quos latine facio orasse iisdem quibus
					<lb/>orationes suae sunt scriptae verbis, illa dixerint. Latam habet ea
					<lb/>quaestio venam, et unde rivuli doctrina pleni deduci possint, nisi
					<lb/>libello, quem pro rei parvitate satis crevisse video, dandus esset modus.
					<lb/>[105] Illud tamen constare certum est: paucas admodum orationes
					<lb/>ut scriptae sunt a Cicerone habitas, praeter illas quae scripto
					<lb/>fuerunt dictae; cum Pedianus ipsum nonnullas aliter pronunciasse
					<lb/>quam ediderit scriptas, notariorum testimonio qui illarum singula
					<lb/>exceperunt verba, expresse affirmet; [106] et ipse Cicero, cum aliis
					<lb/>in locis tum maxime ad Trebatium scribens, orationes dudum habitas,
				<lb/>quia satis limatae non essent, nondum edidisse dicat.</p>
			</div>
			<div type="chapter">
				<head><lb/>[XXV]</head> <p>[107] Extremam mihi restare video responsionem: qua ratione
					<lb/>quibus temporibus causisque factum credam, ut vulgaritatem
					<lb/>hanc nostram cum universae multitudinis latinitate, quam ostendere
					<lb/>conatus sum apud priscos fuisse, permutaverimus. Id vero, licet
					<lb/>iucundam pro rerum vetustarum cognitione narrationem habere videatur
					<lb/>posse, brevi expediam, et causas originemque huiusmodi iacturae
					<lb/>quam fecimus strictim attingam. [108] Cum de Caesare dixisset Cicero
					<lb/>quod supra retuli: « aetatis illius ista fuit laus, tamquam innocentiae,
					<lb/>sic latine loquendi », statim addidit: « nec omnium tamen, nam illorum
					<lb/>aequales Pacuvium et Caecilium videmus male locutos. Sed omnes
					<lb/>tum fere, qui nec extra urbem hanc vixerant, neque eos aliqua
					<lb/>barbaries domestica infuscaverat, recte loquebantur ». [109] Temporibus
					<lb/>vides quae Ciceronis aetatem praecesserant illos qui aut extra
					<lb/>Romam vixerant, aut Romae domesticam habuerant aliquam barbariem,
					<lb/>a nitore locutionis romanae aliqualiter recessisse, et barbarie
					<lb/>illa infuscatos fuisse: [110] postea vero quam urbs a Gothis et Vandalis
					<lb/>capta inhabitarique coepta est, non unus iam aut duo infuscati,
					<lb/>sed omnes sermone barbaro inquinati ac penitus sordidati fuerunt;
					<pb n="215"/>
					<lb/>sensimque factum est, ut pro romana latinitate adulterinam hanc
				<lb/>barbarica mixtam loquelam habeamus vulgarem.</p>
			</div>
			<div type="chapter">
				<head><lb/>[XXVI]</head> <p>[111] Multas, ut principio sum pollicitus, utriusque partis
					<lb/>argumentationes, et illorum qui vulgarem nostrae similem Romanis
					<lb/>locutionem fuisse crederent, et eorum qui latinitatem litterariam illi
					<lb/>aetati mecum tribuerent, pro voluminis magnitudine videor attulisse.
					<lb/>[112] Et, licet propositarum pro subiecta materia quaestionum
					<lb/>partes ipse meas defensaverim, licet transactione illa redire tecum
					<lb/>in gratiam voluerim, licet facillimam res ipsa determinationem prae
					<lb/>se videatur ferre, tibi tamen, vel, si per occupationes excusabis, doctissimo,
					<lb/>quem deligere malueris, sententiam et quaestionis solutionem
					<lb/>relinquo. [113] Quam, si etiam meis adversabitur assertionibus
					<lb/>illasque resupinas evertet, in eam accipere partem decrevi, ut unico
					<lb/>romani eloquii ad gloriam adiumento innixis quos habet frequentes
					<lb/>aetas nostra viris, quibus illud primo diceretur intelligereturque
					<lb/>verbis, aut me docuisse, aut a peritiori ut doceretur curasse laetari
				<lb/>debeam. Vale.</p>
				<p><lb/>Florentiae, kalendis april. MCCCCXXXV.</p>
			</div>
		</div>
	</body>
</text>
</TEI>
