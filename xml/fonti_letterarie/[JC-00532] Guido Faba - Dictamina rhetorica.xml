<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Dictamina rhetorica</title>
				<author>Guido Faba</author>
				<respStmt>
					<resp key="print_editor">Edizione critica a stampa a cura di</resp>
					<name>A. Gaudenzi</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="17962" unit="words">Parole: 17962</measure>
				<measure quantity="112403" unit="characters_without_spaces">Caratteri (spazi esclusi): 112403</measure>
				<measure quantity="127763" unit="characters_witht_spaces">Caratteri (spazi inclusi): 127763</measure>
			</extent>
			<publicationStmt>
				<publisher>ALIM</publisher>
				<date when="2002-10-26">26/10/2002</date>
			</publicationStmt>
			<notesStmt>
				<note>Genere: Retorica</note>
				<note>Tipo: fonti letterarie</note>
				<note>Note: Periodo di composizione dell'opera: 1226.1228 cicrca&#13;
Parole: 18399&#13;
Caratteri: 1114421&#13;
Correzioni all'edizione:&#13;
I&#13;
p. 123  tamdiu ] tamdium <hi rend="italic">ed.</hi>&#13;
p. 125 quicquid ] quicquidi  <hi rend="italic">ed.</hi>&#13;
II&#13;
p. 58 multotiens ] multoties <hi rend="italic">ed.</hi>&#13;
p. 66 Christi ] Chisti <hi rend="italic">ed.</hi>&#13;
p. 68 servorum ] servorem <hi rend="italic">ed.</hi>&#13;
p. 73 archipresbitero ] archipresbistero <hi rend="italic">ed.</hi> (2 volte)&#13;
p. 75 dicerem ] decerem <hi rend="italic">ed.</hi>&#13;
p. 79 habetis ] hebetis <hi rend="italic">ed.</hi>&#13;
p. 80 Sancti ] Sanctie <hi rend="italic">ed.</hi>&#13;
p. 81 facere ] fecere <hi rend="italic">ed.</hi>&#13;
p. 93 earumdem ] earumdum <hi rend="italic">ed.</hi>&#13;
p. 105 iuventutis ] inventutis <hi rend="italic">ed.</hi>&#13;
GCA</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Guidonis Fabe Dictamina rhetorica</title>
						<editor>A. Gaudenzi</editor>
					</analytic>
					<monogr>
						<title level="m">Il Propugnatore</title>
						<imprint>
							<date>1892</date>
							<biblScope unit="volume">5.1</biblScope>
							<biblScope unit="page">86-129</biblScope>
							<biblScope unit="volume">5.2</biblScope>
							<biblScope unit="page">58-109</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">fonti letterarie</term>
					<term type="genre">Retorica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-informazione bibliografica: lo stesso [che il precedente].</item><item resp="#JC">-manca la pagina 124.</item></list></change>
		</revisionDesc>
	</teiHeader>

<text>
	<body>
		<pb n="86"/>
		<div>
			<head><lb/><hi rend="italic">Incipiunt dictamina rethorica magistri Guidonis Fabe que</hi>
				<lb/>celesti quasi oraculo super omni materia suavitatis
				<lb/>odorem exihibent litteratis, quia de paradisi fonte
			<lb/><hi rend="italic">divina gratia processerunt.</hi></head>
			<div type="chapter">
				<head type="h_1"><lb/>I.</head>
				<head type="h_2"><lb/><hi rend="italic">De filio ad parentes pro subventione.</hi></head>
				<p><lb/>Reverendis parentibus A. et B., C. eorum devotissimus
					<lb/>filius salutem cum reverentia filiali. Cum victualia cariora solito
					<lb/>Bononie nunc existent, in rebus necessariis et vestra pecunia
					<lb/>citius quam putaveram consumata, nihil possum in
					<lb/>duodena ponere sociorum. Eapropter dominationem vestram
					<lb/>duxi litteris presentibus deposcendam, quatenus indigentie mee
					<lb/>sic in proximo dignemini providere, quod, incohato studio
					<lb/>laudabiliter, sicut expedit, terminato, ad propria redeam cum
				<lb/>honore.</p>
			</div>
			<div type="chapter">
				<head type="h_1"><lb/>II.</head>
				<head type="h_2"><lb/><hi rend="italic">Responsiva ad predictam parentium subvenientium.</hi></head>
				<p><lb/>A. et B. parentes suo carissimo filio C. cum paterna
					<lb/>beneditione salutem. Quoniam filiationem tuam cognoscimus
					<lb/>laudabiliter operam dedisse scientie capessende,
					<lb/>benedicimus expensas quas in te fecimus, et grates gerimus
					<pb n="87"/>
					<lb/>faciendas. Quocirca dilectioni tue per latorem presentium B.
					<lb/>tantam pecuniam destinamus, de qua in scholis esse possis
					<lb/>competenter et cum tuis sociis laudabiliter commorari; tibi sub
					<lb/>obtentu nostre benedictionis et gratie demandantes, ut sic finem
					<lb/>studii bono principio facias respondere, quod de te parentes
				<lb/>gaudeant et amici.</p>
			</div>
			<div type="chapter">
				<head type="h_1"><lb/>III.</head>
				<head type="h_2"><lb/><hi rend="italic">De parentibus ad fiIium diffamatum.</hi></head>
				<p><lb/>A. et B. parentes C. utinam meritis vocando filio
					<lb/>salutem quam meruit. Turbavit nos dolor et angustia
					<lb/>multiplici nostra viscera sunt commota, quia cognovimus tam
					<lb/>fama publica quam relatione multorum, quod tu relicto studio
					<lb/>litterarum, de quo magnum exspectabamus gaudium cum honore,
					<lb/>in prostibulo die noctuque cum meretricibus turpiter
					<lb/>conversaris. Reverte igitur ad studium fili, reverte festinanter
					<lb/>si nostram subventionem et gratiam unquam habere
					<lb/>desideras vel expectas, purgando taliter infamiam precedentem
					<lb/>bonis moribus ac vita laudabili subsequente, quod cithara nostra
					<lb/>que ad luctum devenit in gaudium convertatur, et nostri
					<lb/>consanguinei pariter et amici de te, rubore deposito,
				<lb/>consolentur.</p>
			</div>
			<div type="chapter">
				<head type="h_1"><lb/>IV.</head>
				<head type="h_2"><lb/><hi rend="italic">Responsiva excusantis filii.</hi></head>
				<p><lb/>Metuendis parentibus A. et B., C. eorum devotissimus filius
					<lb/>salutem cum filiali subiectione. Admiratur meus animus
					<lb/>vehementer, et tristitia cor meum et mentem graviter occupavit,
					<lb/>quia mendaciis inimicorum fidem, sicut vera dicerent,
					<lb/>adhibetis. Qua de causa dominationi vestre cupio fieri manifestum,
					<lb/>quod Bononie, divina gratia largiente, nomen bonum
					<lb/>et testimonium commendabile sum adeptus, et cum honesta societate
					<pb n="88"/>
					<lb/>sic vivo laudabiliter et insisto scientie litterarum, quod
					<lb/>vobis et amicis nostris honor et utilitas apparebit, et erubescere
				<lb/>poterunt detractores, qui de me falsa dicere non pavescunt.</p>
			</div>
			<div type="chapter">
				<head type="h_1"><lb/>V.</head>
				<head type="h_2"><lb/><hi rend="italic">De fratre ad fratrem.</hi></head>
				<p><lb/>Peramando fratri A., B. cum fraterna dilectione salutem.
					<lb/>Dilectioni vestre presentibus litteris innotescat, quod
					<lb/>nuper, gratia Sancti Spiritus illustratus, relicto fallaci seculo,
					<lb/>servire proposui Creatori, venerabilem fratrum minorum habitum
					<lb/>assumendo. Unde vestram exoro fraternitatem affectione
					<lb/>qua possum, quatenus meum, si placet, velitis propositum
					<lb/>commendare, cum servire Deo nihil aliud sit quam regnare;
					<lb/>scientes quod super hoc vestrum decrevi habere responsum,
				<lb/>nolens aliquid sine vestro consilio terminare.</p>
			</div>
			<div type="chapter">
				<head type="h_1"><lb/>VI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Carissimo fratri B. A. salutem cum dilectione sincera. Si
					<lb/>diligenter velles inspicere magnitudinem libertatis et quam sit
					<lb/>gravis religio penitentis, nostrorum maiorum vita per te merito
					<lb/>comprobata, numquam peteres alienam. Quare tue fraternitati
					<lb/>firmiter duximus consulendum, quatenus in domo nostra
					<lb/>cum mansuetudine Deo placere studeas et timore, pro certo
					<lb/>sciens quod, non locus hominem sed homo locum sanctificare
				<lb/>bonis operibus consuevit.</p>
			</div>
			<div type="chapter">
				<head type="h_1"><lb/>VII.</head>
				<head type="h_2"><lb/><hi rend="italic">Item de fratre scholare ad fratrem.</hi></head>
				<p><lb/>Si fratris velles naturam et cor hominis imitari et
					<lb/>mundi honorem diligeres et per te contrarium timeretur. Cum
					<lb/>in studio Bononie paupertate laborem, etsi non de tuo,
					<lb/>de meo saltem mihi in aliquo debuisti provide subvenire.
					<lb/>Eapropter dilectionem tuam duxi propensius rogitandam, quatenus
					<pb n="89"/>
					<lb/>in proximo sic mihi succuras de mea parte fructuum
					<lb/>communis patrimonii quod habemus, ut occasione discordie
					<lb/>procul mota, honorem de mea scientia, cum revertar, simul
				<lb/>recipias et profectum.</p>
			</div>
			<div type="chapter">
				<head type="h_1"><lb/>VIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Excusari non possum, sed incusatione debita inculpari;
					<lb/>quoniam, etsi diversa me negotia conturbarent, tamen omittere
					<lb/>debui omnia, ut vestre persone solummodo providerem. Quamobrem
					<lb/>a discretione vestra postulo veniam de commissis, et
					<lb/>vobis mitto per latorem presentium C. lib., quibus omnem vestram
				<lb/>indigentiam repellatis.</p>
			</div>
			<div type="chapter">
				<head type="h_1"><lb/>IX.</head>
				<head type="h_2"><lb/><hi rend="italic">Item alia de fratre ad fratrem scholarem.</hi></head>
				<p><lb/>Intellexi, de quo meus animus multiplici doloris aculeo
					<lb/>conturbatur, quod in scholis gravis infirmitas vos detinuit his
					<lb/>diebus; quod tanto vehementius me afflixit, quanto vestram
					<lb/>personam reputo cariorem pre cunctis aliis huius mundi.
					<lb/>Cum itaque post morbum quies et cautela querantur, ne recidiva
					<lb/>consurgat, priorum deterior innovatrix, vestram non desino
					<lb/>prudentiam deprecari, quatenus, confortatione recepta, sic litterali
					<lb/>scientie insistatis, ne per qualitatem substantia corrumpatur
				<lb/>vel subiectum accidentibus vitietur.</p>
			</div>
			<div type="chapter">
				<head type="h_1"><lb/>X.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Visitavit me Dominus in persona, ut eum cognoscerem
					<lb/>creatorem, a cuius mandatis temere deviabam prevaricationis
					<lb/>filios imitando. Cum illius sim misericordia liberatus, qui non
					<lb/>mortem sed conversionem desiderat peccatoris, et ab anima
					<lb/>tua tibi convenit molestiam removere, nostraque te decet
					<pb n="90"/>
					<lb/>procurare negotia more solito diligenter. Sane tua fraternalis
					<lb/>dilectio non incuset, si de infirmitate mea te non reddidi
					<lb/>certiorem, quia hoc non fecit oblivio vel minor dilectionis affectus,
					<lb/>sed tue nature qualitas causam dedit: scio enim quod
					<lb/>homo talis condicionis existis, quem prospera multum sublevant
				<lb/>et adversa de facili deprimunt et conturbant.</p>
			</div>
			<div type="chapter">
				<head type="h_1"><lb/>XI.</head>
				<head type="h_2"><lb/><hi rend="italic">De sorore que revocat sororem.</hi></head>
				<p><lb/>Dilectissime sorori sue Marie, Berta salutem et visione
					<lb/>mutua gratulari. Non est admiratione vacuum, sed repletum
					<lb/>dolore multiplici ac diverso, quod postquam terram propriam
					<lb/>reliquisti magnis adulationibus circumventa, te non potui amplius
					<lb/>revidere, eo nequaquam prospecto quod penitentibus minime
					<lb/>venia denegatur, sed illis tantummodo qui post lapsum
					<lb/>non assumunt officium resurgendi. Rogo itaque discretionem
					<lb/>tuam, dulcissima soror, ut ad bonam conscientiam revertaris;
					<lb/>et cum sis nunc in invio et non in via, per semitam rectam
					<lb/>incedas et viam repetas veritatis, domum nostram que desolata
					<lb/>sedet presentialiter redeundo: quia nostre civitatis dives
				<lb/>et honorata persona tecum vult matrimonium consumare.</p>
			</div>
			<div type="chapter">
				<head type="h_1"><lb/>XII.</head>
				<head type="h_2"><lb/><hi rend="italic">Responsiva erubescentis.</hi></head>
				<p><lb/>Sorori sue carissime ac domine metuende B., M. salutem
					<lb/>et in omnibus prosperari. Scio certissime nec dubitare possum
					<lb/>aliqua ratione, facti experientia declarante, quod persone mee
					<lb/>statum diligitis et honorem, et quod per me factum est minus
					<lb/>provide vel discrete vos libenter, si fieri posset, ad bonum
					<lb/>modum et excusationis materiam duceretis. Verum, quia non
					<lb/>potest occultari vulnus medico vel egritudo curanda, nec illud
					<lb/>verbis cuiusquam dissimulari potest quod evidentia se demonstrat,
					<pb n="91"/>
					<lb/>numquam revertar ad propria: tantus inest mihi rubor
				<lb/>infamie, quam contraxi.</p>
			</div>
			<div type="chapter">
				<head type="h_1"><lb/>XIII.</head>
				<head type="h_2"><lb/><hi rend="italic">Item alia de sorore super alia materia.</hi></head>
				<p><lb/>Cum sapientia, divitiarum omnium quasi mater, sublimet
					<lb/>ignobiles, pauperes, et mendicos, ad ipsius habendam
					<lb/>notitiam studere debet quilibet diligenter, et facere suos filios
					<lb/>erudiri. Cuius rei causa discretionem vestram affectione rogito
					<lb/>quanta possum, quatenus amore meo velitis et intuitu pietatis
					<lb/>P. meum filium ad legendum Bononie cum vestris filiis
					<lb/>retinere, scientes quod vobis integraliter satisfaciam de
				<lb/>expensis.</p>
			</div>
			<div type="chapter">
				<head type="h_1"><lb/>XIV.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Cum P. nepotem meum sicut filium diligam specialem,
					<lb/>cum mecum habere cupio et tenere. Quare bonitati vestre
					<lb/>respondendo, consulo, supplico, suadeo incessanter, ut ad me
					<lb/>dictum puerum, mora postposita, transmittatis; scientes quod
					<lb/>ipsum doceri faciam diligenter, et eidem sicut mee persone
				<lb/>libenter in necessariis providebo.</p>
			</div>
			<div type="chapter">
				<head type="h_1"><lb/>XV.</head>
				<head type="h_2"><lb/><hi rend="italic">De sorore ad fratrem.</hi></head>
				<p><lb/>Fratri quam plurimum diligendo magistro B., M. eius
					<lb/>devotissima et unica soror salutem et dierum longitudinem
					<lb/>cum honore. Quamvis magna conturbemur tristitia, et damna
					<lb/>futura non modica sentiamus pro nostro patre, qui noviter,
					<lb/>sicut scitis, de hac vita migravit; necessario nobis expedit
					<lb/>consolari, quia pater celestis etiam mortem suo filio non
					<pb n="92"/>
					<lb/>pepercit. Quapropter vestram exoro prudentiam quatenus ad
					<lb/>propria, more postposita, redeatis, ut hereditas paterna, que
					<lb/>iam vacillare cepit manu feminea dispensante, per vos decenter
				<lb/>manuteneri valeat et defendi.</p>
			</div>
			<div type="chapter">
				<head type="h_1"><lb/>XVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Dilectissime sorori sue M., magister B. salutem et omne
					<lb/>bonum. Visis litteris vestre dilectionis, et tam assertione quorumdam
					<lb/>quam vostra relatione de morte nostri patris cognita
					<lb/>veritate, sic gravis angustia meam mentem et cor graviter
					<lb/>occupavit, ut a corpore peteret anima segregari; nisi discretio,
					<lb/>que virtutum est mater, sue consolationis remedia preparasset.
					<lb/>Qua de re vestram exoro probitatem affectione qua
					<lb/>possum, quatenus me in Domino velitis eiusque potentia confortari,
					<lb/>cum nullus debeat vel possit eius resistere voluntati;
					<lb/>nostra tractando negotia diligenter quousque, facturus moram
					<lb/>continuam, divina favente clementia, veniam in estate proxime
				<lb/>nunc venture.</p>
			</div>
			<div type="chapter">
				<head type="h_1"><lb/>XVII.</head>
				<head type="h_2"><lb/><hi rend="italic">De filio ad matrem quam consolatur de morte patris.</hi></head>
				<p><lb/>Reverende matri sue B., A. salutem cum reverentia filiali.
					<lb/>Quamvis tristitia magna de obitu patris mei secundum carnem
					<lb/>turbaverit vehementer, spirituali tamen iucunditate gaudere
					<lb/>possumus et nos decet merito consolari, quia, divina
					<lb/>gratia condonante, miseriam huius seculi taliter pertransivit,
					<lb/>quod in celesti gloria cum angelis letabitur in eternum. Qua
					<lb/>de re vestram dominationem deprecor multipliciter et exoro,
					<lb/>quatenus confortationem super his, prout expedit, assumatis,
					<lb/>mecum referendo gratias Creatori, qui dedit et abstulit et
					<lb/>fecit quod sibi placuit in hac parte; cui sit eius anima et spiritus
				<lb/>commendatus, et corpus in beatitudine requiescat.</p>
			</div>
			<pb n="93"/>
			<div type="chapter">
				<head type="h_1"><lb/>XVIII.</head>
				<head type="h_2"><lb/><hi rend="italic">De consobrino ad consobrinum.</hi></head>
				<p><lb/>Suo peramabili consobrino B., A. salutem et presentia
					<lb/>mala fugere et futuris utilitatibus providere. Dicitur, et utinam
					<lb/>verba non consonent veritati, quod avunculus noster cui de iure,
					<lb/>legitimis filiis non exististentibus, succedere debemus, hereditatem
					<lb/>suam ad alienos vertere nunc intendit, religionis habitum
					<lb/>assumendo. Quare instanter vos rogo, qui scientia non
					<lb/>modica prepolletis, quatenus in servitiis et confortationibus
					<lb/>sic eidem per vos et alios cum multa cautela et diligentia
					<lb/>insistatis, ne motus contrarie voluntatis effectum aliquem
					<lb/>sortiatur; sed nos qui filiorum loco remansimus, necessarium
				<lb/>suscipiamus auxilium, quod nobis Dominus voluerit preparare.</p>
			</div>
			<div type="chapter">
				<head type="h_1"><lb/>XVIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Preces vestras nos decet totis viribus exaudire, cum utilitatem
					<lb/>communem respiciant et honorem. Ideoque noveritis
					<lb/>quod sic de nostrorum procedemus consilio amicorum cum
					<lb/>diligentia et cautela, quod avunculi nostri voluntate mutata,
					<lb/>nostrum mediante Domino poterit desiderium
				<lb/>adimpleri.</p>
			</div>
			<div type="chapter">
				<head type="h_1"><lb/>XX.</head>
				<head type="h_2"><lb/><hi rend="italic">Item de consobrino ad consobrinum super alia materia.</hi></head>
				<p><lb/>Consobrino carissimo A. B. salutem et omne bonum. Intime
					<lb/>dilectionis affectus, qui procedit a linea parentele, nobis
					<lb/>timorem incutit et tremorem, ne persona vestra, quod absit,
					<lb/>mortem incurrat, vel sub specie proditionis capiatur; quod de
					<lb/>facili posset accidere, quia de vestra consuevistis nimium confidere
					<pb n="94"/>
					<lb/>probitate. Eapropter vos pro Deo suppliciter exoramus,
					<lb/>ut circa vestre persone custodiam studeatis habere tantam
					<lb/>diligentiam et cautelam, quod inimici vestri numquam,
				<lb/>ut optant, vestro sanguine satientur.</p>
			</div>
			<div type="chapter">
				<head type="h_1"><lb/>XXI.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Experientia longa probat, quod etiam litterarum vestrarum
					<lb/>continentia manifestat, quantum vos meam personam diligatis
					<lb/>cordis et animi puritate, cum me sepius admonetis ut
					<lb/>cautelam habeam diligenter; pro quo vestre prudentie refero
					<lb/>gratiarum uberrimas actiones. Noverit itaque vestre consanguinitatis
					<lb/>ac dilectionis sinceritas, quod taliter incedo sagaciter
					<lb/>ac custodio me prudenter, quod divina misericordia
					<lb/>simulque vestra gratia suffragante, meam personam nec de
				<lb/>die nec de nocte ledere poterunt inimici.</p>
			</div>
			<div type="chapter">
				<head type="h_1"><lb/>XXII.</head>
				<head type="h_2"><lb/><hi rend="italic">De scholare ad consanguineum
				<lb/>ut intercedat pro subventione apud patrem.</hi></head>
				<p><lb/>Viro discreto domino G. consanguineo propriis meritis
					<lb/>peramando, C. scholaris salutem et plenitudinem gaudiorum.
					<lb/>Gratiam vestram quam semper inveni benivolam, favorabilem
					<lb/>et in omnibus liberalem, exoro prece qua valeo et instantia
					<lb/>quanta possum, ut sic instare velitis vestris intercessionibus
					<lb/>meo patri, quod, faciente Dei consilio atque vestro, in scholis
				<lb/>ad eo subventionem recipiam consuetam.</p>
			</div>
			<div type="chapter">
				<head type="h_1"><lb/>XXIII.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Conturbata sunt viscera tui patris et ipsius cordis duritia
					<lb/>non potuit nostris precibus mitigari pro subventionis dextera
					<pb n="95"/>
					<lb/>tibi danda, quia te, lumen oculorum suorum, quibusdam referentibus,
					<lb/>intellexit scientiam non capere, sed malorum consortia
					<lb/>imitari. Quare dilectionem tuam deprecor, et tibi suadeo
					<lb/>sicut possum, quatenus taliter preterita cum presentibus per
					<lb/>futuram satisfactionem corrigas et emendes, quod tibi porrigat
				<lb/>paterna pietas necessaria gratulanter.</p>
			</div>
			<div type="chapter">
				<head type="h_1"><lb/>XXIV.</head>
				<head type="h_2"><lb/><hi rend="italic">De propinquo ad propinquum.</hi></head>
				<p><lb/>Commendabili viro et propinquo plurimum peramando
					<lb/>C., B. salutem quam sibi. In cogitationibus et in litteris deficit
					<lb/>spiritus meus, et cor meum non sufficit admirari, quod
					<lb/>paterna pietas in scholis iam longo tempore mihi solitum beneficium
					<lb/>denegavit. Qua de causa vestre dilectioni supplico
					<lb/>multa prece, quatenus sic vestris petitionibus inducere velitis
					<lb/>eumdem, qui semper amicitie vestre consiliis acquiescere consuevit,
					<lb/>quod intercessione vestra per ipsum meis necessitatibus
				<lb/>consulatur.</p>
			</div>
			<div type="chapter">
				<head type="h_1"><lb/>XXV.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Serpentina lingua plurimum te momordit et multi detractores
					<lb/>sic tuam personam graviter diffamarunt, quod animus
					<lb/>tui patris nullis potest precibus vel suasionibus mitigari.
					<lb/>Unde tue dilectioni consulimus, ut in studio taliter vigiles,
					<lb/>vitam et infamiam preteritam expurgando, quod instantia nostra
					<lb/>quandoque ratione munita patris duritiam valeat
				<lb/>superare.</p>
			</div>
			<div type="chapter">
				<head type="h_1"><lb/>XXVI.</head>
				<head type="h_2"><lb/><hi rend="italic">Item de consobrino ad consobrinum super alia materia.</hi></head>
				<p><lb/>Consobrino suo carissimo et propriis meritis diligendo
					<lb/>B., C. salutem cum sincere dilectionis fervore. Considerare
					<pb n="96"/>
					<lb/>tibi convenit statum tuum, ut possis vitam et honorem proprium
					<lb/>conservare. Nosti enim quantos et quales habeas inimicos,
					<lb/>qui pre omnibus huius mundi tuo desiderant sanguine
					<lb/>satiari pro redentione sanguinis parentum suorum, quem fudisti
					<lb/>enormiter super terris. Quapropter dilectionem tuam
					<lb/>deprecor et exoro, quatenus circa persone tue custodiam omnem
					<lb/>cautelam quam potes habere debeas diligenter, ita quod
				<lb/>te de die vel nocte offendere non valeant inimici.</p>
			</div>
			<div type="chapter">
				<head type="h_1"><lb/>XXVII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Etsi nescirem aliter, ex eo manifesta possum colligere
					<lb/>veritate, quanta dilectione quantoque puro cordis affectu sim
					<lb/>vestre fraternitatis brachiis commendatus, qui vigili cura et
					<lb/>admonitione sollicita me sepius excitatis ne dormire debeam,
					<lb/>sed apertis oculis custodiam vitam meam. Noveritis itaque
					<lb/>quod, sicut requirit necessitas et vestra prudentia persuadet,
					<lb/>sic me diebus singulis custodiam diligenter, non confidens
					<lb/>multum de aliquo homine vel persona, quod inimici mei, volente
				<lb/>Domino, me non poterunt offendere prout optant.</p>
			</div>
			<div type="chapter">
				<head type="h_1"><lb/>XXVIII.</head>
				<head type="h_2"><lb/><hi rend="italic">De amico ad amicum super continentia.</hi></head>
				<p><lb/>Amico suo domino P. mercatori Senensi pre cunctis mortalibus
					<lb/>diligendo, G. civis Venetus salutem et visione mutua
					<lb/>gratulari. Desiderio magno desideravit cor meum vestra continentia
					<lb/>recreari, cum vos, novit Dominus, diligam atque
					<lb/>vestra. Eapropter dilectionem vestram exoro, quatenus de statu
					<lb/>vestro velitis me reddere certiorem quam citius vobis apparebit
					<lb/>commoditas nuntiorum, scientes quod mihi per Dei gratiam
				<lb/>atque vestram cuncta sunt tam prospera quam iocunda.</p>
			</div>
			<pb n="97"/>
			<div type="chapter">
				<head type="h_1"><lb/>XXVIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Amicorum sinceritas tanto robore firmitatis constringitur,
					<lb/>quod nec locorum vel temporum spatio separatur. Inde est
					<lb/>quod letari cepi de vestra continentia, cum audivi vestram
					<lb/>prosperitatem quam meam reputo specialem. Unde, quia de
					<lb/>me scire cupitis veritatem, vestra dilectio non ignoret quod,
					<lb/>secunda nunc arridente fortuna, cuncta mihi pro beneplacito
				<lb/>famulantur.</p>
			</div>
			<div type="chapter">
				<head type="h_1"><lb/>XXX.</head>
				<head type="h_2"><lb/><hi rend="italic">Item alia de amico ad amicum super continentia.</hi></head>
				<p><lb/>De vestra continentia et salute tanto libentius audire desidero
					<lb/>pectore sitibundo, quanto sincera dilectio inter amicitie
					<lb/>nodos suis vinculis indissolubiliter nos constringit. Ideoque
					<lb/>vestram deprecor bonitatem, ut super hoc velitis meum animum
					<lb/>recreare, quam primo vobis fuerit copia nuntiorum, scientes
					<lb/>quod sanus et incolumis persevero ad Dei servitium atque
				<lb/>vestrum.</p>
			</div>
			<div type="chapter">
				<head type="h_1"><lb/>XXXI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Magno fui repletus gaudio, cum per vestre bonitatis litteras
					<lb/>intellexi de vestra prosperitate, letitia et salute; quoniam
					<lb/>hoc dilectionis puritas exposcebat, et amicitie sincerus
					<lb/>affectus suum prestolatum desiderium adimplevit. Cum autem
					<lb/>indubitanter cognoscam, sicut ex dictarum litterarum significationibus
					<lb/>intellexi, quod de meo statu bono vestrum animum
					<lb/>recreare cupitis sitibundum; noveritis quod, Dei misericordia
					<pb n="98"/>
					<lb/>faciente, numquam fuit mihi melius in persona. De rebus
					<lb/>vero non possum dicere que velletis, quia in domo mea bona
				<lb/>more solito non abundant.</p>
			</div>
			<div type="chapter">
				<head type="h_1"><lb/>XXXII.</head>
				<head type="h_2"><lb/><hi rend="italic">Littera commendationis amici.</hi></head>
				<p><lb/>Harum serie vestram instanter amicitiam rogitamus,
					<lb/>quatenus P. latorem presentium nostrum consanguineum
					<lb/>et amicum nostris precibus et amore habere velitis in suis
					<lb/>iustis petitionibus commendatum, ita quod gaudeat se vobis
					<lb/>litteras nostras apportasse, et nos ob id teneamur vestre bonitati
				<lb/>grata vicissitudine respondere.</p>
			</div>
			<div type="chapter">
				<head type="h_1"><lb/>XXXIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Lecta vestrarum serie litterarum, sic P. qui nobis presentavit
					<lb/>easdem amore vestri exaudire curavimus in omnibus et
					<lb/>honorare, quod vestra sibi precamina utilia fore cognovit et
					<lb/>multipliciter fructuosa; pro quibus vobis tenetur grates reddere
				<lb/>et servitia exhibere.</p>
			</div>
			<div type="chapter">
				<head type="h_1"><lb/>XXXIV.</head>
				<head type="h_2"><lb/><hi rend="italic">De amico ad amicum super consolatione.</hi></head>
				<p><lb/>Intellexi, de quo sum tristis ad mortem, quod in vestra
					<lb/>persona et rebus vos Dominus graviter visitavit; super quo
					<lb/>amicitie vestre condoleo sicut possum, cum vestros profectus,
					<lb/>gaudia et sinistra, cum accidunt, specialia reputem, sicut decet.
					<lb/>Eapropter vos non desino deprecari, vestre prudentie suadendo
					<lb/>ut illi grates in adversitate reddatis, qui potens est prestare
				<lb/>letitiam post merorem.</p>
			</div>
			<pb n="99"/>
			<div type="chapter">
				<head type="h_1"><lb/>XXXV.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Vestrarum descriptio litterarum quam nuper suscepi,
					<lb/>vestra benivolentia procurante, post passionem amorem ostendit;
					<lb/>et consolando gratum remedium preparavit, pro quo grates
					<lb/>vestre bonitati refero, quantum possum humiliter supplicando
					<lb/>Deo celi, ut vos conservare dignetur et omnia que sunt vobis,
				<lb/>in prosperitate, letitia et salute.</p>
			</div>
			<div type="chapter">
				<head type="h_1"><lb/>XXXVI.</head>
				<head type="h_2"><lb/><hi rend="italic">De inimico ad inimicum manifestum.</hi></head>
				<p><lb/>G. Dei gratia comes talis loci A. solo nomine comiti
					<lb/>talis loci pro salute merorem. Intelleximus relatione quorumdam
					<lb/>excelsam armorum resonantiam te fecisse, ut contra nos
					<lb/>exercitum congregares; de quo noster animus ineffabiliter
					<lb/>gratulatur, sperans tam de persona tua quam tuorum sequentium
					<lb/>debitam sumere ultionem. Quare, si quid potes et
					<lb/>vales, te presenti facto rogamus ostendere, quia nostre fortitudinis
				<lb/>potentiam tibi, dante Domino, senties dominari.</p>
			</div>
			<div type="chapter">
				<head type="h_1"><lb/>XXXVII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Non est nostre consuetudinis, quod etiam nostrorum maiorum
					<lb/>probitas, ut decuit, recusavit, quod hominum aliquorum
					<lb/>viventium verba frivola timeamus; quia per gratiam Creatoris
					<lb/>inimicos nostros usque ad hec tempora subiugavimus universos.
					<lb/>Unde tibi, qui te commendare nosti, presentibus litteris intimamus
					<lb/>et mandamus firmiter suadendo, quatenus ad defendendum
					<lb/>te cum tua gente prepares quanta potes, sciens
					<pb n="100"/>
					<lb/>quod in tali die in tuo districtu erimus tam magnifice quam
				<lb/>potenter, te simul cum tuis nostro dominio supponendo.</p>
			</div>
			<div type="chapter">
				<head type="h_1"><lb/>XXXVIII.</head>
				<head type="h_2"><lb/><hi rend="italic"> De socio ad socium.</hi></head>
				<p><lb/>Socio carissimo domino C. scholari Neapoli commoranti,
					<lb/>B. olim socius eius, nunc scholaris Bononie salutem et scientie
					<lb/>capere documenta. Superabundavit gratia, sed malitia
					<lb/>non defecit: quia cives Bononienses copiam quam Deus contulit
					<lb/>ita celant et voluntariam caritudinem adeo in naturalem
					<lb/>convertunt, quod scholares studere non possunt nec morari cum
					<lb/>eis ordine consueto. Quare vestre sociali dilectioni porrigo
					<lb/>multas preces, quatenus mihi vestris litteris intimetis quale
					<lb/>studium quantaque rerum abundantia Neapoli habeatur; quoniam,
				<lb/>si de vestro consilio fuerit, illuc veniam ad legendum.</p>
			</div>
			<div type="chapter">
				<head type="h_1"><lb/>XXXVIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Si vestra socialis dilectio maiora quam fecerit postulasset,
					<lb/>tanto per nos forent libentius exaudita, quanto vestre
					<lb/>prudentie serviendi pleniorem gerimus voluntatem; nil enim
					<lb/>carius in mundo socius reputat, quam si faciat socio quod
					<lb/>allectat. Noverit igitur vestra discretio de Neapolitana civitate,
					<lb/>de qua scire cupitis et audire. Terra spectabilis est, apta
					<lb/>studio, fertilis et amena, in qua celi, terre, marisque divitie
					<lb/>possidentur, et homo delectatur pro sanitate longeva, tanquam
					<lb/>esset in paradisi deliciis constitutus. Veniatis itaque de meo
					<lb/>consilio ad locum huiuscemodi confidenter, scientes quod in
				<lb/>omni scientia viget ibi et studium et doctrina.</p>
			</div>
			<div type="chapter">
				<head type="h_1"><lb/>XL.</head>
				<head type="h_2"><lb/><hi rend="italic">De socio ad socium super alia materia.</hi></head>
				<p><lb/>Magna caritudo que Bononie fuit anno preterito, sicut
					<lb/>scitis, necessario me coegit ut dimitterem studium inchoatum.
					<pb n="101"/>
					<lb/>Quare sociali vestre dilectioni supplico incessanter, ut de condicione
					<lb/>rerum victualium civitatis predicte nec non et studii
					<lb/>qualitate mihi vestris litteris intimetis, scientes quod, si de
					<lb/>consilio sapientie vestre processerit, ad scholas propositum habeo
				<lb/>revertendi.</p>
			</div>
			<div type="chapter">
				<head type="h_1"><lb/>XLI.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Vestre dilectionis puritas affectate dulcedinis responsione
					<lb/>letetur, quod civitas Bononie sic facta est in victualibus copiosa,
					<lb/>quod in ea pro modico pauperes esse possunt et commode
					<lb/>sustentari. Quam ob rem amicitie vestre consulo et scio
					<lb/>firmiter suadere, quod si unquam habetis voluntatem legendi,
					<lb/>ad scholas hoc tempore in tempore veniatis ad acquirendam
				<lb/>scientie margaritam.</p>
			</div>
			<div type="chapter">
				<head type="h_1"><lb/>XLII.</head>
				<head type="h_2"><lb/><hi rend="italic">De uxore ad maritum.</hi></head>
				<p><lb/>Reverendo domino G. suis meritis diligendo, A. eius devotissima
					<lb/>uxor cum omnimoda dilectione salutem. Corde sum tristis
					<lb/>et animo dolorosa, quia non copulata vel absoluta dici possum,
					<lb/>de vestra vita vel morte, quinquennio iam elapso, nulla cognita
					<lb/>veritate. Unde vestram exoro probitatem, affectione qua
					<lb/>possum, quatenus tam vestre salutis quam honoris memores
					<lb/>existentes, ad propria redeatis me tenendo vobiscum ad omnia
				<lb/>communia sicut decet.</p>
			</div>
			<div type="chapter">
				<head type="h_1"><lb/>XLIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Honeste ac sapientissime domine A., multa venustate
					<lb/>et bonis moribus redimite, G. salutem et omne bonum.
					<pb n="102"/>
					<lb/>Nobili mulieri domine B., cum qua nunc moror, coniugali federe
					<lb/>copulatus, vobiscum, ipsa vivente quam mortuam reputabam,
					<lb/>matrimonium non potui consumare, prohibente divina lege
					<lb/>pariter et humana. Quare tenore presentium vos esse scientes
					<lb/>in omnibus absolutam, dubitatione qualibet procul mota,
				<lb/>vestram potestis libere facere voluntatem.</p>
			</div>
			<div type="chapter">
				<head type="h_1"><lb/>XLIV.</head>
				<head type="h_2"><lb/><hi rend="italic">De vicino ad vicinum.</hi></head>
				<p><lb/>Peramabili vicino suo C., D. salutem quam potest. Vicini
					<lb/>longo tempore fuimus et amici, nec credo quod aliquis de domo
					<lb/>mea in personis vel rebus vobis vel alicui vestrum offensam
					<lb/>dicto vel facto intulerit, aut aliquid fecerit quod debeat displicere;
					<lb/>quia si, quod absit, per me vel ex parte mea talia processissent,
					<lb/>non esset mirabile, si vos, me absente, familie mee
					<lb/>faceretis iniuriam vel guerram. Quare vestram bonitatem exoro,
					<lb/>quatenus pro honore vestre persone, familie mee sic bonam
					<lb/>viciniam faciatis, quod in mea reversione vobis grates referre
				<lb/>tenear, et facere servitia et honores.</p>
			</div>
			<div type="chapter">
				<head type="h_1"><lb/>XLV.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Postquam a civitate nostra pro vestris negotiis recessistis,
					<lb/>uxor vestra cum filiis tanta mihi obbrobria intulit, quod, si
					<lb/>non esset amore vestro, et restitissem fortiter et iniuriis respondissem.
					<lb/>Sed quicquid voluerint dicere, dicant et faciant confidenter,
					<lb/>quia pro bona vicinia quam mihi dilectio vestra fecit,
					<lb/>patienter omnia tolerabo, quousque venietis ad propria, super
				<lb/>hoc facturi quod videbitis expedire.</p>
			</div>
			<div type="chapter">
				<head type="h_1"><lb/>XLVI.</head>
				<head type="h_2"><lb/><hi rend="italic"> De noto ad notum.</hi></head>
				<p><lb/>Viro laudabili et discreto P., Q. notus eius salutem quam
					<lb/>sibi. Cum vestram notitiam acquisivi, tantum mihi crevit
					<pb n="103"/>
					<lb/>prosperitatis, gratie, et honoris, quod nullum possem fecisse
					<lb/>lucrum, quod tam carum et pretiosum putarem, cuius comparatione
					<lb/>cuncta vilescunt, sicut res que diebus singulis augmentatur.
					<lb/>Ut autem notitia que precessit virescat et suis frondibus
					<lb/>umbram cultoribus prebeat gratitudinis et quietis, littere
					<lb/>vestre tamdiu necessitudine mutua vos commendent, quousque
					<lb/>in dilectionem sinceram notitia se convertat et familiaritas
				<lb/>transeat in amorem.</p>
			</div>
			<div type="chapter">
				<head type="h_1"><lb/>XLVII.</head>
				<head type="h_2"><lb/><hi rend="italic">Responsiva ad eandem.</hi></head>
				<p><lb/>Tanta est vestra bonitas commendata, discretio magna et
					<lb/>prudentia circumspecta, quod nedum persona mea, que mediocris
					<lb/>est et scientia quasi nulla, verum etiam regalis dignitas de
					<lb/>vestra notitia congauderet. Ad hanc igitur obtinendam cupio laborare,
					<lb/>sic acquisitam conservans, quod nomen notitie simpliciter
					<lb/>evanescat, et inter nos amicitia grata consurgat, que pura dilectio
				<lb/>censeatur.</p>
			</div>
			<div type="chapter">
				<head type="h_1"><lb/>XLVIII.</head>
				<head type="h_2"><lb/><hi rend="italic">De nobili ad nobilem super fama alicuius domine.</hi></head>
				<p><lb/>Rogamus probitatem vestram, de qua multum confidimus et
					<lb/>in nostris negotiis vere utilem sensimus et in omnibus gratiosam,
					<lb/>quatenus de meritis bonitatis domine B. et de fama quam
					<lb/>in vestra quesivit vicinia, nos certiorare vestris litteris debeatis;
					<lb/>quia, si Deo placuerit et vestra prudentia suadebit,
				<lb/>ipsam accipiemus in dominam et uxorem.</p>
			</div>
			<pb n="104"/>
			<div type="chapter">
				<head type="h_1"><lb/>XLVIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Gaudemus super eo quod vestrarum litterarum series
					<lb/>demonstravit, quod talem habere potestis dominam in uxorem,
					<lb/>que sic dives est, curialis, nobilis et formosa, quod vestre
					<lb/>multum congruet probitati. Quare dilectioni vestre consulimus
					<lb/>et firmiter suademus, quatenus cum ea fiducialiter in Christi
					<lb/>nomine matrimonium contrahatis, scientes quod non solum in
					<lb/>vicinia rostra, sed per totam terram adeo magnum pretium
					<lb/>et nomen laudabile acquisivit, quod ex ea quilibet honorabilis
				<lb/>vir et potens esset magnifice uxoratus.</p>
			</div>
			<div type="chapter">
				<head type="h_1"><lb/>L.</head>
				<head type="h_2"><lb/><hi rend="italic">Littere inimicorum fabricate sub nomine amicorum.</hi></head>
				<p><lb/>Peramando fratri, consanguineo, amico et vicino super
					<lb/>omnia honorando domino B. Mutine commoranti, S. et V.
					<lb/>fratres cum omnibus consanguineis et amicis salutem cum
					<lb/>desiderio revidendi. Respexit Dominus preces nostras de
					<lb/>sede glorie sue, que sine intermissione pro vestra persona
					<lb/>fiebant ei; et, ipsius prestante gratia, taliter in rebus laboravimus
					<lb/>et personis, quod nostrum est gaudium et desiderium
					<lb/>adimpletum. Nam ab inimicis vestris, tam vestro quam
					<lb/>nostro nomine pacis osculo nunc recepto, de banno in quo
					<lb/>eratis communitas Florentie vos extraxit. Quapropter vos
					<lb/>propensius rogitamus, quatenus visis litteris presentibus, curetis
					<lb/>ad propria festinare, scientes quod de vestra reversione gloriabitur
				<lb/>populus universus.</p>
			</div>
			<div type="chapter">
				<head type="h_1"><lb/>LI.</head>
				<head type="h_2"><lb/><hi rend="italic">Littere de cognita falsitate.</hi></head>
				<p><lb/>Parcit Deus peccantibus et non continuo properat ad
					<lb/>vindictam: quia si statim puniret, cui parceret postea non
					<pb n="105"/>
					<lb/>haberet. Ipsius quidem revelatione latentes inimicorum insidias
					<lb/>recognovi, qui sub vestris nominibus ex parte vestra mihi
					<lb/>suas litteras destinarunt, ut domum reverterer sine mora,
					<lb/>quia de banno communis extractus, pace facta, redire poteram
					<lb/>confidenter. Quare, si verum est quod dicitur, unus vestrum pro
					<lb/>me veniat, quia reverti aliter dubitarem mortis pericula
				<lb/>expavescens.</p>
			</div>
			<div type="chapter">
				<head type="h_1"><lb/>LII.</head>
				<head type="h_2"><lb/><hi rend="italic"> Littere propinquorum super glorificatione cognite falsitatis.</hi></head>
				<p><lb/>Glorificamus, ut tenemur, unanimiter Deum celi, qui nunc
					<lb/>pissime sua misericordia nos respexit, non sinendo inimicos
					<lb/>nostros falsas litteras et suos cogitatus malignos in tuam perniciem
					<lb/>ducere ad effectum. Quare tuam dilectionem rogamus
					<lb/>modis omnibus et monemus, quatenus, pro verbis huiusmodi
					<lb/>te non removeas ullo modo; sed diebus singulis tibi studeas
					<lb/>taliter precavere, quod qui tuum sanguinem sitiunt, satiari
					<lb/>non valeant, ut affectant: pro certo sciens quod, cum
				<lb/>redire poteris, pro te personaliter veniemus.</p>
			</div>
			<div type="chapter">
				<head type="h_1"><lb/>LIII.</head>
				<head type="h_2"><lb/><hi rend="italic"> Quomodo scribit tota parentela.</hi></head>
				<p><lb/>Presbiter Albertus cappellanus ecclesie Sancti Petri, B. et
					<lb/>C. parentes, D. et E. fratres, F. et G. sorores, H. et I. consobrini,
					<lb/>K. et L. consobrine, M. et N. nepotes, O. et P. pater spiritualis
					<lb/>et mater, Q. et R. cognati, S. nutrix, T. et V. amici,
					<lb/>X. et Y. vicini, et Ç. notus, A. scolari Bononie salutem cum dilectione.
					<lb/>Cum nunc ad obsidionem terre nostre venire debeat cum
					<lb/>infinita multitudine dominus imperator, te sicut decet, ad propria
					<lb/>revocamus, ut sicut alii cives absentes faciunt, mora postposita
					<lb/>revertaris ad defendendum civitatem nostram et res proprias
				<lb/>et personas.</p>
			</div>
			<pb n="106"/>
			<div type="chapter">
				<head type="h_1"><lb/>LIV.</head>
				<head type="h_2"><lb/><hi rend="italic">Responsiva ad predictas personas.</hi></head>
				<p><lb/>Quamvis verba vestra proveniant ab intentione laudabili
					<lb/>et pura cordis affectione, continentia superficialiter equitatem,
					<lb/>non tamen exaudienda sunt vel effectui demandanda; quia
					<lb/>non esset utile, conveniens vel honestum, quod scholastica relicta
					<lb/>militia, arma temere quererem laicorum. Ideoque, rationabili
					<lb/>excusatione premissa, insisto laudabiliter studio incohato,
					<lb/>de vestra civitate securus existens, quod tanta fortitudine
					<lb/>roboratur, ut hostium incursus non trepidet nec inimicorum
				<lb/>insidias expavescat.</p>
			</div>
			<div type="chapter">
				<head type="h_1"><lb/>LV.</head>
				<head type="h_2"><lb/><hi rend="italic">De iudice ad iudicem pro commendatione cause.</hi></head>
				<p><lb/>Multe sapiente ac discretionis viro domino B., perito et
					<lb/>facundo iudici Florentino, A. iudex civitatis Bononie salutem
					<lb/>et honoris debiti incrementum. Harum serie vestram prudentiam
					<lb/>instanter et affectuose rogamus pro nobili viro domino
					<lb/>B. cive Florentie nostro carissimo et speciali amico, ut
					<lb/>in causa quam habet in vestri presentia cum Martino, tam
					<lb/>bonitate vestra quam nostris precibus et amore, quicquid boni
					<lb/>potestis et gratie faciatis eidem, omni honore debito reservato
					<lb/>vobis et auctoritate iudiciali prospecta; firmiter attendentes
				<lb/>quod nostra persona recipiet omnia que sibi duxeritis facienda.</p>
			</div>
			<div type="chapter">
				<head type="h_1"><lb/>LVI.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Affectantes omni tempore facere que dilectioni vestre
					<lb/>placere debeant et sint grata, domino P. amico vestro, pro quo
					<lb/>nobis multa precamina porrexistis, amore vestro fecimus tantam
					<lb/>gratiam et honorem, quantam licet unquam iudici alicui
					<pb n="107"/>
					<lb/>litiganti exhibere; ita quod de vestris litteris quas nobis attulit
					<lb/>potest non immerito gratulari, et pro his semper vobis semper
				<lb/>remanet obligatus ad gratiarum exsolvendas uberes actiones.</p>
			</div>
			<div type="chapter">
				<head type="h_1"><lb/>LVII.</head>
				<head type="h_2"><lb/><hi rend="italic">De iudice ad iudicem super receptione testium.</hi></head>
				<p><lb/>Cum in nostri presentia causa quedam inter A. et B. cives
					<lb/>Bononie ventiletur, et circa examinationem ipsius intenderemus
					<lb/>debita sollicitudine diligenter, ut in libra rationis sedentes cognita
					<lb/>veritate pronunciare possimus iudicium equitatis, idem
					<lb/>B. proposuit et firmavit, quod ad suam intentionem probandam
					<lb/>testes de vestro districtu producere intendebat.
					<lb/>Quocirca vestram prudentiam insinuatione presentium exoramus,
					<lb/>quatenus testes quos dictus B. vobis duxerit nominandos
					<lb/>amore nostro cogere velitis ferre testimonium veritatis, eisdem
					<lb/>interrogationes fieri facientes, secundum quod forma negotii postulat
					<lb/>et interclusa ceduta manifestat; quorum dicta nobis per
					<lb/>eumdem mittatis qui vobis nostras apportabit litteras, tam
					<lb/>manu publica quam vestri sigilli munimine insignita, ut ad
					<lb/>similia pariter et maiora vestre dilectioni teneamur omni
				<lb/>tempore obligati.</p>
			</div>
			<div type="chapter">
				<head type="h_1"><lb/>LVIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Postquam vestrarum seriem vidimus litterarum, continuo
					<lb/>testes, quos B. vester civis inducere voluit, recipi fecimus coram
					<lb/>nobis et examinari per nostrum notarium diligenter; quorum
					<lb/>depositiones vestre prudentie mittimus sigillo proprio et subscriptione
					<lb/>publica communitas, in his et aliis cupientes vestre
				<lb/>dilectioni servire et modis omnibus complacere.</p>
			</div>
			<pb n="108"/>
			<div type="chapter">
				<head type="h_1"><lb/>LVIIII.</head>
				<head type="h_2"><lb/><hi rend="italic">De magnatibus ut sponsalia matrimonii consumentur.</hi></head>
				<p><lb/>Viro provido et discreto domino G. multa probitate ornato,
					<lb/>B. salutem et plenitudinem gaudiorum. Scitis qualiter de nostra
					<lb/>voluntate processit et consilio amicorum, ut pro bono
					<lb/>pacis inter nos consanguinitas firmaretur. Quare vos rogamus
					<lb/>ut, sicut tenemini et pro nostra parte nos fecimus, detis operam
					<lb/>toto posse quod sponsalia que C. frater noster cum domina
					<lb/>D. sorore vestra contraxit, cum in tempore sint quo valeant
					<lb/>consentire, subsequente matrimonio roborentur. Alioquin, vestris
					<lb/>captis pignoribus, iusta pacti tenorem, de sacramento poteritis
				<lb/>reprehendi.</p>
			</div>
			<div type="chapter">
				<head type="h_1"><lb/>LX.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Redarguere me posset iuramenti religio non servata, preter
					<lb/>pignorum captionem, si meum studium non adesset ut sponsalia
					<lb/>mee sororis ac fratris vestri effectum debitum sortirentur. Sed
					<lb/>cum inspici debeat in talibus non coactio sed voluntas, et ipsa
					<lb/>mulier noluerit factis sponsalibus consentire, quod factum est
				<lb/>pro nullo habetur; et huius rei me valeo rationabiliter excusare.</p>
			</div>
			<div type="chapter">
				<head type="h_1"><lb/>LXI.</head>
				<head type="h_2"><lb/><hi rend="italic">De scholare ad patruum ut ad scientiam maiorem ascendat.</hi></head>
				<p><lb/>Honorabili ac metuendo patruo, immo patri et domino, C.
					<lb/>post solum Deum refugio singulari, B. scholaris Bononie promptum
					<lb/>semper et devotum in omnibus famulatum. Cum in
					<lb/>hoc anno in grammatica profecerim competenter, leges audire
					<lb/>desidero in futuro. Quapropter vestram dominationem exoro
					<lb/>quatenus de liberalitate vestre gratie mihi taliter dignemini
					<pb n="109"/>
					<lb/>subvenire, quod per Dei gratiam atque vestram ad fructum
				<lb/>scientie veniam peroptatum.</p>
			</div>
			<div type="chapter">
				<head type="h_1"><lb/>LXII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Licet sis boni studii et in te revigeat etatis maturitas et
					<lb/>memoria retinendi, ut que didiceris in sede sapientie collocentur,
					<lb/>tamen in grammatica que sublimis est, difficilis et profunda,
					<lb/>te posse non credimus sufficienter anni spatio profecisse.
					<lb/>Quare tibi mandamus, ut in hoc anno debeas adhuc dicte
					<lb/>scientie inherere, que liberalium artium dicitur fundamentum;
					<lb/>sciens quod in futuro tue dilectioni conabimur taliter, dante
				<lb/>Domino, providere quod audire poteris honorifice ius civile.</p>
			</div>
			<div type="chapter">
				<head type="h_1"><lb/>LXIII.</head>
				<head type="h_2"><lb/><hi rend="italic">De scholare ad amicum ut intercedat pro eo
				<lb/>apud avunculum.</hi></head>
				<p><lb/>Specialissimo tanquam domino et amico P., G. scolaris
					<lb/>Mutine salutem et plenitudinem gaudiorum. Nescio qua de
					<lb/>causa mihi avunculus meus beneficium nunc subtraxit, quod
					<lb/>in scholis annuatim indigentie mee cum multa providentia
					<lb/>conferebat; de quo doleo vehementer et cogito, nec scire
					<lb/>possum cur hoc poterit accidisse, quia nec culpabilem in aliquo
					<lb/>me sentio, vel offensum. Unde vestre bonitati supplico incessanter,
					<lb/>quatenus apud avunculum meum, qui vestris consiliis
					<lb/>credere consuevit, sic intercedere dignemini et efficaciter laborare,
					<lb/>quod mihi vestris precibus suam gratiam restituat, et
				<lb/>subventionem porrigat consuetam.</p>
			</div>
			<pb n="110"/>
			<div type="chapter">
				<head type="h_1"><lb/>LXIV.</head>
				<head type="h_2"><lb/><hi rend="italic">Responsiva impotentie.</hi></head>
				<p><lb/>Cupiens tue dilectioni placere modis omnibus et servire,
					<lb/>apud tuum avunculum cum multis exhortationibus laboravi ut
					<lb/>tibi gratiam restituat et subventionem porrigat consuetam, sed
					<lb/>mea nihil precamina valuerunt. Nam quicquid tibi dedit se
					<lb/>asserit amisisse, quoniam non in studio sed in postribulo, non
					<lb/>in litteris sed potius in tabernis, dicitur quod omnia consumsisti.
					<lb/>Unde, cum pro talibus que audivit sit fortiter indignatus,
				<lb/>ad presens mea precamina noluit exaudire.</p>
			</div>
			<div type="chapter">
				<head type="h_1"><lb/>LXV.</head>
				<head type="h_2"><lb/><hi rend="italic">De campsore ad campsorem.</hi></head>
				<p><lb/>Multe discretionis ac probitatis viro domino Io. campsori
					<lb/>Mutine A. campsor civitatis Bononie salutem et omne bonum.
					<lb/>Vestra prudentia bene novit qualiter cambium tenere non
					<lb/>possumus nisi pecuniam habeamus; et cum nostra non sufficiat,
					<lb/>mutuo recepimus alienam. Unde vestram amicitiam
					<lb/>deprecamur, ut nobis argentum per securum nuncium transmittatis,
					<lb/>quod vobis mutuavimus in nundinis apud Renum, ita
				<lb/>quod vestre bonitati alia vice gratiam facere teneamur.</p>
			</div>
			<div type="chapter">
				<head type="h_1"><lb/>LXVI.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Si tam cito prout decuit argentum non misimus, quod
					<lb/>nobis in foro Reni Bononie mutuastis, vestra discretio non iniuriosum
					<lb/>reputet vel molestum, quia hoc non processit ex oblivione
					<lb/>aliqua vel defectu, cum parata esset pecunia ad solvendum;
					<lb/>sed pro eo quod nobis apparuit impedimentum in persona
					<lb/>socii nostri Petri, qui veniendo a fora Provini, captus
					<lb/>fuit a Mediolanensibus et detentus. Nunc autem per latorem
					<pb n="111"/>
					<lb/>presentium, nuntium nostrum securum et specialem, argentum
					<lb/>vestrum bonum et legale ad marchum Colonie, sicut accepimus,
					<lb/>vobis misimus optime ponderatum, vestre probitati grates
					<lb/>quas possumus referentes, pro tanta gratia quam fecistis; pro
					<lb/>qua sumus amicitie vestre futuris temporibus obligati ad similia
				<lb/>et maiora.</p>
			</div>
			<div type="chapter">
				<head type="h_1"><lb/>LXVII.</head>
				<head type="h_2"><lb/><hi rend="italic">De mercatore ad mercatorem.</hi></head>
				<p><lb/>Viro commendabili multa discretione, et dilecto propria bonitate,
					<lb/>P. honorato mercatori Florentie, P. mercator Senensis
					<lb/>salutem et prosperitatem. Credo, nec dubito experientia declarante,
					<lb/>quod sicut libenter tracto de vestro commodo et honore,
					<lb/>vos ex parte vestra cupitis suo loco et tempore meis utilitatibus
					<lb/>providere. Inde est quod latorem presentium cum C. libris
					<lb/>imperialium ad vos mitto, quos in pannis de vestro consilio
					<lb/>debeat investire, dilectionem vestram attentius deprecans, ut,
					<lb/>super his velitis quod sit utile respicere diligenter, scientes
					<lb/>quod brachium staminis fortis et petia talis panni in terra
				<lb/>nostra pro tanta pecunia invenitur.</p>
			</div>
			<div type="chapter">
				<head type="h_1"><lb/>LXVIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Circa preces vestras, quas semper cupio exaudire, sollicitus
					<lb/>existens pro viribus et attentus, stationes mercatorum terre
					<lb/>nostre cum vestro nuntio circuivi, affectans aliquid emere vel
					<lb/>mercari quod dilectionis vestre utilitatibus responderet. Sed
					<lb/>cum nihil apparuerit unde lucrum valeat reportari, eumdem
				<lb/>nuntium vestrum ad vos mitto cum pecunia quam misistis.</p>
			</div>
			<pb n="112"/>
			<div type="chapter">
				<head type="h_1"><lb/>LXVIIII.</head>
				<head type="h_2"><lb/><hi rend="italic">De sartore ad sartorem.</hi></head>
				<p><lb/>Curiali viro et bono ac perito sartori Alberto Mutinensi,
					<lb/>Iohannes sartor civis Bononiensis salutem, et cuncta obtinere que
					<lb/>desiderat gratie et honoris. Appropinquat forum vestrum, in
					<lb/>quo, si placeret vobis, associari vellem et de arte nostra communiter
					<lb/>laborare, dividendo per medium quicquid nobis Dominus
					<lb/>dederit ad lucrandum; super quo mihi vestra bonitas debeat
				<lb/>respondere.</p>
			</div>
			<div type="chapter">
				<head type="h_1"><lb/>LXX.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Multum gratum reputans quod vestris litteris postulastis,
					<lb/>vos instanter deprecor et exoro quod, sicut dixistis, ad nostras
					<lb/>nundinas veniatis; quia bene simul esse poterimus et gaudere
				<lb/>et lucrari plurimum, Domino concedente.</p>
			</div>
			<div type="chapter">
				<head type="h_1"><lb/>LXXI.</head>
				<head type="h_2"><lb/><hi rend="italic">De uxore ad maritum iudicem.</hi></head>
				<p><lb/>Honorando ac metuendo domino P. facundo iudici ac perito,
					<lb/>suis meritis plurimum diligendo, G. devota uxor salutem quam
					<lb/>sibi. Publice dicitur, et utinam non sit verum, quod Albertus
					<lb/>amicus vester quicquid pro custodia turrium a communi
					<lb/>recipit Tarvisino, inhoneste dissipat et consumit. Super quo eius
					<lb/>pater Iohannes egrotus et pauper mihi lacrimosus advenit, supplicans
					<lb/>ut intuitu pietatis vobis litteras destinarem. Quare vestram
					<lb/>dominationem exoro, ut pro vestre salutis remedio dictum
					<lb/>A. velitis iuramento prestito a semita pessima revocare, cum potestate
					<lb/>misericorditer faciendo, quod nihil ei detur de cetero ad
					<lb/>perdendum; sed de pecunia quem deberet habere paterne potius
				<lb/>indigentie consulatur.</p>
			</div>
			<pb n="113"/>
			<div type="chapter">
				<head type="h_1"><lb/>LXXII.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Petrus iudex potestatis Tarvisine dilectissime uxori sue
					<lb/>G. salutem cum indissolubili amoris vinculo. Statim cum ad
					<lb/>nos vestre littere pervenerunt, una cum potestate Albertum compulimus
					<lb/>iuramentum prestare, quod a ludis et taberni, et aliis
					<lb/>inhonestis et illicitis abstineret; et sic de feudo suo de cetero
					<lb/>eidem dabitur moderate, quod de residuo aliquam subventionem
				<lb/>habere poterit indigentia parternalis.</p>
			</div>
			<div type="chapter">
				<head type="h_1"><lb/>LXXIII.</head>
				<head type="h_2"><lb/><hi rend="italic">De viro ad mulierem ante factum.</hi></head>
				<p><lb/>Nobili et sapienti domine B. Forlivii morum elegantia
					<lb/>decorate, A. salutem et quicquid fidelitatis et servitii potest.
					<lb/>Sic me cepit vestre claritatis amor, virgo splendida, rosea et
					<lb/>serena, quod diebus ac noctibus non possum aliud nisi de
					<lb/>vestra pulcritudine cogitare; quam cum videre valeo, in
					<lb/>tantum meus animus gloriatur, quasi essem intra paradisi
					<lb/>gaudiis constitutus. Cum autem sitis spes mea que mihi sola
					<lb/>potestis in terris conferre letitiam et salutem, gratiam suam
					<lb/>mihi pereunti vestra curialitas misericorditer largiatur, sine
				<lb/>qua mea mors vita creditur et vita mortua reputatur.</p>
			</div>
			<div type="chapter">
				<head type="h_1"><lb/>LXXIV.</head>
				<head type="h_2"><lb/><hi rend="italic">Responsiva grata.</hi></head>
				<p><lb/>In celis delinquerem et peccarem graviter super terris, si
					<lb/>tue desiderabili voluntati spem iucunditatis auferrem et denegarem
					<lb/>gratiam virginalem. Ideoque noscat tua curialitas
					<lb/>commendata, quod intra castrum pudoris nostri tuus assidue
					<lb/>viget amor; cui, si loci et temporis qualitas non obessent,
				<lb/>grata responderent solatia floride iuventutis.</p>
			</div>
			<pb n="114"/>
			<div type="chapter">
				<head type="h_1"><lb/>LXXV.</head>
				<head type="h_2"><lb/><hi rend="italic">Responsiva contraria.</hi></head>
				<p><lb/>Viro nobili et utinam sapienti R., B. salutem et scientie
					<lb/>maturitatem. In corde, primo quam ore proferantur, sunt verba
					<lb/>consideranda; quia dum proposita fuerint, revocari non possum
					<lb/>aliqua ratione. Quod si per te fieret ut deberet, tua dicta cogitatione
					<lb/>et facta cum sapientia refrenares. Quocirca te rogamus modis
					<lb/>omnibus et hortamur, quatenus de nobis nullam per te presumas
					<lb/>vel per alium aut per litteras tuas de cetero facere mentionem.
					<lb/>Alioquin a fratribus nostris, consanguineis et amicis, si
				<lb/>hoc scire poterint, honorem recipies quem requiris.</p>
			</div>
			<div type="chapter">
				<head type="h_1"><lb/>LXXVI.</head>
				<head type="h_2"><lb/><hi rend="italic">De viro ad mulierem post factum.</hi></head>
				<p><lb/>Anime sue dimidio et oculorum suorum lumini domine M.
					<lb/>claritate generis, forma decoris, venustate morum et multa curialitate
					<lb/>fulgenti, P. salutem et illud gaudium quod voce vel
					<lb/>actu exprimi numquam potest. Cum ad viridarium vestrum accessi
					<lb/>ut poma colligerem affectata, ante pomerium erat custos qui
					<lb/>claustra retinens firmitatis, quod dare non consueverat denegavit;
					<lb/>sed adpropinquans paulisper, et ecce meum gaudium adimplevi
					<lb/>multis temporibus prestolatum. Verum quia non possum de
					<lb/>vestra presentia satiari, libenter in absentia de splendore vestre
					<lb/>gratie facio mentionem; quia propter eam spiritus nutritur,
					<lb/>corpus movetur, et bona spes me retinet semivivum. Sed quis
					<lb/>posset dicere, ubi deficit animus cogitare? Quanta sit dulcedo
					<pb n="115"/>
					<lb/>suavitatis vestre persone ac inestimabilis pulcritudo, in quantum
					<lb/>valet, humanus referat intellectus; certe non existimo quod
					<lb/>Deus ita pretiosam fecerit creaturam. Nam capilli gloriosi vestri
					<lb/>capitis rutilant sicut aurum, coma est multum curialis et plana,
					<lb/>oculi quoque claritatis vestre solis radiis comparantur, facies
					<lb/>est rosea et serena, labia vero sicut aromata redolent pretiosa,
					<lb/>dentes sunt quasi eburnei, et gula candida. Pectus nivis albedinem
					<lb/>superat, et quod in sinu conditur, duo sunt pomula paradisi:
					<lb/>iuxta locum est delectatio ineffabilis et habentur solatia
					<lb/>inaudita. Infra non licet descendere, ubi per felicem unionem
					<lb/>nectar mellis dulcedini adunatur, et fit ibi tranquillitas et elementa
					<lb/>omnia sociantur. Respiciat itaque vestra dominatio, quam
					<lb/>super omnes viventes amo toto dilectionis ardore, et mihi servo
					<lb/>suo gratiam conservet prestitam, et benivolentiam tribuat salutarem,
					<lb/>sine qua nec letus esse possum nec vivere in hoc
				<lb/>mundo.</p>
			</div>
			<div type="chapter">
				<head type="h_1"><lb/>LXXVII.</head>
				<head type="h_2"><lb/><hi rend="italic">Responsiva ingrata ad predictam.</hi></head>
				<p><lb/>Dilexi tuam personam amplius quam deberem, et hoc tua
					<lb/>blanda verba fecerunt, que videntur melliflua, et sunt felle
					<lb/>plena, venonosa interius et exterius multa pulcritudine deaurata.
					<lb/>Quibus seducta fui, ut contra honorem meum tibi donarem
					<lb/>osculum et amplexum. Sed tu, velut cupidus et ingratus
					<lb/>mandati fines excedens, rosam quam non plantaveras collegisti,
					<lb/>florem abstulisti primevum, et ludendo lilium deportasti. Sis
					<lb/>ergo contentus tantis denariis iam receptis, sciens quod tuus
					<lb/>remus ultra navem non ducet ad portum; quoniam, si corporis
					<pb n="116"/>
					<lb/>virginitatem amisi, tamen communis fame virginitatem habeo,
				<lb/>et nomen adhuc retineo publice honestatis.</p>
			</div>
			<div type="chapter">
				<head type="h_1"><lb/>LXXVIII.</head>
				<head type="h_2"><lb/><hi rend="italic">De subdito ad dominum.</hi></head>
				<p><lb/>Viro nobili, domino suo G. de Rolandino, talis
					<lb/>eius subditus et fidelis seipsum ad beneplacita et mandata.
					<lb/>Dominatio vestra litteris presentibus recognoscat, quod
					<lb/>terra Martini que vestre brayde continuatur vult vendi, et
					<lb/>credo quod inde habere poteritis bonum forum. Quare vestra
					<lb/>prudentia super hoc provideat in presentia, ante quam alii
				<lb/>distrahatur.</p>
			</div>
			<div type="chapter">
				<head type="h_1"><lb/>LXXVIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>De bona fide laudari potes et de magna legalitate merito
					<lb/>commendari, tamquam persona diligens et multipliciter studiosa
					<lb/>circa dominorum profectum et negotia promovenda. Cum itaque
					<lb/>terram quam dixisti venalem sic nobis bene iaceat et opportuna
					<lb/>sedeat et vicina, pro minori pretio quam poteris eam
				<lb/>facias nos habere.</p>
			</div>
			<div type="chapter">
				<head type="h_1"><lb/>LXXX.</head>
				<head type="h_2"><lb/><hi rend="italic">De massario vel alio subdito ad potestatem.</hi></head>
				<p><lb/>Magne laudis viro, domino Rambertino potestati Savigni
					<lb/>A. massarius eiusdem loci salutem et servitii promtitudinem.
					<lb/>Noscat vestra nobilitas et prudentia circumspecta, quod in terra
					<lb/>Savigni nuper inter tales maleficium est commissum, occasione
					<pb n="117"/>
					<lb/>cuius magna turbatio et dissensio est exorta, et de futuro
					<lb/>periculo dubitatur. Quare vestra dominatio redire festinet ad
					<lb/>refrenandam audaciam improborum et excessus debite
				<lb/>corrigendos.</p>
			</div>
			<div type="chapter">
				<head type="h_1"><lb/>LXXXI.</head>
				<head type="h_2"><lb/><hi rend="italic">Responsio ad predictam.</hi></head>
				<p><lb/>Infirmitate corporis non modica pregravatus, constringor
					<lb/>sub custodia medicorum, ita quod negotiis quibus debeo non
					<lb/>possum intendere sicut vellem. Quare presentibus litteris tibi
					<lb/>mando, ut utramque partem iurare facias nostris preceptis
					<lb/>obedire, sic eosdem pignoribus adgravando quod metu pene
				<lb/>quiescere compellantur.</p>
			</div>
			<div type="chapter">
				<head type="h_1"><lb/>LXXXII.</head>
				<head type="h_2"><lb/><hi rend="italic">De consulibus alicuius terre ecclesiastice ad episcopum.</hi></head>
				<p><lb/>Venerabili in Christo patri, Henrico Dei gratia Bononiensi
					<lb/>episcopo, consules terre Maximatici et universitas ipsius loci
					<lb/>se ipsos in omni genere famulatus. Cum post solum Dominum
					<lb/>vos nostrum benefactorem, patrem, dominum et consilium
					<lb/>habeamus, ad vos fiducialiter recurrimus subsidium implorando,
					<lb/>necessitatis articulo imminente, ut vestra prudentia defensante
					<lb/>nobis importabilia onera non ponantur. Quocirca dominationi
					<lb/>vestre affectuosissime supplicamus, ut talibus officialibus communis
					<lb/>Bononie loqui dignemini et eos taliter deprecari, ut nos
					<lb/>a tali gravamine publico alleviare debeant vestris precibus et
				<lb/>amore.</p>
			</div>
			<div type="chapter">
				<head type="h_1"><lb/>LXXXIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Vestre fidelitatis merita nos invitant ut vestris honoribus
					<lb/>et utilitatibus tanto studiosius intendamus, quanto vestra maior
					<lb/>devotio exigit et exhibita servitia persuadent. Ideoque sciatis
					<pb n="118"/>
					<lb/>nos taliter precibus laborasse, quod ex impositione publice
				<lb/>factionis nulla gravamina sentietis.</p>
			</div>
			<div type="chapter">
				<head type="h_1"><lb/>LXXXIV.</head>
				<head type="h_2"><lb/><hi rend="italic">De prelato qui revocat subditum occasione studii
				<lb/>absentem.</hi></head>
				<p><lb/>Hugolinus Dei gratia episcopus Mutinensis, dilecto in Christo
					<lb/>filio B. capellano talis loci salutem in Domino. Non est
					<lb/>decens vel consentaneum rationi, sed saluti proprie noscitur
					<lb/>inimicum, ut clericus aliquis, maxime competenter instructus,
					<lb/>ecclesiam suam quasi viduam occasione studii derelinquat, non
					<lb/>inspecto quod ad sobrietatem scire debemus, et non plus quam
					<lb/>oporteat, apostolo premonente quod caritas edificat, sed hominem
					<lb/>facit scientia superbire. Quare tibi mandamus ut ad tuam
					<lb/>ecclesiam mora postposita revertaris, alioquin tuum beneficium,
				<lb/>exigente iustitia, curabimus alteri designare.</p>
			</div>
			<div type="chapter">
				<head type="h_1"><lb/>LXXXV.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Ex responsione timerem vitium presumptionis incurrere,
					<lb/>si vestris dictis in aliquo forsitan obviarem. Sed, petita venia
					<lb/>et licentia consecuta conqueri possum et de vestra prudentia
					<lb/>merito admirari, quia cum accesserim ad studium noviter de
					<lb/>vestra licentia et mandato, ad propria nunc voluntate mutata
					<lb/>me tam subito revocatis. Unde vestram dominationem deprecor
					<lb/>affectione qua possum, quatenus, pietatis intuitu, me vestrum
					<lb/>per omnia sinatis in studio saltem hac hieme commorari,
					<lb/>scientes quod postea revertar vestris preceptis in omnibus
				<lb/>pariturus.</p>
			</div>
			<pb n="119"/>
			<div type="chapter">
				<head type="h_1"><lb/>LXXXVI.</head>
				<head type="h_2"><lb/><hi rend="italic">De subdito ad prelatum.</hi></head>
				<p><lb/>Reverendissimo in Christo patri, unico refugio, portui
					<lb/>tutissimo, et domino speciali H. Dei gratia Albanensi episcopo
					<lb/>multa sapientia et honestate fulgenti, magister Guido Bononiensis
					<lb/>se totum in omni genere famulandi. Me vestre benignitati
					<lb/>litteris presentibus recommendans, loco muneris et
					<lb/>in signum benevolentie a vestra gratia postulo incessanter, ut
					<lb/>me inter vestros clericos, subditos et fideles dignemini computare,
					<lb/>mee devotioni fiducialiter iniungendo, si vestre dominationi
				<lb/>servire possum in aliquo vel placere.</p>
			</div>
			<div type="chapter">
				<head type="h_1"><lb/>LXXXVII.</head>
				<head type="h_2"><lb/><hi rend="italic">Item alia de subdito ad prelatum.</hi></head>
				<p><lb/>Vobis qui post solum Deum mihi pater estis, unicus portus
					<lb/>salutis, benefactor et dominus, supplico prout possum, ut solo
					<lb/>divino intuitu et amore mihi manum vestram extendere
				<lb/>dignemini adiutricem.</p>
			</div>
			<div type="chapter">
				<head type="h_1"><lb/>LXXXVIII.</head>
				<head type="h_2"><lb/><hi rend="italic"> Item alia de subdito ad prelatum.</hi></head>
				<p><lb/>Sub vestra tamquam pastoris et domini positus potestate
					<lb/>ad studium ire non debui sine vestra licentia et mandato.
					<lb/>Petens siquidem a vobis veniam de excessu, dominationi vestre,
					<lb/>supplico humiliter et devote, ut pietatis intuitu mihi per biennium
				<lb/>concedatis quod in scholis possim legere ac studere.</p>
			</div>
			<pb n="120"/>
			<div type="chapter">
				<head type="h_1"><lb/>LXXXVIIII.</head>
				<head type="h_2"><lb/><hi rend="italic">Item alia de subdito ad prelatum.</hi></head>
				<p><lb/>Ad Dei honorem et vestrum studens in iure canonico
					<lb/>et civili, necessitate urguente, vestrum cogor auxilium et
					<lb/>consilium postulare. Cum itaque alias non teneamini, vos de
					<lb/>gratia tantum rogo, quatenus in aliquo de partet beneficii quam
					<lb/>presens reciperem, in absentia succurratis, ut fructus quem
					<lb/>de scientia reportabo vobis assistat utilis et appareat
				<lb/>glotiosus.</p>
			</div>
			<div type="chapter">
				<head type="h_1"><lb/>LXXXX.</head>
				<head type="h_2"><lb/><hi rend="italic">De prelato ad subditum.</hi></head>
				<p><lb/>Henricus divina miseratione Bononiensis episcopus dilecto
					<lb/>in Christo filio presbitero Alberto talis loci salutem in Domino.
					<lb/>Presbiter Rolandus ecclesie Sancti Petri sue nobis conquestione
					<lb/>monstravit, quod tu non respiciens quod nulli manum
					<lb/>extendere licet in segetem alienam, non sine proprie salutis
					<lb/>dispendio, tales parrochianos suos ad officia recipis et ad alia
					<lb/>ecclesiastica sacramenta. Quare tibi presentium tenore mandamus,
					<lb/>quatenus sic velis, ut debes, tuo iure contentus existero
					<lb/>dicis parochianos ad officia et sepulturam vel ad alia
					<lb/>sacramenta nullatenus admittendo, ne iniuria tua gravetur
				<lb/>iustitia proximi vel ledatur.</p>
			</div>
			<div type="chapter">
				<head type="h_1"><lb/>LXXXXI.</head>
				<head type="h_2"><lb/><hi rend="italic">De episcopo et legato qui causam archadiacono committit.</hi></head>
				<p><lb/>Multe sapientie ac probitatis viro domino Tancredo Bononiensi
					<pb n="121"/>
					<lb/>archidiacono, G. licet immeritus Parmensis episcopus salutem
					<lb/>in bonorum omnium conditore. Cum matrimonialis causa
					<lb/>nuper sit nobis a sede apostolica delegata, que inter dominam
					<lb/>Dianam filiam domini Andalotti vertitur et dominum Salimguerram
					<lb/>cives Bononienses nobiles et potentes, volentes ipsorum
					<lb/>parcere laboribus et expensis, eamdem prudentie vestre examinandam
					<lb/>committimus de procuratorum utriusque partis consensu
					<lb/>et unanimi voluntate, vobis auctoritatem qua fungimur
					<lb/>demandantes ut, vocatis partibus et auditis hinc inde propositis,
					<lb/>nostra vice in omnibus ut possemus legitime procedatis,
				<lb/>pro utraque parte iustitia observata.</p>
			</div>
			<div type="chapter">
				<head type="h_1"><lb/>LXXXXII.</head>
				<head type="h_2"><lb/><hi rend="italic">Item alia brevis commissio.</hi></head>
				<p><lb/>Causam matrimonialem que vertitur inter tales, vestre
					<lb/>discretioni examinandam de consensu partium committimus
				<lb/>fine debito terminandam.</p>
			</div>
			<div type="chapter">
				<head type="h_1"><lb/>LXXXXIII.</head>
				<head type="h_2"><lb/><hi rend="italic">Item alia forma commissionis.</hi></head>
				<p><lb/>Causam que inter tales sindicos pro talibus monasteriis super
					<lb/>possessionibus et rebus aliis vertitur, nobis a domino papa commissam,
					<lb/>in qua facta est contestatio litis et positiones ac responsiones
					<lb/>hinc inde, de communi partium assensu experientie vestre
					<lb/>committimus; vobis auctoritatem qua fungimur demandantes,
					<lb/>quatenus, auditis que partes proponere voluerint coram vobis,
					<lb/>et testibus sollemniter receptis qui sint omni exceptione maiores,
					<lb/>nobis causam sufficienter instructam sub vestri sigilli
					<lb/>munimine et manu publica transmittatis in termino quem
					<pb n="122"/>
					<lb/>partibus duxeritis assignandum; scientes quad eis precepimus ut
					<lb/>tali die vestris se conspectibus representent. Si vero de partium
					<lb/>voluntate processerit, ad definitivam sententiam nostra
				<lb/>vice legitime procedatis.</p>
			</div>
			<div type="chapter">
				<head type="h_1"><lb/>LXXXXIV.</head>
				<head type="h_2"><lb/><hi rend="italic">De subdito ad prelatum littera blandiloquii.</hi></head>
				<p><lb/>Venerabili in Christo patri, unico domino ac refugio speciali
					<lb/>G. Dei gratia dignissimo Tarabiensi episcopo ubique terrarum
					<lb/>magnificato dignis laudibus et honorato meritis proprie
					<lb/>bonitatis, M. scolaris Bononie eius minimus clericus, humilis,
					<lb/>fidelis pariter et devotus se ipsum totum ad pedes cum omni
					<lb/>qua potest promptitudine serviendi et sincera cordis et animi
					<lb/>puritate. Non sunt loquele neque sermones per quos
					<lb/>mentis mee magnum gaudium exprimatur, quod tunc veraciter
					<lb/>habui et suscepi magnifice, cum de vestre promotionis
					<lb/>honore cognovi; quia post solum Deum mee parvitatis
					<lb/>estis reverendus pater, pius pastor, benignus iudex,
					<lb/>iustus rector, clemens artistes, honestatis exemplum, prudentie
					<lb/>speculum, misericors dominus, benefactor precipuus,
					<lb/>portus tutissimus, et refugium singulare; sub cuius umbra
					<lb/>respirare cupio, proficere, vivere ac studere; a quo recognosco
					<lb/>vitam post solius gratiam creatoris, et quam in
					<lb/>mundo possum habere scientiam et honorem. Recommendo
					<lb/>itaque benignitati vestre meam devotionem, vestre supplicans
					<lb/>bonitati affectione qua possum, quatenus me inter vestros servulos
					<lb/>dignemini computare, mihi secure precipientes si qua valeo
					<lb/>facere vobis grata, in vero scientes quod vestre paternitati
					<lb/>servire cupio cunctis temporibus et placere. Cum autem
					<lb/>paupertate coactus non possim perficere inchoatum studium
					<pb n="123"/>
					<lb/>prout vellem, mihi vestra succurrat pietas, et me non deserat
					<lb/>in tempore opportuno, ut pro tempore alta beneficia spiritualia
					<lb/>recipiat et eterna. Illud quoque quod Dominus inspirabit vobis
					<lb/>mihi dare pro elemosina, fratri meo mittere dignemini divino
					<lb/>intuitu et amore, ex parte vestra mihi postmodum resignandum.
					<lb/>Finaliter autem preces porrigo altissimo Creatori, ut vos
					<lb/>de excelso habitaculo glorie sancte sue respiciat diutissime, ac
					<lb/>conservet ad suum servitium et propinquorum et amicorum statum,
				<lb/>gloriam et honorem.</p>
			</div>
			<div type="chapter">
				<head type="h_1"><lb/>LXXXXV.</head>
				<head type="h_2"><lb/><hi rend="italic">De nepote ad episcopum.</hi></head>
				<p><lb/>Ecce nunc tempus prestolatum advenit, et iam est hora
					<lb/>promissa in qua mei potest vestra dominatio recordari, et effectui
					<lb/>tradere que promisit. Rogo itaque vestram clementiam
					<lb/>ut sic dignemini laborare, quod per vos prebendam vacantem
				<lb/>habeam ecclesie Tarvisine.</p>
			</div>
			<div type="chapter">
				<head type="h_1"><lb/>LXXXXVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Promissio quam tibi de prima vacante prebenda fecimus
					<lb/>a mera voluntate processit et intima cordis et animi puritate,
					<lb/>que nos invitat multipliciter et inducit ut semper tuis profectibus
					<lb/>et honoribus intendamus. Nam preter commune debitum
					<lb/>officii pastoralis, prerogativam dilectionis exigit linea parentele.
					<lb/>Cum autem canonici fratrem ad vacantem prebendam
					<lb/>elegerint, tamdiu condecet expectare, quousque tibi possimus
					<lb/>prout desideras providere.
					<pb n="124"/>
					<pb n="125"/>
					<lb/>complacere. Quamobrem firmiter cognoscatis, quod statim cum
					<lb/>recepimus scripta vestra, sic magistrum P. nostrum clericum
					<lb/>vestra gratia coegimus et amore, quod suos nuntios ad vestram
					<lb/>civitatem transmitteret cum tanta pecunie quantitate, quod
					<lb/>creditorum instantiam removebunt et onera debitorum in
					<lb/>quibus Bononie remanserat obligatus, scolares vestros a quolibet
				<lb/>fideiussionis vinculo aggravatos penitus absolventes.</p>
			</div>
			<div type="chapter">
				<head type="h_1"><lb/>LXXXXVIIII.</head>
				<head type="h_2"><lb/><hi rend="italic">De monacho qui petit veniam ab abbate.</hi></head>
				<p><lb/>Singulari post Dominum spei, patri et Domino venerando
					<lb/>I. Dei gratia Nonantulano abbati multa sapientia et honestate
					<lb/>fulgenti B. monachus eius se ipsum et totius devotionis et fidelitatis
					<lb/>obsequium. Excusabilem non possum exceptionem
					<lb/>proponere, cum me culpa reddat multipliciter incusatum,
					<lb/>quia temerario ausu monasterium dereliqui, venire presumens
					<lb/>ad studium litterarum vestra licentia nec habita nec
					<lb/>petita. Ne igitur tanquam prevaricationis filius possim de
					<lb/>inobedientia condemnari, lugere volo preterita et de satisfactione
					<lb/>futura debite cogitare, ita quod sic macula criminosa
					<lb/>purgetur, quod non remaneat aliquid ad lavandum. Eapropter
					<lb/>benignitati vestre affectuosissime supplico et instanter, ut divino
					<lb/>intuitu et amore mei dignemini misereri; scientes, quod si
					<lb/>de vestro fuerit beneplacito et mandato, redire desidero ad
					<lb/>monasterium, desolatum habitum reassumens ac Domino et
				<lb/>vobis perpetuo famulari.</p>
			</div>
			<div type="chapter">
				<head type="h_1"><lb/>C.</head>
				<head type="h_2"><lb/><hi rend="italic">Responsiva.</hi></head>
				<p><lb/>Martinus abbas talis monasterii, licet immeritus et indignus,
					<lb/>tali solo nomine monacho quicquid debet et potest.
					<lb/>Si tuis dictis veritas suffragatur, et a corde procedit intentio
					<pb n="126"/>
					<lb/>laudabilis et voluntas, prout nobis litterali descriptione monstrasti,
					<lb/>misericordiam tibi non possumus denegare, quam
					<lb/>predicamus subditis observandam. Unde pietate moti, gratiam,
					<lb/>et indulgentiam tibi concedimus postulatam, licentiam liberam
					<lb/>conferentes ut ad nostrum revertaris monasterium, prout optas.
					<lb/>Speramus enim quod, sicut velle videris, sub iugo monastice
				<lb/>regule tuo de cetero servies creatori.</p>
			</div>
			<div type="chapter">
				<head type="h_1"><lb/>CI.</head>
				<head type="h_2"><lb/><hi rend="italic">De laicis ad prelatum.</hi></head>
				<p><lb/>Unice post Deum spei benefactori precipuo, portui salutis
					<lb/>et refugio singulari, domino P. Dei gratia venerabili ac dignissimo
					<lb/>archiepiscopo Mediolanensi, ubique propriis meritis
					<lb/>commendando, A. et B. fratres, mercatores Bononie se ipsos
					<lb/>ad beneplacita et mandata. Clementie vestre sepe ac sepius
					<lb/>litteras nostre misimus parvitatis, quas non credimus ad vos
					<lb/>ullatenus pervenisse, cum ex parte vestra nulla responsio
					<lb/>fuerit subsecuta. Quare dominationi vestre iterato scribimus
					<lb/>et humiliter supplicamus, quatenus antique devotionis ac fidelitatis
					<lb/>memores existentes, erga nos per compassionis affectum
					<lb/>vestra movere dignemini viscera pietatis, qui de magnis
					<lb/>divitiis prout altissimo placuit creatori ad nimiam devenimus
					<lb/>paupertatem; certissimo dignoscentes, quod si de vestro mandato
					<lb/>processerit, ad vestros pedes venire magno desiderio affectamus,
					<lb/>vobis tanquam domino atque patri perpetuo
				<lb/>servituri.</p>
			</div>
			<div type="chapter">
				<head type="h_1"><lb/>CII.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Quando nos vestra docuit serios litterarum quod fortuna
					<lb/>vobis contraria multipliciter existebat, dolore cepimus non
					<pb n="127"/>
					<lb/>modico perturbari, quia libenter vellemus quod omnia prospera
					<lb/>vobis essent. Ne igitur videamur oblivioni mandare
					<lb/>servitia gratiosa, que devotione laudabili nobis fideliter contulistis,
					<lb/>interioris hominis iusta compunctione movemur ad
					<lb/>vestram indigentiam sublevandam. Quapropter vestram prudentiam
					<lb/>deprecamur, quod in signum dilectionis, benivolentie
					<lb/>pariter et amoris ad nos venire fiducialiter non tardetis, in
					<lb/>vero scientes, quod nostris rebus dilectioni vestre subvenire
					<lb/>cupimus et facere gratiam et honorem: nam superveniens officium
					<lb/>dignitatis, affectum non minuit, sed auget debitum
				<lb/>pietatis.</p>
			</div>
			<div type="chapter">
				<head type="h_1"><lb/>CIII.</head>
				<head type="h_2"><lb/><hi rend="italic">De nepote scolare ad prelatum pro subventione.</hi></head>
				<p><lb/>Venerabili patruo, immo in Christo patri et domino metuendo,
					<lb/>I. Dei gratia dignissimo plebano Sancte Marie in Balneis,
					<lb/>B. nepos eius literali studio Bononie mancipatus se ipsum
					<lb/>totum. In scholis publice dicitur et indubitabili credulitate firmatur,
					<lb/>quod vestre largitatis manus mihi necessaria porrigit
					<lb/>abundanter; quod leto animo non desino confiteri, ut persona
					<lb/>vestra honorificentia debita extollatur. Quare vestram benignitatem
					<lb/>exoro suppliciter ac devote, quatenus mei recordari
					<lb/>velitis intuitu pietatis, vestre bonitatis providentia faciendo,
					<lb/>quod saltem in aliquo fama respondeat veritati et
				<lb/>dicta cum factis conveniant et non sint penitus aliena.</p>
			</div>
			<pb n="128"/>
			<div type="chapter">
				<head type="h_1"><lb/>CIV.</head>
				<head type="h_2"><lb/><hi rend="italic">Responsiva contraria.</hi></head>
				<p><lb/>Non licet nobis ministris ecclesiarum dare consanguineis
					<lb/>patrimonium Ihesu Christi, quod distribui debet fideliter inter
					<lb/>pauperes et egenos, et erogari prudenter orphanis et pupillis.
					<lb/>Unde cum tua substantia non sit tenuis, sed sufficiens ad expensas,
					<lb/>dignum est ut de ipsa tibi procures in necessariis providere
					<lb/>et elemosynas debilium non appetas, nec pecuniam velis
					<lb/>comedere populorum; attendens firmiter et cognoscens quod
					<lb/>nihil curamus de variis vocibus laycorum nec de seculari pompa
					<lb/>vel laude mundana; sed dicant homines quidquid velint, dum
				<lb/>tamen nos conscientia propria non accuset.</p>
			</div>
			<div type="chapter">
				<head type="h_1"><lb/>CV.</head>
				<head type="h_2"><lb/><hi rend="italic">De scolare qui commendat amicum suum suo patruo
				<lb/>cardinali.</hi></head>
				<p><lb/>Venerabili patruo immo patri ubique suis meritis commendando
					<lb/>T. Dei gratia Sancti Angeli dignissimo diacono cardinali,
					<lb/>B. nepos eius scolaris Bononie se ipsum ad pedes. Cum
					<lb/>magister P. lator presentium, meus socius et amicus ad Dei fiduciam
					<lb/>atque vestram et sub spe notitie quam mecum habet ad
					<lb/>curiam nunc accedat, pro ipso benignitati vestre multiplicatis
					<lb/>precibus affectiosissime supplico et instanter, quatenus sic eidem
					<lb/>favorem vestre potentie, mee devotionis intuitu, dignemini misericorditer
					<lb/>impertiri, quod vestra gratia mediante literas apostolicas
					<lb/>impetrare valeat, pro beneficio quod desiderat
				<lb/>obtinere.</p>
			</div>
			<pb n="129"/>
			<div type="chapter">
				<head type="h_1"><lb/>CVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Harum significatione tue devotioni plenius innotescat, quod
					<lb/>magistro P., qui nobis ex tua parte litteras supplicatorias presentavit,
					<lb/>sic tuis intercessionibus nostrum dedimus consilium
					<lb/>et favorem, quod in curia fuit velociter expeditus, et letus
					<lb/>revertitur habens quecumque voluit impetrare; super quo tibi
				<lb/>merito grates referre tenetur et facere servitia gratiosa.</p>
			</div>
			<pb n="58"/>
			<!--<lb/>Guidonis Fabe Dictamina rhetorica, ed. A. Gaudenzi, &quot;Il Propugnatore&quot;, 5, 28-29 (1892), pp. 58-109-->
			<div type="chapter">
				<head type="h_1"><lb/>CVII.</head>
				<head type="h_2"><lb/><hi rend="italic">De potestate ad potestatem pro ratione.</hi></head>
				<p><lb/>Viro nobili et excelso domino .... potestati Bononie multa
					<lb/>laude et honore digno T. potestas Mutine salutem et sui regiminis
					<lb/>exitum gloriosum. Accedens ad presentiam nostram
					<lb/>P. lator presentium, civis noster honorabilis, et dilectus sua
					<lb/>nobis querimonia monstravit qualiter Martinus civis vester
					<lb/>sibi causa mutui tenetur solvere C. libras, ut patet per pubblicum
					<lb/>instrumentum; de quibus nondum valuit rationem habere,
					<lb/>quamvis sepe, ut dicitur, conquestus fuerit coram vobis
					<lb/>et iamdiu solutionis terminus sit elapsus: de quo miramur
					<lb/>cum vestra civitas sit terra iustitie, a qua emanare fons
					<lb/>sapientie consuevit. Quare nobilitatem vestram propensius
					<lb/>rogitamus, quatenus tam honore persone vestre quam
					<lb/>nostrarum precum intuitu et amore, prefatum nostrum civem
					<lb/>cogere velitis solvere pecuniam memoratam, ita quod noster
					<lb/>civis non cogatur diutius laborare, et nos ob id teneamur
				<lb/>vestra precamina exaudire.</p>
			</div>
			<div type="chapter">
				<head type="h_1"><lb/>CVIII.</head>
				<head type="h_2"><lb/><hi rend="italic">Alia de eadem materia.</hi></head>
				<p><lb/>Alberto nostro cive diutius conquerente, quod dum vestrum
					<lb/>civem A. coram vobis multotiens conveniret super centum libris
					<lb/>quas ei Bononie, sicut testatur publicum instrumentum,
					<pb n="59"/>
					<lb/>in nostris nundinis mutuavit, nullam, quod vix credere possumus,
					<lb/>potuit consequi rationem. Unde prudentiam vestram
					<lb/>attentius deprecamur quatenus, quod vobis civis noster probare
					<lb/>poterite legitimis documentis vestrum civem prelibatum
					<lb/>sibi teneri, eum ut iuri pareat compellendo, integraliter velitis
					<lb/>cogere ad solvendum, nos ad similia, cum opus fuerit,
				<lb/>obligantes.</p>
			</div>
			<div type="chapter">
				<head type="h_1"><lb/>CVIIII.</head>
				<head type="h_2"><lb/><hi rend="italic">Item alia de eadem materia.</hi></head>
				<p><lb/>Rogamus nobilitatem vestram per A. latorem presentium,
					<lb/>civem nostrum, ut super tanta summa pecunie quam a talibus
					<lb/>vestris civibus debet recipere, sicut dixit, eidem amore
					<lb/>nostro plenitudinem iustitie faciatis, ut cum similis se casus
				<lb/>obtulerit, vos exaudire merito teneamur.</p>
			</div>
			<div type="chapter">
				<head type="h_1"><lb/>CX.</head>
				<head type="h_2"><lb/><hi rend="italic">De potestate ad potestatem pro cive expoliato.</hi></head>
				<p><lb/>Alberti civis nostri honorabilis et potentis querimoniam
					<lb/>recepimus continentem quod nuper, dum a foro Mantuano rediret,
					<lb/>per vestrum districtum transitum faciendo, suis rebus
					<lb/>fuit contra iustitiam nequiter spoliatus. Unde nobilitatem vestram,
					<lb/>de qua gerimus fiduciam pleniorem, duximus presentibus
					<lb/>litteris rogitandam, quatenus sic nostro civi predicto que
					<lb/>sua sunt sibi restitui faciatis, malefactores ipsos debite puniendo,
					<lb/>(ita) quod vos pro vestris civibus teneamur suo loco et
					<lb/>tempore merito exaudire. Alioquin nostrum civem prefatum,
					<lb/>ut tenemur ex nostre civitatis statuto vinculo iuramenti, curabimus
				<lb/>indemnem per omnia conservare.</p>
			</div>
			<div type="chapter">
				<head type="h_1"><lb/>CXI.</head>
				<head type="h_2"><lb/><hi rend="italic">Responsiva ad predicta.</hi></head>
				<p><lb/>Visis litteris probitatis vestre, quas nobis pro A. vestro
					<lb/>cive noviter direxistis qui dicit se fuisse (in) nostris partibus
					<pb n="60"/>
					<lb/>spoliatum, toto posse dedimus operam diligentem, ut huius facti
					<lb/>notitiam haberemus, cupientes ipsos predones cum animadversione
					<lb/>debita castigare. Cum autem inveniri non possint qui
					<lb/>talia perpetraverunt, sicut vestro civi diximus, ita vestre prudentie
					<lb/>nuntiamus, quod quantum probaverit de suo in nostra
					<lb/>fortia perdidisse, per homines illius loci in quo damnum sustinuit,
				<lb/>amore vestro satisfieri plenarie faciemus.</p>
			</div>
			<div type="chapter">
				<head type="h_1"><lb/>CXII.</head>
				<head type="h_2"><lb/><hi rend="italic">De potestate ad potestatem pro cive detento.</hi></head>
				<p><lb/>Gerardus et B. fratres, cives nostri honorabiles, cum
					<lb/>suis consanguineis et amicis ad nostram presentiam accedentes,
					<lb/>gravi querimonia demonstrarunt qualiter fratrem eorum
					<lb/>A. detineri facitis pro communi cum suis mercibus quas portabat,
					<lb/>occasionem frivolam pretendentes, quod de vestris sit
					<lb/>talibus inimicis. Cum autem ex parte nostra iniuria nulla processerit,
					<lb/>pro qua debeatis nostre civitatis homines impedire,
					<lb/>nobilitatem vestram rogamus, ut dictum A. nostrum civem
					<lb/>cum suis rebus velitis dimittere absolutum, ne inter nos ob
				<lb/>hanc causam aliqua occasio, quod absit, malevolentie oriatur.</p>
			</div>
			<div type="chapter">
				<head type="h_1"><lb/>CXIII.</head>
				<head type="h_2"><lb/><hi rend="italic">De civitate ad civitatem super maleficio.</hi></head>
				<p><lb/>Quam grave facinus et enorme B. et A. habitatores castri
					<lb/>vestri Plumatii nuper ausu temerario in nostro districtu presumpserint
					<lb/>exercere vos ignorare non credimus, quod fama
					<lb/>publica declaravit. Nam V. patrem et G. filium eius caros
					<lb/>comitatinos nostros nobiles et potentes sub proditionis specie
					<lb/>nequiter occiderunt, nulla causa procedente rationabili; quod
					<lb/>nostros cives dolore novo sic accendit; ut non que fieri deberent,
					<lb/>sed que possent citius providentes, ad vindictam
					<lb/>tanti sceleris singuli properarent, nisi vestri amor voluntatem
					<pb n="61"/>
					<lb/>nostram debite retardasset. Eapropter discretionem
					<lb/>vestram litteris presentibus deprecamur, quod sic tantum maleficium
					<lb/>animadversione que convenit puniatis, ne nos, ad
					<lb/>quod veniremus inviti, tam de dictis homicidis quam rebus
				<lb/>eorum sufficientem vindictam sumere compellamur.</p>
			</div>
			<div type="chapter">
				<head type="h_1"><lb/>CXIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Super maleficio, pro quo nobis vestras litteras demandastis
					<lb/>in personis A. et B., vestrorum civium defunctorum
					<lb/>in nostris partibus nunc commisso, quod iuris rigor exposcit
					<lb/>et amplius si possemus, de officio nostro facere cupientes
					<lb/>V. et B. castellanos nostros qui dicebantur hoc facinus perpetrasse,
					<lb/>sicut homicidas capi fecimus et carcerali custodie mancipari:
					<lb/>sed contra eos omnia diffitentes procedere non potuimus
					<lb/>ad vindictam. Unde significamus vestre prudentie circumspecte,
					<lb/>quod iuxta beneplacitum vestre voluntatis prefatos castellanos
					<lb/>nostros, si culpabiles poterunt edoceri, sine misericordia tam
					<lb/>in rebus punire volumus quam in personis, ut ipsorum pena
				<lb/>ceteris terrorem incutiat similia presumendi.</p>
			</div>
			<div type="chapter">
				<head type="h_1"><lb/>CXV.</head>
				<head type="h_2"><lb/><hi rend="italic">Item alia super maleficio.</hi></head>
				<p><lb/>Gravis querela multorum exposuit coram nobis qualiter
					<lb/>dum Petrus, civis noster honorabilis et dilectus, veniret de
					<lb/>partibus Lombardie, prope civitatem vestram percussus fuit
					<lb/>et taliter vulneratus quod inventus mortuus est ea die. De
					<lb/>quo dolemus pariter et turbamur, quia scimus quod tantum
					<pb n="62"/>
					<lb/>maleficium remanere non poterit impunitum. Unde vestram
					<lb/>prudentiam deprecamur quatenus super hoc velitis diligenter
					<lb/>inquirere veritatem, ad vindictam taliter properantes, ne quid
				<lb/>de iure vel de facto remaneat corrigendum.</p>
			</div>
			<div type="chapter">
				<head type="h_1"><lb/>CXVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Quotiens in nostris partibus aliquid accidit quod pro sui
					<lb/>qualitate correctionem exigat vel iudicium postulet ultionis,
					<lb/>etsi generaliter pro omnibus condolemus, speciali tamen turbatione
					<lb/>movemur, si vestri cives, quos volumus honorare in
					<lb/>quantum noster districtus extenditur, offendantur. Unde sciatis
					<lb/>quod super talis civis vestri morte, inquisitione habita diligenti,
					<lb/>et domus illorum qui hoc perpetrarunt destrui fecimus et sua
					<lb/>bona omnia confiscari; et ut nil impunitum remaneret, eosdem
					<lb/>sub banno communis nostri posuimus, de quo exire de cetero
					<lb/>non valebunt, eo servato, quod si aliquando ad manus nostras
					<lb/>devenerint ipsos in personis graviter puniemus. Quare vestram
					<lb/>dilectionem rogamus, ne ob id erga nos vel terram
					<lb/>nostram malevolentiam aliquam habeatis; quia, si quid est
					<lb/>quod adbuc fieri possit, pro vestre voluntatis arbitrio
				<lb/>procedemus.</p>
			</div>
			<div type="chapter">
				<head type="h_1"><lb/>CXVII.</head>
				<head type="h_2"><lb/><hi rend="italic">Littere pro furto generales.</hi></head>
				<p><lb/>Universis potestatibus civitatum, castrorum et omnium
					<lb/>locorum rectoribus et consulibus presentes litteras inspecturis
					<lb/>U. potestas, consilium, et commune civitatis Bononie, salutem
					<lb/>et prosperis successibus abundare. Rem gravem non modicum
					<lb/>et enormem in civitate nostra notitie vestre reducimus noviter
					<lb/>v
					<pb n="63"/>
					<lb/>evenisse, que merito debet singulis audientibus displicere.
					<lb/>Nam quidam scutifer P. Domini Lambertini, nobilis civis
					<lb/>nostri, sicut nobis ipsius querimonia patefecit, medio silentio
					<lb/>noctis, opportunitate captata, dextrarium suum, pannos, multos
					<lb/>denarios et res alias ei furtive surripuit, et ad quem locum
					<lb/>aufugerit vel ubi latitet, ignoratur. Cuius rei causa
					<lb/>vestram universitatem rogamus quatenus, si fur predictus pene
					<lb/>vos poterit inveniri, tam eum quam res furtivas amore nostro
					<lb/>designetis presentium portitori, quem ad hoc serio duximus
					<lb/>destinandum, scientes quod propter hoc vos habebitis ad nostra
					<lb/>servitia vestra promptiores, vel sic ad nos sub fida
					<lb/>custodia transmittatis, ut per hec semper ad vestra servitia
				<lb/>teneamur.</p>
			</div>
			<div type="chapter">
				<head type="h_1"><lb/>CXVIII.</head>
				<head type="h_2"><lb/><hi rend="italic">Item alia pro furto.</hi></head>
				<p><lb/>Nobilis vir dominus P. honorabilis civis noster suam gravem
					<lb/>querelam exposuit coram nobis de quodam homine suo
					<lb/>nequam scutifero, qui dum equum suum duceret ad aquandum,
					<lb/>cum ipso latenter aufugit, et ubi sit aut quo iverit ignoramus.
					<lb/>Unde vestram universitatem duximus deprecandam quatenus,
					<lb/>si dictus fur in vestris partibus poterit inveniri cum
					<lb/>re furtiva, designare velitis B. nuntio nostro, presentium portitori:
					<lb/>sic eidem amore nostro prebendo vestrum consilium et
					<lb/>favorem, quod malefactorem ipsum ad nostram presentiam
				<lb/>conducere valeat puniendum.</p>
			</div>
			<div type="chapter">
				<head type="h_1"><lb/>CXVIIII.</head>
				<head type="h_2"><lb/><hi rend="italic">De potestate constituente procuratore.</hi></head>
				<p><lb/>Pateat omnibus hanc paginam inspecturis quod nos
					<lb/>Ubertus Vicecomes potestas Bononie, A. et B. procuratoribus,
					<pb n="64"/>
					<lb/>C. et D. iudicibus, E. et F. iustitie militibus et quibusdam
					<lb/>aliis de curia nostra presentibus, vice, loco et nomine communitatis
					<lb/>ipsius, B. portitorem litterarum istarum in curia romani
					<lb/>pontificis, vel romani principis nostrum procuratorem
					<lb/>constituimus et nuntium specialem ad contradicendum et
					<lb/>resistendum adversariis omnibus, si aliqui apparerent, et litteras
					<lb/>et iudices impetrandos; promittentes quod ratum habebimus
					<lb/>et tenebimus illibatum quicquid in his utiliter duxerit
					<lb/>faciendum. Ad notitiam cuius rei hoc nostro sigillo fecimus
				<lb/>communiri.</p>
			</div>
			<div type="chapter">
				<head type="h_1"><lb/>CXX.</head>
				<head type="h_2"><lb/><hi rend="italic">Littere de licentia data.</hi></head>
				<p><lb/>Nos Spinus de Surisino potestas Bononie, damus licentiam
					<lb/>et liberam concedimus potestatem P. civi Cremonensi
					<lb/>harum portitori, ut sine contradictione cuiusquam de nostro
					<lb/>districtu libere possit extrahere decem vaccas, quas se comparasse
					<lb/>in comitatu Imole iuramento proprio declaravit: eidem
					<lb/>nihilominus adicientes sacramentum, quod nullum
					<lb/>mercatum cum eisdem mercibus vel earum occasione portabit
					<lb/>aut deduci faciet vel portari extra civitatem Bononie vel districtus.
					<lb/>Data in palatio dicti communis tali die, hinc ad
				<lb/>diem Iovis et non amplius valitura.</p>
			</div>
			<div type="chapter">
				<head type="h_1"><lb/>CXXI.</head>
				<head type="h_2"><lb/><hi rend="italic">De rectore ad rectorem.</hi></head>
				<p><lb/>Egregio viro et strenuo militi domino Io. comiti Romaniole
					<lb/>multa laude et honore digno U. potestas Bononie et
					<lb/>consilium universum salute et robore accingi fortitudinis et
					<lb/>virtutis. Quamvis merita et servitia nulla processerint pro quibus
					<pb n="65"/>
					<lb/>vos rogandi fiduciam habeamus, tamen de vestra probitate
					<lb/>confisi, que se multis exibet liberalem, a nostre voluntatis affectu
					<lb/>nihilominus invitati que circa hec facienda totum dispositum
					<lb/>dignoscatis pro vobis et amicis vestris et subditis, ad
					<lb/>vos secure confugimus, cum oportet. Inde est quod vestram
					<lb/>nobilitatem sicut possumus deprecamur, quatenus civibus nostris
					<lb/>dilectis V. et A. presentium portitoribus amore nostro
					<lb/>licentiam velitis impendere ut C. corbes frumenti quos habent
					<lb/>in comitatu civitatis Imole ad nostram deferant civitatem, ad
				<lb/>maiora nos in posterum obligantes.</p>
			</div>
			<div type="chapter">
				<head type="h_1"><lb/>CXXII.</head>
				<head type="h_2"><lb/><hi rend="italic">De civitate ad civitatem pro victoria.</hi></head>
				<p><lb/>Egregio viro domino U. potestati Bononie multa
					<lb/>sapientia et honestate fulgenti et consilio ac populo universo
					<lb/>eiusdem civitatis, amicis et vicinis carissimis et propriis meritis
					<lb/>honorandis, G. potestas Florentie, consilium, ac totus
					<lb/>populus salutem et felicia felicibus cumulare. Quoniam civitatem
					<lb/>Bononie nec non et personam vestram ad gloriam
					<lb/>diligimus, et honorem, libenter de vestris prosperitatibus audiremus
					<lb/>sicut vobis nostra supervenientia gaudia nuntiamus.
					<lb/>Noveritis ergo quod tale nostros inimicos qui contra nos suas
					<lb/>presumebant cervices erigere, in manu forti et brachio excelso
					<lb/>mirabiliter devicimus universos, ita quod sicut pulvis
					<lb/>ante faciem venti, omnes fuerunt in precipitem fugam conversi,
					<lb/>qui ab ore nostri gladii remaserunt. Quare vos saltem
					<lb/>amici nostri gaudete nobiscum de tanta victoria et triumpho,
					<lb/>sicut nos velletis de vestris exultationibus gloriari.
				<lb/>vv</p>
			</div>
			<pb n="66"/>
			<div type="chapter">
				<head type="h_1"><lb/>CXXIII.</head>
				<head type="h_2"><lb/><hi rend="italic">Responsiva.</hi></head>
				<p><lb/>Non sunt loquele neque sermones quibus exprimere valeamus
					<lb/>quanta letitia repleti fuimus universi, cum per vestras
					<lb/>litteras intelleximus evidenter, quod tamquam viri prudentes,
					<lb/>fortes et strenui excelsam habueratis victoriam de vestris
					<lb/>talibus inimicis. Unde nos super dictis velut de nostris
					<lb/>exultationibus penitus gloriantes, rogamus suppliciter
					<lb/>Deum celi, ut sua gratia dignetur concedere quod vobis omnia
					<lb/>bona crescant, et accedant semper felices successus, concupita
					<lb/>merito sequantur gaudia et totius prosperitatis augmentum:
					<lb/>quoniam Florentini estis et inter altos recte florere debetis
				<lb/>et triumphali diademate decorari.</p>
			</div>
			<div type="chapter">
				<head type="h_1"><lb/>CXXIIII.</head>
				<head type="h_2"><lb/><hi rend="italic">De civitate ad militem electum in potestate.</hi></head>
				<p><lb/>Magne laudis, probitatis ac sapiente viro, domino C.
					<lb/>quem ubique merita propria, clara nobilitas, decus et gloria
					<lb/>militaris recommendant, G. potestas Mediolani, et consilium
					<lb/>universum salutem et prospera prosperis, et felicia felicibus
					<lb/>cumulare. Presenti pagina vestre magnificentie facimus manifestum,
					<lb/>quod dum noviter iremus ad brevia ut civitati nostre
					<lb/>provideremus secundum antiquam consuetudinem de rectore,
					<lb/>invocato Christi nomine, de vestra laudabili fama et glorioso
					<lb/>nomine confidentes, vos unanimiter pro anno futuro ad nostrum
					<lb/>elegimus regimen civitatis. Quod in contione cum fuit
					<lb/>postea promulgatum, omnes et singuli tam magnum gaudium
					<lb/>habuerunt, ut quod vocibus exprimere non valebant, continuatis
					<lb/>clamoribus demonstrarent, sperantes firmiter et credentes,
					<lb/>quod per vestram personam statum et profectum et
					<lb/>honorem recipient et augmentum. Unde nobilitatem vestram
					<pb n="67"/>
					<lb/>rogamus, ut hoc velitis assumere et vos taliter preparare, ut
					<lb/>cum ambaxiatores nostros pro vobis miserimus, honorifice,
					<lb/>sicut decet vel expedit, veniatis; scientes quod sumus et erimus
					<lb/>parati vestram personam sequi in omnibus et honorare.
					<lb/>Pro feudo autem vestro duo millia librarum nostre monete
				<lb/>habebitis et fenum et paleam a communi.</p>
			</div>
			<div type="chapter">
				<head type="h_1"><lb/>CXXV.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Dominationi vestre grates quas possumus referentes, pro
					<lb/>eo quod nostram personam non sua bonitate sed vestra voluistis
					<lb/>potius honorificentia sublimare, tam de nostrorum amicorum
					<lb/>consilio quam fidelium singulorum, magnificentie vestre
					<lb/>servire promittimus et ad regimen civitatis vestre que super
					<lb/>alias vere potest omni bonitate ac scientia commendari, si
					<lb/>vestro communi placuerit, honorifice veniemus, illa semper
				<lb/>facere cupientes, que universitati vestre utilia sint et grata.</p>
			</div>
			<div type="chapter">
				<head type="h_1"><lb/>CXXVI.</head>
				<head type="h_2"><lb/><hi rend="italic">De civitate ad civitatem super alia materia.</hi></head>
				<p><lb/>Cum vestre prudentie virum nobilem G., summe potentie
					<lb/>civem nostrum, in potestatem, ut petiistis, concesserimus, miramur
					<lb/>quomodo, nostre tam antique quam nove dilectionis
					<lb/>immemores existentes, eum licentiastis non velut decuit sed
					<lb/>prout vobis placuit, indecenter sequimentum sibi debitum
					<lb/>subtrahendo. Cuius rei causa vestram universitatem attentius
					<lb/>deprecamur, quatenus quod factum est velitis amore nostro
					<lb/>taliter revocare, quod ipse suum officium regendi vos per
					<lb/>annum exequi valeat sicut decet, et nos amicitie vestre non
				<lb/>ad aliud quam ad servitia teneamur.</p>
			</div>
			<pb n="68"/>
			<div type="chapter">
				<head type="h_1"><lb/>CXXVII.</head>
				<head type="h_2"><lb/><hi rend="italic">De papa ad patriarcham pro bono pacis.</hi></head>
				<p><lb/>Gregorius episcopus servus servorum Dei venerabili in
					<lb/>Christo fratri G., totius Dalmatie et Croatie primati et
					<lb/>apostolice sedis legato, salutem et apostolicam benedictionem.
					<lb/>Cura pastoralis officii, quod Deo volente suscepimus, nos cogit
					<lb/>ad provisionem intendere singulorum, in his maxime in quibus
					<lb/>corporum versatur dispendium et periculum vertitur animarum.
					<lb/>Ideoque tue fraternitati mandamus ut talibus, inter
					<lb/>quos armavit discordia partes suas, verbum pacis annunties
				<lb/>et salutis.</p>
			</div>
			<div type="chapter">
				<head type="h_1"><lb/>CXXVIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Sanctissimo patri et domino G. Dei gratia summo pontifici,
					<lb/>talis patriarcha pedum oscula beatorum. Cum ad talem
					<lb/>locum accedere non valeam propte inimicitias quas ibidem
					<lb/>habeo capitales, in quo me seminare verbum Dei et pacis
					<lb/>vestris litteris mandavistis, meam devotionem habere dignetur
				<lb/>vestra sanctitas excusatam.</p>
			</div>
			<div type="chapter">
				<head type="h_1"><lb/>CXXVIIII.</head>
				<head type="h_2"><lb/><hi rend="italic">Item alia a quocumque prelato ad papam pro absolutione
				<lb/>excommunicati.</hi></head>
				<p><lb/>Ad devotionem vestre clementie harum serie duxi necessario
					<lb/>declarandum, qualiter P. lator presentium, civis nobilis
					<lb/>Paduanus, pro violenta manuum inectione in clericum
					<lb/>in canonem late sententie noscitur incidisse; qui licet ad
					<pb n="69"/>
					<lb/>pacem pervenerit cum offenso, nondum tamen est absolutionis
					<lb/>beneficium consecutus. Ideoque beatitudini vestre humillima
					<lb/>prece supplico incessanter, quatenus erga dictum P. dignemini
					<lb/>misericorditer vos habere, munus eidem absolutionis prebendo
				<lb/>ex benignitate sedis apostolice consueta.</p>
			</div>
			<div type="chapter">
				<head type="h_1"><lb/>CXXX.</head>
				<head type="h_2"><lb/><hi rend="italic">De patriarcha ad patriarcham.</hi></head>
				<p><lb/>Venerabili in Christo fratri et amico speciali atque carissimo
					<lb/>G., Dei gratia reverendo ac dignissimo patriarche Gradensi,
					<lb/>I. eadem gratia patriarcha Iherusalem in vero
					<lb/>salutari salutem. Hostilitatis adeo magna persecutio supervenit,
					<lb/>et corporis angustia sic iugiter coartamur, quod nec vobis vel
					<lb/>aliis ut vellemus adesse possumus nec prodesse. Ideoque vestram
					<lb/>deposcimus bonitatem ut interna compassione pulsetur, ita
					<lb/>quod viscera caritatis ad dilectionem et subventionem
				<lb/>proximi extendant.</p>
			</div>
			<div type="chapter">
				<head type="h_1"><lb/>CXXXI.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Recepimus vestras litteras dolore non vacuas et dilectione
					<lb/>repletas, in quibus vestre fraternitati compatimur et vestris
					<lb/>et vestrorum doloribus condolemus, parati pro viribus
					<lb/>existentes vobis et vestris clericis in spiritu et corpore
				<lb/>deservire.</p>
			</div>
			<pb n="70"/>
			<div type="chapter">
				<head type="h_1"><lb/>CXXXII.</head>
				<head type="h_2"><lb/><hi rend="italic">De archiepiscopo ad archiepiscopum.</hi></head>
				<p><lb/>Reverendo in Christo fratri I. divina miseratione Mediolanensi
					<lb/>archiepiscopo S. Dei gratia Ravennas archiepiscopus
					<lb/>salutem et sinceram in Domino caritatem. Ardua negotia nostre
					<lb/>provincie requirunt generale concilium celebrari, ut super
					<lb/>multis excessibus post inquisitionem factam in capite pariter
					<lb/>et in membris correctio et reformatio debita subsequatur, et
					<lb/>auctoritate Romane ecclesie fiant canones generales. Unde
					<lb/>vestram benignitatem deprecamur, ut tali loco et die velitis
				<lb/>cum vestris ac nostris episcopis interesse.</p>
			</div>
			<div type="chapter">
				<head type="h_1"><lb/>CXXXIII.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Invitati per vestras litteras, citatis nostri episcopis ad
					<lb/>concilium, prefixo termino veniemus, una vobiscum illa, volente
					<lb/>Domino, tractaturi, que spectabunt ad honorem corporum
				<lb/>et salutem pariter animarum.</p>
			</div>
			<div type="chapter">
				<head type="h_1"><lb/>CXXXIIII.</head>
				<head type="h_2"><lb/><hi rend="italic">De episcopo ad episcopum super ordinatione clericorum.</hi></head>
				<p><lb/>Fratri carissimo, reverendo in Christo et plurimum diligendo
					<lb/>T. apostolice sedis dignatione Ferrariensi episcopo
					<lb/>G. Dei gratia episcopus Cremonensis salutem in eo qui dat
					<lb/>salutem omnibus et conservat. Implicati multis negotiis, ordinationibus
					<lb/>clericorum intendere non possumus, ut vellemus.
					<lb/>Quare vestram prudentiam deprecamur quatenus, si consecrationem
					<lb/>feceritis, U. et T. presentium portitores amore nostro
				<lb/>velitis ad tales ordines promovere.</p>
			</div>
			<pb n="71"/>
			<div type="chapter">
				<head type="h_1"><lb/>CXXXV.</head>
				<head type="h_2"><lb/><hi rend="italic">Resposiva ad eamdem.</hi></head>
				<p><lb/>Noverit vestra prudentia circumspecta quod tales vestros
					<lb/>clericos, qui nobis ex parte vestra litteras deprecatorias attulerunt,
					<lb/>ad ordines promovimus postulatos, parati semper
				<lb/>facere que caritati vestre debeant complacere.</p>
			</div>
			<div type="chapter">
				<head type="h_1"><lb/>CXXXVI.</head>
				<head type="h_2"><lb/><hi rend="italic">De capitulo ad archiepiscopum pro confirmatione electi.</hi></head>
				<p><lb/>Reverendo patri et domino plurimum honorando S.
					<lb/>Dei gratia archiepiscopo Ravennati, prepositus et capitulum
					<lb/>Mutinense salutem et promptum devotionis intime famulatum.
					<lb/>Pastore nostro A. bone memorie viam universe carnis ingresso,
					<lb/>inter nos de successione tractantes, de communi voluntate
					<lb/>T. Bononie archidiaconum in nostrum elegimus dominum,
					<lb/>episcopum et prelatum. Cuius electionem a vobis humiliter
					<lb/>petimus confirmari, vestre benignitati devotissime supplicantes,
					<lb/>ut confirmationem ipsam nobis velitis mittere vestri
				<lb/>sigilli robore insignitam.</p>
			</div>
			<div type="chapter">
				<head type="h_1"><lb/>CXXXVII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Electionem quam de tali persona fecistis, et ratione ipsius
					<lb/>electi qui multa scientia et honestate prefulget, et gratia
					<lb/>vestri qui semper devoti et obedientes Ravennati ecclesie extitistis,
					<lb/>utpote dignam et canonice prout expedit celebratam,
					<lb/>merito confirmamus, dilectioni et caritati vestre confirmationem
				<lb/>ipsam sub nostri sigilli munimine transmittentes.</p>
			</div>
			<pb n="72"/>
			<div type="chapter">
				<head type="h_1"><lb/>CXXXVIII.</head>
				<head type="h_2"><lb/><hi rend="italic">De prelato ad imperatorem.</hi></head>
				<p><lb/>Serenissimo domino F. Dei gratia Romanorum imperatori
					<lb/>et semper augusto talis prelatus, subditus et fidelis promptum
					<lb/>fidelitatis obsequium. Omnis gratia est a Deo, et honor et potestas
					<lb/>ab illo procedit, qui vestram excellentiam sua providentia
					<lb/>ad culmen imperii preelegit, ut non imbecilles opprimat
					<lb/>iniquitas impiorum, sed per vos pax regnet et tranquillitas
					<lb/>sit in terris; imperialis quoque vestra gloria religiosos
					<lb/>diligat, et defendat iustitia innocentes, ut omnes qui de vestre
					<lb/>sublimitatis magnificentia temporali exultatione letantur,
					<lb/>spirituali possint iucunditate gaudere. Referentes quidem gratias
					<lb/>Deo celi, qui humano generi sic providit, ipsi pro vestra
					<lb/>salute preces assiduas porrigo et instantes, et sub vestre protectionis
					<lb/>umbra cupiens respirare, me et ecclesiam meam dominationi
					<lb/>vestre devotissime recommendo, vestre maiestati
					<lb/>affectuosissime offerens quicquid umquam facere possum servitii
				<lb/>vel honoris.</p>
			</div>
			<div type="chapter">
				<head type="h_1"><lb/>CXXXVIIII.</head>
				<head type="h_2"><lb/><hi rend="italic">De archidiacono ad archidiaconum.</hi></head>
				<p><lb/>Dilecto in Domino fratri I. archidiacono Parmensi multa
					<lb/>sapientia et honestate fulgenti, D. archidiaconus Vicentinus
					<lb/>salutem et puram in Domino caritatem. Recordor quod vestra
					<lb/>gratia eam petitionem promissione liberali prevenit, ut Sermones
					<lb/>fratris Antonii et Summam beati Bernardi, quando vellem
					<lb/>facerem exemplari. Unde vestram prudentiam precibus
					<lb/>multiplicatis exoro, ut mihi per latorem presentium de predictis
				<lb/>rationibus copiam faciatis.</p>
			</div>
			<pb n="73"/>
			<div type="chapter">
				<head type="h_1"><lb/>CXXXX.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Gratum gerimus et acceptum quod de nostris rebus, cum
					<lb/>expedit, postulatis, quia per hoc augmentatur dilectio et integra
					<lb/>familiaritas conservatur. Mittimus itaque vobis per vestrum
					<lb/>nuntium quod petistis, parati semper vestris mandatis
				<lb/>in omnibus obedire.</p>
			</div>
			<div type="chapter">
				<head type="h_1"><lb/>CXXXXI.</head>
				<head type="h_2"><lb/><hi rend="italic">De archiprebistero ad archipresbiterum.</hi></head>
				<p><lb/>Multe discretionis, honestatis ac sapientie viro, domino
					<lb/>C. archipresbistero Tarvisino, amico plurimum diligendo, A
					<lb/>archipresbiter Paduanus quamquam immeritus et indignus,
					<lb/>salutem et cuncta que desiderat obtinere. Eructavit cor meum
					<lb/>verbum bonum; dico ego opera mea vobis; quia dum a fratribus
					<lb/>nuper mihi fuerit collata potestas, ut de persona idonea
					<lb/>viduate Paduane deberem ecclesie providere, invocata Spiritus
					<lb/>Sancti gratia, vestram elegi personam ad nostrorum regimem
					<lb/>corporum, et in episcopum et pastorem pariter animarum.
					<lb/>De quo fratres mei et populus Paduanus hymnum
					<lb/>canunt <hi rend="italic">Gloria in excelsis</hi> et pre nimio gaudio silere non possunt
					<lb/>publice predicantes: <hi rend="italic">Benedictus dominus Israel qui
					<lb/>facit mirabilia magna solus.</hi> Quapropter vestram duxi benignitatem
					<lb/>suppliciter exorandam, ut quod feci columba
					<lb/>nuntia confirmetis, et semper vestra dignitas mee precedentis
				<lb/>amicitie recordetur.</p>
			</div>
			<div type="chapter">
				<head type="h_1"><lb/>CXXXXII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Magnificat anima mea Dominum et exultavit spiritus
					<lb/>meus in Deo salutari meo; quia respexit humilitatem servi
					<pb n="74"/>
					<lb/>sui et erga me fecit excelsa, qui facit mirabilia magna solus.
					<lb/>Non quidem me propriis meritis elegistis ad regimen ecclesie
					<lb/>Paduane, cum in me cognoscam vitia, non virtutes, et insufficientem
					<lb/>modis omnibus et indignum; sed illius misericordia
					<lb/>potius est processum, qui peccata penitentium delet ignoscens
					<lb/>multotiens peccatori. Faciam itaque quod vestra dilectio suadebit,
				<lb/>si vota cunctorum videro vestris litteris consonare.</p>
			</div>
			<div type="chapter">
				<head type="h_1"><lb/>CXXXXIII.</head>
				<head type="h_2"><lb/><hi rend="italic">De abbate ad abbatem.</hi></head>
				<p><lb/>Carissimo in Christo fratri et amico speciali, D. abbati
					<lb/>Sancti Felicis multa sapientia et honestate fulgenti, G.
					<lb/>abbas Sancti Petri Mutine salutem et illi servire cui celestia
					<lb/>et terrestria famulantur. Nuper intelleximus a quibusdam
					<lb/>quod oratorium vestrum Sancte Marie de Monte distrahere
					<lb/>vultis pro vestris debitis persolvendis, quod vix credere possumus,
					<lb/>cum idem locus vobis sit utilis et in magna reverentia
					<lb/>habeatur. Corde itaque puro et fide recta vestre caritati consulimus
					<lb/>et firmiter suademus, ne dictam alienetis ecclesiam
					<lb/>nisi gravis et inevitabilis necessitas vos compellat; quod si
					<lb/>forte permutare intenditis vel vendere vultis, nobis potius
				<lb/>quam aliis gratum faciatis.</p>
			</div>
			<div type="chapter">
				<head type="h_1"><lb/>CXXXXIIII.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Verum est quod dicitur et audistis; quia pro magnis debitis
					<lb/>oportet quod talem ecclesiam distrahamus; quam si vultis,
					<lb/>paratis sumus vobis facere quicquid possumus gratie vel
				<lb/>honoris.</p>
			</div>
			<pb n="75"/>
			<div type="chapter">
				<head type="h_1"><lb/>CXXXXV.</head>
				<head type="h_2"><lb/><hi rend="italic">De plebano ad plebanam.</hi></head>
				<p><lb/>Viro discreto, honesto et litterato omni bonitate repleto,
					<lb/>R. Sancti Gervasii plebano dignissimo, G. plebanus de
					<lb/>Monte Sancti Donnini salutem et siquid melius est salute.
					<lb/>Retulit mihi vir nobilis T., meus consanguineus et amicus,
					<lb/>quod de me querelam iniuste proponitis, quod de vobis publice
					<lb/>mala dicam et vestram diffamare personam studeam
					<lb/>incessanter. De quo tanto admiratione stupeo vehementi, quanto
					<lb/>sincera dilectio non deberet talia suspicari, attendens quod dicitur:
					<lb/><hi rend="italic">In corde sapientis non affigit radices quod ad aurem pertulit
					<lb/>audacia mentientis.</hi> Quapropter coram Deo et angelis eius,
					<lb/>quod talia non dixi nec cogitavi, excuso me veraciter sicut
				<lb/>possum.</p>
			</div>
			<div type="chapter">
				<head type="h_1"><lb/>CXXXXVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Recitabant mihi diebus singulis transeuntes: <hi rend="italic">Domine
					<lb/>talem novis plebanum?</hi> Et cum illis dicerem: <hi rend="italic">Novi, et bene
					<lb/>novi,</hi> taliter iterato querebant: <hi rend="italic">Numquid eidem iniurias
					<lb/>arrogasti?</hi> Et cum hoc nonquam me fecisse firmarem, in
					<lb/>suis sermonibus procedebant, qualiter mei nominis famam
					<lb/>vestris detractionibus conabamini denigrare; quod vix credere
					<lb/>poteram, cum ex parte mea culpa nulla precesserit vel offensa.
					<lb/>Nunc autem excusatione vestra recepta, de corde meo
					<lb/>dubitationem removi, nec de cetero mendaces audiam vel discordiam
				<lb/>seminantes.</p>
			</div>
			<pb n="76"/>
			<div type="chapter">
				<head type="h_1"><lb/>CXXXXVII.</head>
				<head type="h_2"><lb/><hi rend="italic">De monacho ad abbatem et capitulum.</hi></head>
				<p><lb/>Dominis et fratribus plurimum reverendis, A. Dei gratia
					<lb/>abbati et capitulo Sancti Stephani Bononie, G. eorum monachus
					<lb/>et confrater salutem et devotionis intime famulatum.
					<lb/>Quidam malevoli et improbi detractores murmurando recitant
					<lb/>et referre publice non desistunt, quod excommunicationis sim
					<lb/>vinculo innodatus pro eo, quod non possum ostendere quod
					<lb/>cum vestra licentia sim in scholis, quam dicunt quod non
					<lb/>potui obtinere. Eapropter vestre dominationi supplico humiliter
					<lb/>ac devote, ut ad precludendam viam mendaciis, et ut
					<lb/>ianua pateat veritatis, mihi licentiam, quam vestri gratia contulistis,
				<lb/>mittere dignemini per vestras litteras sigillatas.</p>
			</div>
			<div type="chapter">
				<head type="h_1"><lb/>CXXXXVIII.</head>
				<head type="h_2"><lb/><hi rend="italic">Responsiva de licentia data.</hi></head>
				<p><lb/>Notum sit omnibus hanc paginam inspecturis, quod nos
					<lb/>abbas et capitulum talis loci, G. nostro monacho et confratri,
					<lb/>sicut dedimus, ita damus licentiam et mandatum ut in scholis
					<lb/>Padue commoretur et scientie capiat documenta. Ad cuius rei
					<lb/>notitiam hanc epistolam conscribi fecimus et nostri sigilli
				<lb/>robore insigniri.</p>
			</div>
			<div type="chapter">
				<head type="h_1"><lb/>CXXXXVIIII.</head>
				<head type="h_2"><lb/><hi rend="italic">De abbatissa ad abbatissam.</hi></head>
				<p><lb/>Sorori in Christo dilecte ac plurimum reverende domine
					<lb/>A. Sancti Gregorii abbatisse multa honestate et sapientia renitenti,
					<lb/>D. Sancti Columbani abbatissa, quamvis non suis meritis,
					<lb/>et indigna, salutem et illam quem mundus dare non potest
					<pb n="77"/>
					<lb/>pacem. Etsi nos precedentia servitia non invitent ut pro quantitate
					<lb/>meritorum aliquid postulemus, tamen quod in actu deest
					<lb/>bone voluntatis propositum persuadet. Eapropter caritatem
					<lb/>vestram in domino fiducialiter exoramus, quatenus dominam
					<lb/>Dianam filiam nobilis viri Andalotis recipere velitis nostri
					<lb/>amoris intuitu in monacham et sororem; que sacro suscepto
					<lb/>velamine in ecclesia vestra cupit creatori nostro sub lenitatis
					<lb/>ac mansuetudinis spiritu deservire; scientes quod per eius
					<lb/>consanguineos et amicos, qui sunt de maioribus civitatis, vestrum
				<lb/>monasterium valde poterit sublevari.</p>
			</div>
			<div type="chapter">
				<head type="h_1"><lb/>CL.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Dilecte in Christo sorori ac domine reverende, D. Sancti
					<lb/>Columbani abbatisse vita laudabili, morum venustate ac multa
					<lb/>sapientia ubilibet commendate, A. Sancti Gregorii abbatissa,
					<lb/>femina peccatrix et multum fragilis et indigna, salutem et
					<lb/>Deum facie ad faciem contemplari. Quanto sincero cordis affectu
					<lb/>vestram in Domino diligam caritatem et ille novit qui
					<lb/>nihil ignorat et vos per exteriora potestis presumere de
					<lb/>internis. Cum autem mee sorores dissentiant et nolint dominam
					<lb/>Dianam in monacham recipere ut rogastis, et sola non
					<lb/>possim facere que velitis, voluntas affectum approbet, sed
				<lb/>effectum non secutum impotentia non incuset.</p>
			</div>
			<div type="chapter">
				<head type="h_1"><lb/>CLI.</head>
				<head type="h_2"><lb/><hi rend="italic">De heremita ad heremitam.</hi></head>
				<p><lb/>Dilecto in Christo fratri, amico speciali et domino reverendo
					<lb/>I. heremite Camaldulensi, sanctitate vite probato et meritis
					<lb/>ac corporis honestate, G. heremita Sancti Michaelis de
					<lb/>Nemore salutem et usque ad veram perseverare coronam.
					<lb/>Quamvis celestis dispensatio conditoris locorum habitacula
					<pb n="78"/>
					<lb/>nobis assignaverit diversorum, in quibus reclusi nos intueri
					<lb/>corporaliter non valemus, tamen ipsius gratia tanto caritatis
					<lb/>vinculo nos constringit, ut corporalis absentia mentis
					<lb/>presentia gratuletur, et quod exterioris hominis oculi nequeunt
					<lb/>contemplari per interioris hominis affectus debite adimpletur.
					<lb/>Cum itaque Deo servire nihil sit aliud quam regnare,
					<lb/>vestre caritati supplico multa prece quatenus perseverantiam,
					<lb/>auctore Domino, in bonis operibus habeatis, expectantes beatam
					<lb/>spem et adventum glorie magni Dei, quem videre facie
				<lb/>ad faciem mereamur.</p>
			</div>
			<div type="chapter">
				<head type="h_1"><lb/>CLII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Gaudens gaudebo in Domino quia exultavit anima mea
					<lb/>in Deo salutari meo, cum legi vestrarum seriem litterarum,
					<lb/>que fidei magnam puritatem et dilectionis continet affectuosissimam
					<lb/>caritatem. Rogo itaque sanctitatem vestram ut me
					<lb/>sepius visitetis vestris litteris, pro me peccatore creatoris potentiam
					<lb/>exorando, ut quod incepi, perficiam, et augmentet dono
				<lb/>sue gratie salutaris.</p>
			</div>
			<div type="chapter">
				<head type="h_1"><lb/>CLIII.</head>
				<head type="h_2"><lb/><hi rend="italic">De canonico scholari ad canonicum scholarem.</hi></head>
				<p><lb/>Amico carissimo et fratri plurimum diligendo I. Faventino
					<lb/>canonico, A. canonicus Imolensis salutem et dierum longitudinem
					<lb/>cum honore. A. et B. nostre terre viri nobiles et
					<lb/>potentes, pro multis servitiis que contulistis eisdem nostris
					<lb/>precibus et amore, nobis laudes immensas ad honorem vestri
					<lb/>nominis publice retulerunt. Quare vobis gratiarum actione
					<lb/>exhibita qua tenemur, vestre dilectioni promittimus quicquid
				<lb/>possumus et habemus.</p>
			</div>
			<pb n="79"/>
			<div type="chapter">
				<head type="h_1"><lb/>CLIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Si carum habetis servitium quod amicis vestris fecimus et
					<lb/>honorem, hoc acceptabilius reputamus, quanto sincera dilectio
					<lb/>maiora gerit propositum faciendi. Rogamus itaque vestram
					<lb/>prudentiam affectione qua possumus, quatenus nostram personam
				<lb/>velitis in vestris obsequiis operari.</p>
			</div>
			<div type="chapter">
				<head type="h_1"><lb/>CLV.</head>
				<head type="h_2"><lb/><hi rend="italic">De monacho ad monachum vagabundum.</hi></head>
				<p><lb/>Fratri utinam in Christo suis meritis diligendo A. monacho
					<lb/>Sancti Felicis Bononie, V. monachus Sancti Proculi spiritum
					<lb/>consilii sanioris. Beati omnes qui timent Dominum et qui
					<lb/>ambulant in viis eius. Hec verba vos tangunt, a quibus per
					<lb/>prevaricationis vitium recessistis; quia nec admonitio profuit,
					<lb/>nec abbatis comminatio vel excommunicatio subsecuta vos potuit
					<lb/>ad monasterium revocare; immo, quod est gravius et
					<lb/>terribile dictu, apostatare vos faciunt lascivie infinite. Nam
					<lb/>oratorium fecistis novum, in quo vostri monachi leccatores
					<lb/>existunt et histriones conversi, psalmos vestros in postribulis
					<lb/>decantatis, et orationes vestras funditis in caupona; vina commendant
					<lb/>regulam et volvunt meretrices cuculam taxilli, claustrum
					<lb/>visitant et silentium tenent fabule truffatorum. Que
					<lb/>tanto vindicte subiacent graviori, quanto diutius infelicem
					<lb/>animam detinent alligatam, non solum in proprie salutis periculum,
					<lb/>sed etiam in scandalum plurimorum. Eapropter vos
					<lb/>rogo ut solo divino intuitu et mei precibus et amore ad
					<lb/>conscientiam redeatis. Repetite monasterium quod temere
					<lb/>dimisistis, et sic recuperate famam et habitum derelictum,
					<lb/>ut per fructus penitentie preterita delicta purgentur et satisfactio
				<lb/>sequens vitam mereatur consequi sempiternam.</p>
			</div>
			<pb n="80"/>
			<div type="chapter">
				<head type="h_1"><lb/>CLVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Tristis est anima mea usque ad mortem pro eo quod,
					<lb/>sicut per vestras litteras intellexi, grandis apud vos infamia
					<lb/>graviter me accusat, que falsitatem continet, iniquitatem recitat,
					<lb/>et viam deserit honestatis: cui si veritatis suffragia prestarentur,
					<lb/>et hominum timerem iudicium et Dei sententiam
					<lb/>expectarem. Cum autem meus abbas fratrum consilio et unanimi
					<lb/>voluntate mihi licentiam dederit in studio per triennium
					<lb/>commorandi, sicut ipsius littere protestantur, nec excommunicare
					<lb/>me potuit voluntate mutata, nec sine causa factum
					<lb/>proprium revocare, maxime cum episcopus diocesanus consenserit,
					<lb/>et hoc fecerit ad cautelam per summum pontificem
					<lb/>confirmare. Qua de re caritati vestre duxi prece humillima
					<lb/>supplicandum, ut antique dilectionis et benevolentie memores
					<lb/>existentes, laboretis fratrum iracundiam mitigare; scientes
					<lb/>quod meum studium et scientie fructum et utilitatis augmentum,
				<lb/>dante Domino, singulis apportabit.</p>
			</div>
			<div type="chapter">
				<head type="h_1"><lb/>CLVII.</head>
				<head type="h_2"><lb/><hi rend="italic">De cappellano ad cappellanum pro ecclesia obtinenda.</hi></head>
				<p><lb/>Dilecto in domino fratri et amico carissimo G. cappellano
					<lb/>Sancte Marie de Bagnarola, presbyter Albertus, Sancti Ambrosii
					<lb/>cappellanus, salutem et dilectionem. Quibusdam referentibus, intellexi
					<lb/>quod quemdam habetis sacerdotem vobiscum, quem non
					<lb/>vultis diutius retinere; cuius persona mihi necessaria multum
					<lb/>foret, si ad ecclesie mee vellet servitia commorari. Qua de re
					<lb/>amicitiam vestram deprecor incessanter, quatenus eumdem
					<lb/>presbyterum velitis inducere pariter et hortari, ut ad me venire
					<lb/>debeat, pro suis laboribus congruam mercedem
				<lb/>recepturus.</p>
			</div>
			<pb n="81"/>
			<div type="chapter">
				<head type="h_1"><lb/>CLVIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Cum pro posse cupiam vestre dilectioni facere que sint
					<lb/>grata, iuxta vestrarum continentiam litterarum laboravi talem
					<lb/>inducere sacerdotem ut ad vestra servitia properaret, ei vestram
					<lb/>personam commendans et mansionem laudabilem civitatis. Cuius
					<lb/>responsio talis fait, quod alicui domino libenter serviret, a
					<lb/>quo acciperet victum et vestitum. Qua de re vestras eidem
					<lb/>litteras transmittatis, si vultis in omnibus ei necessariis providere;
					<lb/>scientes quod in officiis multum valet, et satis est bonis
				<lb/>moribus exornatus.</p>
			</div>
			<div type="chapter">
				<head type="h_1"><lb/>CLVIIII.</head>
				<head type="h_2"><lb/><hi rend="italic">De canonico regulari ad alium.</hi></head>
				<p><lb/>Cum talis clericus meus consanguineus et amicus in bona
					<lb/>gratia sui episcopi non existat, de quo tristatur ad mortem,
					<lb/>vestram exoro prudentiam, que sufficiens creditur in hac parte,
					<lb/>ut divino intuitu et amore pro reconciliatione ipsius efficaciter
				<lb/>laboretis.</p>
			</div>
			<div type="chapter">
				<head type="h_1"><lb/>CLX.</head>
				<head type="h_2"><lb/><hi rend="italic">Responsiva ad eandem.</hi></head>
				<p><lb/>Exaudire me noluit dominus episcopus Mutinensis, cum
					<lb/>eidem cepi pro T. clerico vestro consanguineo supplicare,
					<lb/>dicens quod tam gravis offensionis precessit iniuria, quod non
					<lb/>posses sic de facili relaxari. Quare non moleste feratis, si
					<lb/>exequi non potui quod volebam, in vero scientes quod semper
				<lb/>vobis in omnibus servire desidero et placere.</p>
			</div>
			<pb n="82"/>
			<div type="chapter">
				<head type="h_1"><lb/>CLXI.</head>
				<head type="h_2"><lb/><hi rend="italic">De clerico ad clericum.</hi></head>
				<p><lb/>Amico suo P. clerico, G. clericus salutem. Licet cantare
					<lb/>noverim secundum consuetudinem competenter, tamen
					<lb/>quia de melodiis vel musica nihil novi, libenter vellem dare
					<lb/>operam ad discendum. Unde, si placet, in Tusciam parites accedamus,
					<lb/>ubi cum bonis utendo cantoribus discere poterimus
				<lb/>quod optamus.</p>
			</div>
			<div type="chapter">
				<head type="h_1"><lb/>CLXII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Si musicam nescio vel cantus multiplices variare,
					<lb/>gregoriane mihi note sufficiant, aliis spretis penitus
					<lb/>cantilenis, que dissolutionis prestant materiam et viam aperiunt
					<lb/>delinquendi. Sane, licet consilium non petieris, tamen
					<lb/>insinuatione presentium impendere non desisto ut, cum asininum
					<lb/>habeas instrumentum, in cantu non debeas laborare, sed
					<lb/>potius addiscere litteras; de quibus honorem accipies et
				<lb/>profectum.</p>
			</div>
			<div type="chapter">
				<head type="h_1"><lb/>CLXIII.</head>
				<head type="h_2"><lb/><hi rend="italic">De doctore decretorum ad alium doctorem.</hi></head>
				<p><lb/>Viro discreto, honesto, prudenti, nobili et facundo magistro
					<lb/>Petro Hispano doctori decretorum Bononie commoranti
					<lb/>Magister Guillelmus Guascus doctor decretorum Padue ad
					<pb n="83"/>
					<lb/>vota successus properos cum salute. Cum violentia mihi
					<lb/>fiat pro meritis peccatorum, ut ad navem gubernandam recedam
					<lb/>qui remum ducere nondum novi; si vobis placeret, de
					<lb/>meis scholis vestre prudentie libenter gratiam facerem et honorem.
					<lb/>Verum quia hec dilationem non capiunt, in presenti
					<lb/>mihi curetis exponere vestre beneplacitum voluntatis, ante
					<lb/>quam alii quod offero derelinquam; scientes quod Padue
					<lb/>multitudinem hebebitis auditorum, ubi loci viget amenitas
				<lb/>et venalium magna copia reperitur.</p>
			</div>
			<div type="chapter">
				<head type="h_1"><lb/>CLXIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Gaudemus in Domino, et in potentia virtutis eius sicut
					<lb/>possumus gloriamur eo, quod vestrarum nos docuit series litterarum,
					<lb/>quod, divina prudentia dispensante, vestra persona
					<lb/>nuper electa fuerat et vocata ad officium regiminis pastoralis.
					<lb/>Cui devotione plurima supplicamus, ut sic digne vos faciat
					<lb/>preesse commissis ovibus et prodesse, quod stolam glorie et
					<lb/>coronam immarcescibilem acquiratis. Super eo vero quod ad
					<lb/>scholas vestras recipiendas nos amicabiliter invitastis, actione
					<lb/>vobis exhibita gratiarum, de nostrorum amicorum consilio
					<lb/>respondemus, quod nec congruum videtur vel utile reputatur
					<lb/>ut debeam panem sumere filiorum et alienis discipulis
				<lb/>ministrare.</p>
			</div>
			<div type="chapter">
				<head type="h_1"><lb/>CLXV.</head>
				<head type="h_2"><lb/><hi rend="italic">De converso ad conversum.</hi></head>
				<p><lb/>Fratri dilecto et amico speciali D. converso Sancti Proculi,
					<lb/>B. conversus Sancti Stephani salutem et per bonum obedientie
					<lb/>ad premium celestis magnificentie pervenire. Visitavit
					<lb/>vos Dominus in persona, ut filium quem diligit dimitteret
					<pb n="84"/>
					<lb/>emendatum; propter que etsi dolor corporeus me conturbet,
					<lb/>spiritualis tamen iocunditas meum animum consolatur; quia
					<lb/>non ad mortem fuit infirmitas, sed, volente Domino, potius ad
					<lb/>salutem. Pro eo vero quod non vos sepius visitavi, excuso me
					<lb/>vestre dilectioni veraciter sicut possum, tum per ignorantiam
					<lb/>facti cum per impotentiam veniendi; quia quod nescivi non
					<lb/>potui, et egrotus existens quod debui non valui adimplere.
					<lb/>Confortemini siquidem in Domino, et illi soli servire totis
					<lb/>viribus studeatis, qui secundum opera sue cuilibet respondebit,
					<lb/>ut per bonorum perseverantiam operum, consequamur merita
				<lb/>premiorum.</p>
			</div>
			<div type="chapter">
				<head type="h_1"><lb/>CLXVI.</head>
				<head type="h_2"><lb/><hi rend="italic">Resposiva ad predictam.</hi></head>
				<p><lb/>Post longam egritudinem me cibus coporis corfortavit et
					<lb/>admonitio vestra superveniens mihi solatium prestitit et medelam;
					<lb/>que vestram excusationem afferens, et dilectionis et sospitatis
					<lb/>indicia demonstravit. Sane quia debilis sum multum, et sic
					<lb/>loqui non valeo ut deberem, meam responsionem brevi sermone
					<lb/>concludo, creatoris potentiam humili prece deposcens, ut
					<lb/>vestram personam dignetur ad sue servitia longo tempore
				<lb/>conservare.</p>
			</div>
			<div type="chapter">
				<head type="h_1"><lb/>CLXVII.</head>
				<head type="h_2"><lb/><hi rend="italic">De religioso ad viduam.</hi></head>
				<p><lb/>Dilecte in Christo sorori domine G. honeste vidue, Antonius
					<lb/>frater minor, indignus presbyter et peccator, salutem
					<lb/>et ad salutis gaudia pervenire. Transit mundus et omnia que
					<lb/>sunt eius, et sola Dei servitia perseverant, in quibus consistit
					<lb/>viduitas, patientia, humilitas et honestas; ad que vos, auxiliante
					<pb n="85"/>
					<lb/>Domino, invitamus, ut per ipsorum imitationem et
				<lb/>beneficia caritatis, mereamini choris angelicis sociari.</p>
			</div>
			<div type="chapter">
				<head type="h_1"><lb/>CLXVIII.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Semen divini verbi multum proficit a quocumque prolatum;
					<lb/>nam audienti contritionem confert et spem salutis, et
					<lb/>maxime quod a vobis quasi celesti oraculo editur, qui dicta
					<lb/>studetis operibus adimplere. Dominus itaque vestre retribuat
					<lb/>bonitati, cuius intuitu, me sepius vestris litteris visitastis;
					<lb/>quia per hoc semper confortor ad bonum, et peccandi materia
				<lb/>resecatur.</p>
			</div>
			<div type="chapter">
				<head type="h_1"><lb/>CLXVIIII.</head>
				<head type="h_2"><lb/><hi rend="italic">Littera de consolatione mortis.</hi></head>
				<p><lb/>Si patrum antiquorum exempla legantur, quos in personis
					<lb/>et rebus Dominus visitavit, patientia requiritur ad coronam ut
					<lb/>afflictio illum adversitate non opprimat, quem aliquando prosperitas
					<lb/>exaltavit. Condolens equidem vestre dilectioni super
					<lb/>talis amici morte, ad consolationem vos rogito et invito, vestre
					<lb/>prudentie suadendo, ut illi mecum gratias referatis, qui potens
				<lb/>est omnibus prestare letitiam post dolorem.</p>
			</div>
			<div type="chapter">
				<head type="h_1"><lb/>CLXX.</head>
				<head type="h_2"><lb/><hi rend="italic">Prima citatio iudicis delegati cum forma rescripti
				<lb/>domini pape.</hi></head>
				<p><lb/>Viris nobilibus et discretis G. potestati et consilio Bononie
					<lb/>magister Guido salutem in Domino. Noveritis dominum
					<lb/>papam mihi misisse pro venerabili patre domino M. episcopo
					<lb/>Imolensi litteras in hac forma: «Gregorius episcopus servus
					<pb n="86"/>
					<lb/>servorum Dei» et cet. <hi rend="italic">Et de verbo ad verbum posito tenore
					<lb/>litterarum, sic conclude</hi>: Verum, quia mandatis apostolicis non
					<lb/>debemus sicut nec possumus obviare, auctoritate ipsius cuius
					<lb/>vicem gerimus in hac parte vobis mandamus, ut tali die per
					<lb/>vestrum syndicum legitime constitutum ad nostram presentiam
					<lb/>veniatis, dicto domino episcopo vel eius syndico de iustitia
				<lb/>responsuri; nisi cum eo interim ad concordiam veniatis.</p>
			</div>
			<div type="chapter">
				<head type="h_1"><lb/>CLXXI.</head>
				<head type="h_2"><lb/><hi rend="italic">Secunda citatio iudicis delegati.</hi></head>
				<p><lb/>Miramur quod in termino quem aliis nostris litteris vobis
					<lb/>statuimus, ad nostram presentiam per vestrum syndicum non
					<lb/>venistis, ad respondendum de iure domino episcopo Imolensi,
					<lb/>qui contra vos litteras a sede apostolica impetravit, quarum
					<lb/>formam vobis misimus nostris litteris interclusam. Quapropter
					<lb/>iterato, auctoritate ipsius qua fungimur in hac parte vobis
					<lb/>districte precipiendo, mandamus ut die tali in causa proposita
					<lb/>vos nostris conspectibus presentetis per legitimum responsalem,
					<lb/>pro ratione facienda domino episcopo prelibato. Alioquin ex
					<lb/>tunc, vestra non obstante absentia, faciemus quod iustitia
				<lb/>suadebit.</p>
			</div>
			<div type="chapter">
				<head type="h_1"><lb/>CLXXII.</head>
				<head type="h_2"><lb/><hi rend="italic">Tertia citatio iudicis delegati peremptoria.</hi></head>
				<p><lb/>Multum de vobis miramur, et merito possumus admirari,
					<lb/>quia per nos primo et secundo citati pro domino episcopo
					<lb/>Imolensi, nullus pro vobis apparuit qui de iustitia responderet,
					<lb/>licet ad vos pervenerint citationis edicta et elapsi iam sint
					<lb/>termini litterarum. Quapropter libenter prudentie vestre in
					<lb/>quantum possumus deferentes, nunc tertio edicto sub multa
					<lb/>districtione vobis precipimus, ut die tali pro termino peremptorio,
					<lb/>mora et occasione postposita, coram nobis per sufficientem
					<pb n="87"/>
					<lb/>nuntium veniatis rationem facturi domino episcopo prelibato;
					<lb/>ut saltem hac vice causa debitum sumat initium
					<lb/>et processum. Alioquin, quantumcumque universitati vestre
					<lb/>velimus placere pariter et servire, tamen, quia iuri deesse
					<lb/>non possumus nec debemus; ex tunc mandatum apostolicum
					<lb/>quod videmini plurimum contempsisse, contra vos, in quantum
				<lb/>poterimus, curabimus exercere.</p>
			</div>
			<div type="chapter">
				<head type="h_1"><lb/>CLXXIII.</head>
				<head type="h_2"><lb/><hi rend="italic">Qualiter tres termini una littera prefigantur.</hi></head>
				<p><lb/>Noveritis nos tales litteras a summo pontifice recepisse:
					<lb/><hi rend="italic">Gregorius et cet</hi>. Unde auctoritate domini pape vobis mandamus,
					<lb/>ut die tali per vestrum syndicum legitime constitutum
					<lb/>ad nostram presentiam veniatis pro ratione facienda domino
					<lb/>Imolensi episcopo. Quod si non veneritis, die tali pro secundo
					<lb/>termino veniatis. Quod si tunc non venietis, die tali quem vobis
					<lb/>pro termino peremptorio assignamus, venire postposita mora
					<lb/>non tardetis. Alioquin ex tunc contra vos, in quantum de
				<lb/>iure poterimus, procedemus.</p>
			</div>
			<div type="chapter">
				<head type="h_1"><lb/>CLXXIIII.</head>
				<head type="h_2"><lb/><hi rend="italic">Littera excommunicationis contra contumaces.</hi></head>
				<p><lb/>Venerabili in Christo patri et domino B. Dei gratia
					<lb/>episcopo talis loci, magister Guido cum devotione salutem. Presenti
					<lb/>pagina vestra benignitas recognoscat, quod litteras a
					<lb/>domino papa recepimus in hunc modum: Gregorius et cet.
					<lb/>Cum autem dicti cives per nos citati legitime apostolici mandati
					<lb/>extiterint contemptores, eos tamquam contumaces excommunicavimus,
					<lb/>iustitia exigente; quam sententiam auctoritate
					<lb/>qua fungimur vobis mandamus ut servetis, et nuntiari ac
					<lb/>servari per vestram civitatem et diocesin faciatis, quousque
				<lb/>super his mandatis Ecclesie satisferint competenter.</p>
			</div>
			<pb n="88"/>
			<div type="chapter">
				<head type="h_1"><lb/>CLXXV.</head>
				<head type="h_2"><lb/><hi rend="italic">Prima citatio iudicis ordinarii.</hi></head>
				<p><lb/>Henricus divina miseratione Bononiensis episcopus dilecto
					<lb/>in Christo filio presbytero Alberto, talis loci cappellano,
					<lb/>salutem et benedictionem a Domino. Mandamus tibi ut die
					<lb/>tali venias coram nobis rationem facturus Martino, nisi cum
				<lb/>eo interim duxeris componendum.</p>
			</div>
			<div type="chapter">
				<head type="h_1"><lb/>CLXXVI.</head>
				<head type="h_2"><lb/><hi rend="italic">Secunda citatio iudicis ordinarii.</hi></head>
				<p><lb/>Miramur quod per alias nostras litteras non venisti rationem
					<lb/>facturus M., qui de te querelam proposuit coram nobis.
					<lb/>Unde tibi districte iterato mandamus ut die tali venias sine
					<lb/>more. Alioquin de inobedientia posses redargui et pro contumacia
				<lb/>de merito condemnari.</p>
			</div>
			<div type="chapter">
				<head type="h_1"><lb/>CLXXVII.</head>
				<head type="h_2"><lb/><hi rend="italic">Tertia citatio iudicis ordinarii.</hi></head>
				<p><lb/>Quia semel et secundo citatus ad nostram presentiam
					<lb/>non venisti, ut Martino de te conquerenti secundum iustitiam
					<lb/>responderes, de mansuetudine pastoralis benevolentie, non de
					<lb/>rigore iuris, tibi diem talem pro termino peremptorio assignamus;
					<lb/>in quo si venire tardaveris, ex tunc divino officio te
				<lb/>privamus.</p>
			</div>
			<div type="chapter">
				<head type="h_1"><lb/>CLXXVIII.</head>
				<head type="h_2"><lb/><hi rend="italic">Quomodo scribit episcopus concubinariis.</hi></head>
				<p><lb/>Intelleximus quod tu, contra sanctorum patrum decreta
					<lb/>et salutem propriam et honorem, tenes concubinam; de quo
					<pb n="89"/>
					<lb/>in ecclesia Dei magnum scandalum generatur. Ne igitur infirmorum
					<lb/>corda turbentur, et ne vituperetur ministerium nostrum,
					<lb/>tibi sub multa districtione precipimus, ut usque ad
					<lb/>talem diem a te penitus abicias quam detines mulierem, ne
					<lb/>pollutis manibus conficias corpus Christi, sed mundo corde
					<lb/>et corpore servire studeas creatori. Alioquin ex tunc te officio
					<lb/>beneficioque privamus, parati, crescente contumacia, penam
				<lb/>adiungere delinquenti.</p>
			</div>
			<div type="chapter">
				<head type="h_1"><lb/>CLXXVIIII.</head>
				<head type="h_2"><lb/><hi rend="italic">Littera episcopi ad subditos pro cardinalibus procurandis.</hi></head>
				<p><lb/>Albertus Dei gratia episcopus Faventinus dilectis in
					<lb/>Christo fratribus abbati et priori et capitulo talis loci salutem
					<lb/>in domino. Harum serie vobis denuntiando mandamus,
					<lb/>ut die Iovis proximo veniente apud Planorium per idoneos
					<lb/>nuntios et ministros venire aliquatenus non tardetis, parati
					<lb/>die Veneris tunc sequenti talem cardinalem sedis apostolice
				<lb/>honorifice, sicut expedit, procurare.</p>
			</div>
			<div type="chapter">
				<head type="h_1"><lb/>CLXXX.</head>
				<head type="h_2"><lb/><hi rend="italic">Remissio pro domo religiosa et hospitali.</hi></head>
				<p><lb/>Gerardus Dei gratia Bononiensis episcopus dilectis in
					<lb/>Christo fratribus, omnibus ecclesiarum prelatis et clericis et aliis
					<lb/>fidelibus per Bononie civitatem et diocesin constitutis presentes
					<lb/>litteras inspecturis salutem et illam quam mundus dare
					<lb/>non potest pacem. Cum tales fratres talis hospitalis vel domus
					<lb/>religionis in tali strata publica et loco positi ad opera
					<pb n="90"/>
					<lb/>pietatis totis viribus elaborent et inde confluentium egenorum
					<lb/>pariter et egrorum necessitatibus se exponant, pascant esurientes,
					<lb/>sitientibus potum conferant, colligant hospites, nudos
					<lb/>vestiant; et non solum infirmos visitent, sed eorum in se infirmitatem
					<lb/>assumant, ministrantes in carcere positis et quibus infirmitate
					<lb/>participant, communicant in sepultura defunctis; illa
					<lb/>omnia exequentes propter quod Dominus in ultimo districtionis
					<lb/>examine remuneraturum se bonos et malos asserit puniturum;
					<lb/>et hoc non possint sine vestro et aliorum Christi fidelium
					<lb/>auxilio exercere; universitatem vestram monemus et hortamur
					<lb/>in Domino, in remissionem vobis peccaminum iniungentes, quatenus
					<lb/>cooperatores sitis operum pietatis; et accedentes ad vos
					<lb/>eorum nuntios benigne recipere ac honeste tractare velitis,
					<lb/>ipsis grata subsidia et pias elemosynas conferentes, ut quod
					<lb/>pauperibus contuleritis in terris, vobis per manus ipsorum
					<lb/>thesaurizetis in celo. Nos vero de Christi misericordia et omnium
					<lb/>sanctorum meritis confidentes, omnibus qui dicto loco suas
					<lb/>elemosynas ex caritate prebuerint, unum annum pro criminalibus
					<lb/>et quartam partem venialium, auctore Domino, relaxamus.
					<lb/>Dat. tali die hinc ad biennium et non amplius
				<lb/>valiture.</p>
			</div>
			<div type="chapter">
				<head type="h_1"><lb/>CLXXXI.</head>
				<head type="h_2"><lb/><hi rend="italic">Remissio pro leprosis.</hi></head>
				<p><lb/>Federicus divina miseratione archiepiscopus ecclesie
					<lb/>Ravennatis universis prelatis et clericis ac laicis Deum timentibus
					<lb/>in archiepiscopatu positis Ravennati salutem in Domino.
					<lb/>Cum leprosorum infirmitas, que ad terrorem nostre fragilitatis
					<lb/>vvv
					<pb n="91"/>
					<lb/>incutitur, cunctas hominum afflictiones excellat, per
					<lb/>quam tanquam per mortis discrimen filius a parentibus separatur,
					<lb/>tanto fortius nos decet provisionibus eorum intendere,
					<lb/>quanto in miserabili miseria constituti hominum consortium
					<lb/>desolantur, et propter horribilitatem morbi et defectum membrorum
					<lb/>nec substentationem possum adquirere, nec corporum
					<lb/>necessitatibus subvenire. Cum itaque magna multitudo talium,
					<lb/>languentium sit in hospitali Sancti Lazari in strata publica
					<lb/>iuxta civitatem Bononie congregata, et ad regendos eos facultates
					<lb/>ipsius non sufficiant hospitalis, fraternitatem vestram
					<lb/>exoramus in Domino, ut cum ad vos nuntius eorum accesserit,
					<lb/>elemosynas eis velitis conferre; et vos prelati ecclesiarum
					<lb/>nuntios ipsos benigne recipientes honeste tractetis, populos
					<lb/>vestros ad benefaciendum eis pro viribus inducentes.
					<lb/>Nos vero et cet ut supra. <hi rend="italic">Istud quodque in quibusdam
					<lb/>litteris addi consuerit pariter et subiungi eisdem</hi>: nihilominus
					<lb/>condonantes quicquid de suis penitentiis oblivione vel
				<lb/>negligentia omiserunt.</p>
			</div>
			<div type="chapter">
				<head type="h_1"><lb/>CLXXXII.</head>
				<head type="h_2"><lb/><hi rend="italic">Remissio pro ponte.</hi></head>
				<p><lb/>Quicumque pontem studet edificare super aquis viam
					<lb/>beatitudinis sibi parat in celis, ubi pro terreno transitu et
					<lb/>labore quietem accipit et perpectuam mansionem: ad quam
					<lb/>nos possunt inducere opera caritatis, que inter alias virtutes
					<lb/>obtinent principatum. Cum itaque tales fratres in strata publica
					<lb/>super talem fluvium pontem ceperint edificare, in quo
					<lb/>propter magnum acquarum impetum multa millia hominum
					<lb/>perierunt, et hec tanta pietatis opera sine vestro auxilio non
					<lb/>valeant exercere, fraternitatem vestram rogitamus et hortamur
					<pb n="92"/>
					<lb/>in Domino, ut cum nuntii dicti loci ad vos venerint elemosynas
					<lb/>petituri, ad dictum opus vestra beneficia transmittatis
				<lb/>vos prelati et cet. Nos vero et cet.</p>
			</div>
			<div type="chapter">
				<head type="h_1"><lb/>CLXXXIII.</head>
				<head type="h_2"><lb/><hi rend="italic">Remissio pro letaniis.</hi></head>
				<p><lb/>Talis episcopus dilectis clericis et laicis talis plebatus
					<lb/>salutem in eo qui est vera salus et virtus. Officii suscepti debitum
					<lb/>nos compellit ut illis operibus intendamus, et inducamus
					<lb/>subditos ad hec, que pietatem respiciunt et ad salutem
					<lb/>pertinent animarum. Ideoque consuetudinem vestram
					<lb/>laudabilem approbantes, quam usque ad hec tempora Deo propitio
					<lb/>servavistis, veniendo ad plebes vestras annis singulis
					<lb/>una dierum in quadragesima cum letaniis et vestris oblationibus
					<lb/>reverenter, vos ad imitationem ipsius inducimus et rogamus,
					<lb/>unum annum pro criminalibus singulis auctore Domino
					<lb/>remittentes, qui ad locum ipsum duxerint die tali pro Dei reverentia
				<lb/>et sanctorum sue beneficia transmittenda.</p>
			</div>
			<div type="chapter">
				<head type="h_1"><lb/>CLXXXIIII.</head>
				<head type="h_2"><lb/><hi rend="italic">Remissio pro confraternitate.</hi></head>
				<p><lb/>Talis episcopus, dilectis in Domino filiis Sancti Antonii
					<lb/>fratribus tam presentibus quam futuris, salutem et illam quam
					<lb/>mundus dare non potest pacem. Multa genera sunt peccatorum
					<lb/>pro quorum varietate celestis Dominus, medicus et magister
					<lb/>diversa remedia tribuit populo christiano, inter que
					<lb/>vos elegistis ad curandum egrotum consilia potiora, sociando
					<lb/>vos ipsius pauperibus per opera caritatis. Quocirca vestram
					<pb n="93"/>
					<lb/>societatem, immo verius Ihesu Christi, benigno favore
					<lb/>laudantes, universitatem vestram rogamus in Domino et monemus,
					<lb/>ut tante pietatis et misericordie operibus intendentes,
					<lb/>inducatis etiam alios ad intrandum, ut vestra caritas non
					<lb/>frigescat, sed per dilectionis amplitudinem extendatur. Nos
					<lb/>vero de misericordia Ihesu Christi et sanctorum meritis confidentes,
					<lb/>vobis omnibus qui estis in societate predicta et illis
					<lb/>qui pro remissione peccatorum suorum intraverint in eamdem,
					<lb/>unum annum pro criminalibus et quartam partem venialium
				<lb/>in Domino condonamus.</p>
			</div>
			<div type="chapter">
				<head type="h_1"><lb/>CLXXXV.</head>
				<head type="h_2"><lb/><hi rend="italic">Littera pro penitente.</hi></head>
				<p><lb/>Universis hanc paginam inspecturis talis episcopus in vero
					<lb/>salutari salutem. Super conversione peccatoris Dei filium
					<lb/>collaudemus, in terris cum omnibus gloriantes, quia gaudium
					<lb/>est angelis in excelsis: nam ovis que perierat est inventa.
					<lb/>P. lator presentium qui mortuus fuerat per peccatum per satisfactionem
					<lb/>congruam resurrexit. Nam, inspirante Domino
					<lb/>devotus ad lamenta penitentie nunc recurrens, nostri prepositi
					<lb/>pedibus advolutus, cum multa contritione cordis lacrimabiliter
					<lb/>est confessus se, diabolo instigante, multa crimina commisisse;
					<lb/>pro quibus, mensura canonum mitigata, recepit XXX annorum
					<lb/>penitentiam in hunc modum: ut quadragesimam maiorem
					<lb/>et Sancti Martini debeat ieiunare, et secundam, quartam et
					<lb/>sextam feriam earumdem, et vigilias apostolorum et Sancte
					<lb/>Marie et Sancti Laurentii cum ieiuniis quatuor temporum in
					<lb/>pane et aqua. In quadragesima vero Pentecostes quartam et
					<lb/>sextam ferias ieiunet, et infra spatium huius penitentie faciat
					<lb/>tres carinas; limina quoque Santi Iacobi apostoli visitare teneatur
					<lb/>sine propria pecunia cum cilicio et baculo cubitali; a mane
					<lb/>usque ad tertiam non loquatur sine licentia prelatorum, nec
					<lb/>ullam intret ecclesiam nisi sanctorum ibidem corpora requiescant;
					<lb/>a corpore et sanguine Christi usque ad dictum tempus
					<pb n="94"/>
					<lb/>abstineat reverenter, nisi mortis periculum immineret, sextam
					<lb/>feriam quamdiu vixerit ieiunando. Cum autem dictam penitentiam
					<lb/>non possit ut difficilem adimplere, nisi gratia divina
					<lb/>precedat et vestra misericordia subsequatur, fraternitatem vestram
					<lb/>rogamus, ut solo divino intuitu et amore sic ei dignemini
					<lb/>in temporalibus et spiritualibus providere, quod impositum
					<lb/>onus supportare valeat, et ad vomitum non redeat vel
				<lb/>peccatum.</p>
			</div>
			<div type="chapter">
				<head type="h_1"><lb/>CLXXXVI.</head>
				<head type="h_2"><lb/><hi rend="italic">Littera ad subditos pro collecta.</hi></head>
				<p><lb/>Cum Parmensis ecclesia mater vestra de iure canonico
					<lb/>censeatur, eam tamquam devoti filii tenemini revereri, a qua
					<lb/>honores vestros recipitis et ecclesiastica sacramenta. Cum
					<lb/>itaque pro libertate vestra nuper ad curiam accedendo non
					<lb/>modicas expensas sustinuerimus et labores, vos, tamquam
					<lb/>membra suo capiti, nobis libenter debetis succurrere et nostra
					<lb/>onera supportare. Ideoque discretionem vestram, de qua bene
					<lb/>confidimus, deprecamur, ut caritativo affectu pro reverentia
					<lb/>Dei et Parmensis ecclesie vestra nobis auxilia porrigatis, imponentes
					<lb/>collectam inferius adnotatam per vestras ecclesias,
					<lb/>prout videritis expedire. Quod si quispiam subditorum ad hec
					<lb/>prestanda contumax fuerit vel rebellis, eos ad id servandum
					<lb/>auctoritate nostra per censuram ecclesiasticam compellatis,
					<lb/>vos nostre petitioni offerentes taliter in hac parte, quod devotionem
					<lb/>vestram possimus dignis in Domino laudibus
				<lb/>commendare.</p>
			</div>
			<div type="chapter">
				<head type="h_1"><lb/>CLXXXVII.</head>
				<head type="h_2"><lb/><hi rend="italic">Littera pro commendatione nuntiorum.</hi></head>
				<p><lb/>Dominis et fratribus reverendis, talibus diocesis prelatis
					<lb/>et clericis, ad quos hec scriptura pervenerit Alatrinus, domini
					<pb n="95"/>
					<lb/>pape cappellanus cum dilectione salutem. Universitati vestre
					<lb/>P. latorem presentium nostrum nuntium commendamus, quem
					<lb/>in Angliam mittimus pro nostris negotiis faciendis; discretionem
					<lb/>vestram obnixis precibus exorantes, ut eum amore nostro sic
					<lb/>velitis recipere et, ipsi in necessariis providere, quod
					<lb/>propterea futuris temporibus obligemur ad vestra servitia et
				<lb/>honores.</p>
			</div>
			<div type="chapter">
				<head type="h_1"><lb/>CLXXXVIII.</head>
				<head type="h_2"><lb/><hi rend="italic">Littera procuratoris constituti.</hi></head>
				<p><lb/>Pateat omnibus tam presentibus quam futuris quod ego
					<lb/>Iacobus Guidonis de Lambertino Bononiensis canonicus facio
					<lb/>et constituo magistrum G. eiusdem ecclesie canonicum meum
					<lb/>procuratorem et nuntium specialem, ad prebendam meam ipsius
					<lb/>loci mea vice, loco, et nomine procurandam. Ad evidentiam
					<lb/>cuius rei manu mea propria litteras has conscripsi, faciens eas
				<lb/>nihilominus sigillo proprio confirmari.</p>
			</div>
			<div type="chapter">
				<head type="h_1"><lb/>CLXXXVIIII.</head>
				<head type="h_2"><lb/><hi rend="italic">Littera dimissoria.</hi></head>
				<p><lb/>Universis sancte matris Ecclesie filiis ad quorum audientiam
					<lb/>littere presentes advenerint, talis episcopus salutem
					<lb/>in Domino Ihesu Christo. Sanctorum patrum statute servantes,
					<lb/>B. presentium portitori quem ad ordinem sacerdotalem promovimus,
					<lb/>litteras dimissorias concessimus postulanti, pro ipso
					<lb/>testimonium perhibentes, quod litteratus sit, discretus et honestus
					<lb/>et in fide Christi catholicus et devotus. Unde caritatem
					<lb/>vestram rogamus et in Domino exhortamur, ut cum dictus B.
					<lb/>ad vos venerit, eum uti officio suo libere permittatis, super
				<lb/>impetitione ordinis sibi nullum obstaculum imponentes.</p>
			</div>
			<pb n="96"/>
			<div type="chapter">
				<head type="h_1"><lb/>CLXXXX.</head>
				<head type="h_2"><lb/><hi rend="italic">Littera commendativa.</hi></head>
				<p><lb/>Universitati vestre G. latorem presentium virum litteratum,
					<lb/>providum et honestum, quem ad subdiaconatus ordinem
					<lb/>promovimus commendantes, vos pro eo rogamus, ut ipsum ad
					<lb/>ministrandum in ordine suo velitis recipere, et ad maiores,
					<lb/>vel beneficia, si voluerit, ecclesiastica de nostra licentia promovere.
				<lb/>Ad cuius rei notitiam et cet.</p>
			</div>
			<div type="chapter">
				<head type="h_1"><lb/>CLXXXXI.</head>
				<head type="h_2"><lb/><hi rend="italic">De imperatore ad subditos.</hi></head>
				<p><lb/>Fredericus Dei gratia Romanorum imperator et semper
					<lb/>augustus universis suis fidelibus de Romaniola salutem et
					<lb/>suam gratiam et bonam voluntatem. Dilectionis vestre tamquam
					<lb/>nostrorum fidelium memores existentes, ut sub imperialis protectionis
					<lb/>postitis benivolentia pacifice gubernari, A. fidelem
					<lb/>nostrum per totam Romaniolam nostrum duximus vicarium
					<lb/>ordinandum, de quo vestra potest devotio gloriari ex eo, quod
					<lb/>propter ipsius merita bonitatis vestris honoribus et utilitatibus
					<lb/>providetur. Quapropter vestre fidelitati mandamus, quod dominum
					<lb/>A. curetis recipere sicut expedit reverenter, et in his
					<lb/>que ad suum officium pertinere noscuntur eidem obedire sic
					<lb/>in omnibus studeatis, quod in ipsius persona quanta sit
				<lb/>vestra fidelitas nostra gloria recognoscat.</p>
			</div>
			<div type="chapter">
				<head type="h_1"><lb/>CLXXXXII.</head>
				<head type="h_2"><lb/><hi rend="italic">De papa ad capitulum pro receptione canonici.</hi></head>
				<p><lb/>Gregorius episcopus servus servorum Dei, dilectis in Domino
					<lb/>filiis canonicis Bononiensibus salutem et apostolicam benedictionem.
					<pb n="97"/>
					<lb/>Devotionem vestram per apostolica scripta rogandam
					<lb/>duximus et monendam, ut magistrum G. recipiatis in canonicum
					<lb/>et fratrem, attendentes quantum profectus et honoris
					<lb/>ecclesie vestre crescat propter ipsius receptionem, tamquam pro
				<lb/>persona que scientia promeruit et bonis operibus commendari.</p>
			</div>
			<div type="chapter">
				<head type="h_1"><lb/>CLXXXXIII.</head>
				<head type="h_2"><lb/><hi rend="italic">De imperatore ad papam.</hi></head>
				<p><lb/>Sanctissimo in Christo patri Gregorio Dei gratia summo
					<lb/>pontifici, Fredericus eadem gratia Romanorum imperator et
					<lb/>semper augustus salutem et omnimodam reverentiam. Affectantes
					<lb/>ut tenemur, celesti domino famulari, laborare disposuimus
					<lb/>totis viribus reverenter ad eripiendam terram sanctam de manibus
					<lb/>paganorum, quam salvator noster proprio sanguine consecravit.
					<lb/>Ut autem effectus tam gloriosi operis, opitulante
					<lb/>domino, subsequatur, vestre beatitudini supplicamus ut sic ubique
					<lb/>terrarum apostolica indulgentia se extendat, quod in magna
				<lb/>fortitudine transeuntes palmam victoria celitus reportemus.</p>
			</div>
			<div type="chapter">
				<head type="h_1"><lb/>CLXXXXIIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Gregorius episcopus servus servorum Dei dilecto in Christo
					<lb/>fratri Frederico illustri Romanorum imperatori et semper
					<lb/>augusto salutem et apostolicam benedictionem. Sancta sunt
					<lb/>desideria principis et salubris vestra cogitatio meruit apostolico
					<lb/>robore sublimari . Et ideo vestra gloria recognoscat, nos predicatores
					<lb/>trasmittere ac litteras cohortationis et indulgentie destinare
					<lb/>longe lateque, ubicumque fides viges catholica et nomen diffunditur
					<lb/>christianum, ita quod auxiliante Domino populus
					<lb/>eius et oves pascue eius, suscepto signaculo sancte crucis, imperialia
					<pb n="98"/>
					<lb/>sequentur vestigia et sub vestra fortitudine et virtute
				<lb/>debellabunt barbaricas nationes.</p>
			</div>
			<div type="chapter">
				<head type="h_1"><lb/>CLXXXXV.</head>
				<head type="h_2"><lb/><hi rend="italic">De rege ad regem.</hi></head>
				<p><lb/>Inclyto et preclaro viro domino C. Dei gratia illustri
					<lb/>regi Anglie B. eadem gratia rex Hungarie salutem et totius
					<lb/>felicitatis augmentum. Excellentia vestri nominis et laudes et
					<lb/>preconia vestre magnifice bonitatis nos inducunt multipliciter
					<lb/>et hortantur, ut serenitati vestre desiderabili amicitie vinculo
					<lb/>copulemur, nostrum filium P. vestre filie domine B. matrimoniali
					<lb/>federe copulando. Ideoque vestra, si placet, altitudo
					<lb/>rescribat, ut sciamus si vestra descriptio nostre consonat
				<lb/>voluntati.</p>
			</div>
			<div type="chapter">
				<head type="h_1"><lb/>CLXXXXVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Tam ex preambulo vestre salutationis eloquio, quam
					<lb/>ex laudabili narratione sequenti, amicitie connectende vidimus
					<lb/>qualitatem; de qua si prescii fuissemus, non essemus ultimi
					<lb/>in quo debuimus anteire. Ne igitur nos mora prepediat,
					<lb/>quandocumque placuerit, parati sumus nostrum commune desiderium
				<lb/>adimplere.</p>
			</div>
			<div type="chapter">
				<head type="h_1"><lb/>CLXXXXVII.</head>
				<head type="h_2"><lb/><hi rend="italic">De duce ad ducem.</hi></head>
				<p><lb/>Preclaro ac magnifico viro domino P. Ziani, Venetie,
					<lb/>Dalmatie, Croatie, dimidie nec non et quarte partis Romani
					<pb n="99"/>
					<lb/>imperii duci felicissimo, dignis et magnis laudibus decorato,
					<lb/>B. illustris dux Austrie salutem et optata semper felicitate
					<lb/>beari. Volentes ad Romanam curiam pro quibusdam nostris
					<lb/>negotiis proficisci, a vestra gratia postulamus per vestras
				<lb/>partes cum nostra familia fiduciam transeundi.</p>
			</div>
			<div type="chapter">
				<head type="h_1"><lb/>CLXXXXVIII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Serenitatis vestre magnificentia bene novit qualiter nos
					<lb/>oportet locis proximis et vicinis civitatibus deservire; quia,
					<lb/>si contraria faceremus, ipsi nobis victualia denegerent. Cum autem
					<lb/>contra Lombardos in servitium Romani principis velitis
					<lb/>accedere, sicut fertur, fiduciam vobis non valemus concedere
					<lb/>quam petistis, licet in aliis cupiamus excellentiam vestram
				<lb/>pro viribus honorare.</p>
			</div>
			<div type="chapter">
				<head type="h_1"><lb/>CLXXXXVIIII.</head>
				<head type="h_2"><lb/><hi rend="italic">De marchione ad marchionem.</hi></head>
				<p><lb/>Excelso ac magnifico viro domino C., illustri marchioni
					<lb/>Montisferrati cui decus et fama laudes plurimas acquisivit, D.
					<lb/>Estensis et Anconitanus marchio salutem et prospera prosperis
					<lb/>cumulare. Cum vos oporteat contra tales inimicos nostros
					<lb/>exercitus congregare, qui nobis offensiones plurimas intulerunt,
					<lb/>vestram nobilitatem de qua plene confidimus deprecamur,
					<lb/>quatenus in nostrum, si placet, auxilium veniatis tam
				<lb/>magnifice quam potenter.</p>
			</div>
			<pb n="100"/>
			<div type="chapter">
				<head type="h_1"><lb/>CC.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Serenitatis ac magnificentie vestre negotia propria reputantes,
					<lb/>et amicos vestros diligimus et reputamus alios inimicos.
					<lb/>Quare vestra nobilitas recognoscat quod, quando vobis
					<lb/>placuerit, ad vestrum servitium cum multa fortitudine
				<lb/>veniemus.</p>
			</div>
			<div type="chapter">
				<head type="h_1"><lb/>CCI.</head>
				<head type="h_2"><lb/><hi rend="italic">De comite ad comitem.</hi></head>
				<p><lb/>Clarissimo viro domino G. Dei gratia comiti Tuscie palatino,
					<lb/>quem fama laudis magnifice per mundum totum gubernat,
					<lb/>B. eadem gratia comes Rainerius de Manente salutem
					<lb/>cum desiderabili prosperitatis augmento. Respiciens creator
					<lb/>omnium de sancto habitaculo regni sui proditionem quam de
					<lb/>nostra persona fecerat dominus imperator, dignatus est me
					<lb/>noviter ab ipsius manibus misericorditer liberare: pro qua re
					<lb/>vestra excellentia glorietur, quia bonus amicus vester qui iam
				<lb/>mortuus putabatur ad propria est reversus.</p>
			</div>
			<div type="chapter">
				<head type="h_1"><lb/>CCII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Gloria sit Deo in excelsis et exultatio magna hominibus
					<lb/>super terris, quoniam honoratissima vestra persona,
					<lb/>que inique capta fuerat et detenta, nunc a vinculis imperialibus
					<lb/>est soluta. De quo repleti sumus ineffabili gaudio,
				<lb/>affectantes non modicum solatio vestre presentie satiari.</p>
			</div>
			<pb n="101"/>
			<div type="chapter">
				<head type="h_1"><lb/>CCIII.</head>
				<head type="h_2"><lb/><hi rend="italic">De rectoribus Lombardie ad communia terrarum societatis.</hi></head>
				<p><lb/>Viris nobilibus et discretis, potestatibus, consiliis et populis
					<lb/>universis societatis Lombardie, rectores salutem et accingi
					<lb/>robore fortitudinis et virtutis. Quia non est sani consilii
					<lb/>prebere aliqua inimicis, per que offensionum iacula preparentur,
					<lb/>universitatem vestram rogamus, vobis sub ea districtione
					<lb/>qua possumus iniungentes, ut sic vestras civitates et
					<lb/>districtus faciatis custodire, officialibus appositis, diligenter, ne
					<lb/>victualia seu arma extrahi valeant vel portari, vos ad invicem
					<lb/>et in omnes a factis et verbis illicitis taliter abstinentes,
					<lb/>ne malevolentia inde proveniat, sed amicitia potius
				<lb/>acquiratur.</p>
			</div>
			<div type="chapter">
				<head type="h_1"><lb/>CCIIII.</head>
				<head type="h_2"><lb/><hi rend="italic">Item ab eisdem alia pro militibus ad ecclesie subsidium
				<lb/>transmittendis.</hi></head>
				<p><lb/>Ad vestram memoriam reducere non oportet, quod temporis
					<lb/>ostendit brevitas et facti novitas manifestat, qualiter societas
					<lb/>Lombardie pro reverentia Dei sancteque Romane ecclesie
					<lb/>nec non et pro totius societatis statu, commodo et
					<lb/>honore, multa deliberatione previa et liberali promissione prestita,
					<lb/>se adstrinxit ad quingentos milites in servitium sedis
					<lb/>apostolice transmittendos; quod, licet usque ad hec tempora
					<lb/>occasione guerre fuerit prolongatum, iam ultra differri non
					<lb/>potest, cum necessitas imminens et summus pontifex instanter
					<lb/>et instantius hoc exposcat. Cum autem per omnes civitates
					<lb/>sit numerus distributus et debita quantitas assignata,
					<lb/>et a singulis civitatibus milites sint electi qui debeant proficisci,
					<lb/>vestram civitatem rogamus et vobis sub multa districtione
					<lb/>precipimus, ut vestros milites equis et armis faciatis
					<lb/>v
					<pb n="102"/>
					<lb/>continuo preparari, ita quod in medio ianuario proximo, qualibet
					<lb/>occasione remota cum aliis militibus Lombardie feliciter
					<lb/>accedant et honorifice, sicut decet, vos ad hec taliter offerentes,
					<lb/>quod laudes et gratias acquiratis, et quod necessitas virtutem
				<lb/>parere videatur.</p>
			</div>
			<div type="chapter">
				<head type="h_1"><lb/>CCV.</head>
				<head type="h_2"><lb/><hi rend="italic">De rectoribus ad suum commune.</hi></head>
				<p><lb/>Viris nobilibus et discretis domino A. potestati, et consilio
					<lb/>civitatis Bononie dignis et magnis laudibus decoratis B.
					<lb/>et C. eiusdem civitatis rectores salutem et totius prosperitatis
					<lb/>augmentum. Ad notitiam vestre prudentie presentium insinuatione
					<lb/>reducimus, qualiter rectores Lombardie Padue constituti
					<lb/>de communi consensu et unanimi voluntate talia statuere
					<lb/>nunc intendunt, de quibus faciendis a suis civitatibus habent
					<lb/>singuli potestatem. Unde quicquid super his vobis placet
					<lb/>quod facere debeamus, nobis quam citius vestris litteris declaretis,
					<lb/>et si vestra voluntas fuerit quod talia exsequamur,
					<lb/>nobis per instrumentum publicum auctoritatem plenariam
				<lb/>concedatis.</p>
			</div>
			<div type="chapter">
				<head type="h_1"><lb/>CCVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Nuper litteras vestre suscepimus bonitatis quedam continentes
					<lb/>statuta que rectores Lombardie nunc facere disponebant;
					<lb/>super quo potestis de multa prudentia commendari ex hoc,
					<lb/>quod circa nostra commoda et honores esse videmini solliciti
					<lb/>pariter et attenti. Quia igitur omnis pars turpis esse censetur
					<lb/>que suo non congruit universo, quod aliis placet volumus, in
					<lb/>hac parte presentium tenore potestatem hoc exsequendi liberam
				<lb/>concedentes.</p>
			</div>
			<pb n="103"/>
			<div type="chapter">
				<head type="h_1"><lb/>CCVII.</head>
				<head type="h_2"><lb/><hi rend="italic">De milite ad militem.</hi></head>
				<p><lb/>Preclaro ac strenuo militi domino S(alinguerre) Ferrariensi
					<lb/>militari gloria decorato, Prendiparte Bononie
					<lb/>salutem et successibus abundare. Pro honore militie quam
					<lb/>nuper suscepimus divina gratia suffragante, per nostros amicos
					<lb/>remunerare nos convenit histriones. Unde Mainettum, doctorem
					<lb/>curialem, laudabilem atque notum ad vestram excellentiam
					<lb/>mittimus, sicut petit, munerandum, vestram dilectionem
					<lb/>rogantes ut circa ipsum amore nostro velitis curialiter vos
				<lb/>habere.</p>
			</div>
			<div type="chapter">
				<head type="h_1"><lb/>CCVIII.</head>
				<head type="h_2"><lb/><hi rend="italic">Responsiva ad predicta.</hi></head>
				<p><lb/>De honore vestre persone sicut proprio gratulantes, talem
					<lb/>doctorem, quem ad nos munerandum misistis, sic licentiare
					<lb/>curavimus magnis donis, quod cantando ubique glorificat
				<lb/>nomen vestrum.</p>
			</div>
			<div type="chapter">
				<head type="h_1"><lb/>CCVIIII.</head>
				<head type="h_2"><lb/><hi rend="italic">De milite ad militem super alia materia.</hi></head>
				<p><lb/>Cum equi sint et arma nostre terre hominibus imposita
					<lb/>pro communi, de necessitate cogimur ad gratiam recurrere
					<lb/>amicorum. Quapropter dilectionem vestram, que nobis consuevit
					<lb/>in necessitatibus subvenire, propensius rogitamus, quatenus
					<lb/>unum dextrarium et loricam nobis commodare velitis et
					<lb/>mittere per presentium portitorem, scientes quod nihil hoc
					<lb/>tempore carius haberemus, quam si fiat quod petimus in
				<lb/>presenti.</p>
			</div>
			<pb n="104"/>
			<div type="chapter">
				<head type="h_1"><lb/>CCX.</head>
				<head type="h_2"><lb/><hi rend="italic">Responsiva ad predicta.</hi></head>
				<p><lb/>Cum trecenti milites civitatis nostre ad Mantuanam civitatem
					<lb/>ire debeant pro communi, nos qui cum eis electi sumus,
					<lb/>oportet arma habere propria et alia nihilominus invenire.
					<lb/>Unde si vestre nobilitatis preces exaudire non possumus
					<lb/>ut vellemus, vestra dilectio velit prout decet equanimiter sustinere:
					<lb/>quia, si hoc non esset, nedum res petitas, verum
					<lb/>etiam et personam haberetis ad vestrum servitium et
				<lb/>honorem.</p>
			</div>
			<div type="chapter">
				<head type="h_1"><lb/>CCXI.</head>
				<head type="h_2"><lb/><hi rend="italic">Item alia de milite ad militem.</hi></head>
				<p><lb/>Amicabilem vestram dilectionem et curialitatem multipliciter
					<lb/>approbabam deposcimus incessanter, quatenus sparverium
					<lb/>vestrum et canem pro rete et unum bonum leporarium,
					<lb/>si haberetis, nobis velitis de dono vestre gratie commodare
					<lb/>et mittere per eundem qui nobis vestras litteras apportabit;
					<lb/>scientes quod nihil hoc tempore carius haberemus,
					<lb/>cum aves et lepores in nostris partibus magis solito nunc
				<lb/>abundent.</p>
			</div>
			<div type="chapter">
				<head type="h_1"><lb/>CCXII.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Militie vestre desiderabili gestientes placere pro viribus
					<lb/>et servire, vobis sparverium nostrum mittimus postulatum
					<lb/>parati similia facere de cane et leporario quam primo ipsos
				<lb/>poterimus invenire.</p>
			</div>
			<pb n="105"/>
			<div type="chapter">
				<head type="h_1"><lb/>CCXIII.</head>
				<head type="h_2"><lb/><hi rend="italic">De imperatrice ad reginam Francorum.</hi></head>
				<p><lb/>A. Dei gratia Romanorum imperatrix et semper augusta
					<lb/>G. eadem gratia illustrissime regine Francorum salutem cum desiderabili
					<lb/>prosperitatis augmento. Gratum gerimus super omnia
					<lb/>et acceptum, cum nostre serenitati sepius recitatur de vestre
					<lb/>dilectionis continentia et salute, quia dum familiaritatem ad
					<lb/>memoriam reducimus tenere iuventutis, semper noster animus
					<lb/>ad ampliorem benevolentiam laudabiliter excitatur. Inde est
					<lb/>quod altitudini nostre excellentia vestra scribat, quomodo fortuna
					<lb/>leta rideat et omnia sint iocunda, quia nostra magnificentia,
					<lb/>que multipliciter prestante domino gloriatur, vos suis affectat
				<lb/>gaudiis sociari.</p>
			</div>
			<div type="chapter">
				<head type="h_1"><lb/>CCXIIII.</head>
				<head type="h_2"><lb/><hi rend="italic">Responsiva ad eamdem.</hi></head>
				<p><lb/>Celsitudo vestre glorie super gratulatione visitationis novissime
					<lb/>nos prevenit, annuntians nobis vestre magnificentie
					<lb/>prestolatum gaudium et salutem, que sic exultatione multiplici
					<lb/>nos replevit, quod vix lingua carnis sufficeret ad dicendum.
					<lb/>Quia vero de nostra continentia scire cupitis et audire,
					<lb/>actione vobis exhibita gratiarum pro litteris quas misistis,
					<lb/>noveritis quod per Dei gratiam et vestram, omnia sunt nobis
				<lb/>tam prospera quam iocunda.</p>
			</div>
			<div type="chapter">
				<head type="h_1"><lb/>CCXV.</head>
				<head type="h_2"><lb/><hi rend="italic">De duchessa ad marchianam.</hi></head>
				<p><lb/>Preclare ac magnifice domine A. Dei gratia marchiane
					<lb/>Estensi, decorate multa sapientia, curialitate, pulcritudine ac
					<pb n="106"/>
					<lb/>virtute, B. eadem gratia talis duchessa vel talis ducis
					<lb/>uxor aut filia, salutem et vite longitudinem cum gloria et honore.
					<lb/>Audivimus nuper auditum bonum, et desiderabilem suscepimus
					<lb/>intellectum, quod, illius gratia dispensante qui Elisabeth
					<lb/>uterum fecit sterilitatis fecundum, puer natus est
					<lb/>vobis, filius letitie et exultationis, consanguineorum magnum
					<lb/>gaudium et omnium amicorum, quem Dominus crescere faciat
					<lb/>scientia et etate, ut domum Estensem que desolata videtur
					<lb/>nullo stipite remanente, diu regnare possit et feliciter
				<lb/>gubernare.</p>
			</div>
			<div type="chapter">
				<head type="h_1"><lb/>CCXVI.</head>
				<head type="h_2"><lb/><hi rend="italic">Responsiva ad predictam.</hi></head>
				<p><lb/>Excellentie vestre sollicitudo laudabilis nostre dilectionis
					<lb/>litteras antecessit, in quibus quod audistis vobis gaudium
					<lb/>nuntiamus, de magna gratia quam nobis contulit rex celestis;
					<lb/>qui non peccantis merita sed ancille humilitatem considerans, ex
					<lb/>utero senectutis misericorditer voluit quod filius nasceretur,
					<lb/>de cuius ortu letantur parentes et exultant omnes consanuinei
					<lb/>et amici, magnificantes nobiscum omnipotentiam creatoris,
					<lb/>qui servis suis tam benigno favore voluit providere. Et
					<lb/>quia super hoc vestram exellentiam multipliciter cognovimus
					<lb/>gratulari, omni tempore vobis tenemur ad grates, servitia, et
					<lb/>honores; pro quibus ille qui vere dicitur gloriosus vestre bonitati
					<lb/>respondere dignetur et omne vestrum desiderium
				<lb/>adimplere.</p>
			</div>
			<pb n="107"/>
			<div type="chapter">
				<head type="h_1"><lb/>CCXVII.</head>
				<head type="h_2"><lb/><hi rend="italic">De comitissa ad cataneam.</hi></head>
				<p><lb/>Nobili et sapienti domine B. honorabili catanee talis
					<lb/>loci multis dignis laudibus renitenti, M. Dei gratia illustris
					<lb/>Panici comitissa, salutem et semper salutis gaudia, prosperitatis
					<lb/>consilia, et iocunditatis solatia invenire. Cum inter alia
					<lb/>viventes dominas, que in amicitie nostre numero computantur,
					<lb/>vestram personam pura dilectio constituat principalem,
					<lb/>ad vos tanto securius mittimus preces nostras, quanto vestra
					<lb/>rogamina recipere cupimus, et nostra per vos credimus exaudiri.
					<lb/>Ideoque vestre curialitatis prudentiam exoramus, ut de
					<lb/>tali ancilla vestra nobis gratiam faciatis, eidem amore nostro
					<lb/>libertatis premium conferentes, ut, cum catena soluta fuerit
					<lb/>servitutis ad honorem et laudem vestram eam cuidam nostro
					<lb/>militi copulemus, qui ratione sue bonitatis et pulcritudinis
					<lb/>ipsam absque dotis suffragio recipiet in uxorem; et pro certo
					<lb/>sciatis quod hoc donum reputabimus pretiosum super omnia
				<lb/>magna dona.</p>
			</div>
			<div type="chapter">
				<head type="h_1"><lb/>CCXVIII.</head>
				<head type="h_2"><lb/><hi rend="italic">Responsiva.</hi></head>
				<p><lb/>Quamvis ancilla nostra, quam postulatis per vestras litteras
					<lb/>manumitti, postea cuidam vestro militi matrimonialiter copulanda,
					<lb/>nobis sit carior aliis quas habemus, que sua bonitate
					<lb/>domum nostram mirifice decorabat; tamen quia nihil est in
					<lb/>mundo adeo pretiosium quod vestre prudentie negaremus,
					<lb/>eam sicut ancillam vestre dilectioni donandam duximus et
					<lb/>mittendam, ut dum in vestra fuerit potestate, quicquid vobis
					<lb/>de ipsa placuerit faciatis.
				<lb/>v</p>
			</div>
			<pb n="108"/>
			<div type="chapter">
				<head type="h_1"><lb/>CCXVIIII.</head>
				<head type="h_2"><lb/><hi rend="italic">De privilegiis sedis apostolice.</hi></head>
				<p><lb/>Gregorius episcopus servus servorum Dei dilectis filiis omnibus
					<lb/>Lombardis presentibus et futuris salutem et apostolicam
					<lb/>benedictionem. Aures apostolice dignitatis tanto nos decet inclinare
					<lb/>benignius ad audiendas supplicantium voluntates, quanto
					<lb/>id quod suadetur et queritur peramplius convenit exaudiri.
					<lb/>Ideoque iustis precibus vestris annuentes, vobis presenti
					<lb/>privilegio licentiam damus, et concedimus liberam potestatem,
					<lb/>ut quotiescumque intrare voluerit imperator Italicam regionem,
					<lb/>sicut in concordia illustrissime filie bone memorie regine
					<lb/>Constantie continetur, possitis societatem facere et
					<lb/>iuramentis et promissionibus vos ligare pro vestris rationibus
					<lb/>conservandis, salvis honoribus et servitiis universis que Romanis
					<lb/>principibus qui pro tempore fuerint prestare debetis de
					<lb/>pacto vel consuetudine approbata, quibus per hoc privilegium
					<lb/>nolumus in aliquo derogari. Siquis vero hoc attemptare presumpserit,
					<lb/>iram omnipotentis Dei et beatorum apostolorum
				<lb/>Petri et Pauli se noverit incursurum.</p>
			</div>
			<div type="chapter">
				<head type="h_1"><lb/>CCXX.</head>
				<head type="h_2"><lb/><hi rend="italic">De privilegiis Romani principis.</hi></head>
				<p><lb/>In nomine sancte et individue trinitatis Fredericus divina
					<lb/>clementia Romanorum imperator et semper augustus omnibus
					<lb/>salutem. Fideles nostros diligimus et eis gratiam nostram impendimus
					<lb/>cum profectu. Notum igitur facimus universis Romani
					<lb/>imperii fidelibus, tam presentibus quam futuris, quod
					<lb/>inspecta summa devotione ac fidelitate sincera nec non
					<lb/>preclara servitia que illustris comes palatinus G. Tuscie
					<lb/>fame laudabilis, suique maiores nostre maiestati magnifice
					<pb n="109"/>
					<lb/>simulque Romano imperio prestiterunt et sunt prestituri, annuente
					<lb/>Domino in futurum, de gratia imperatorie maiestatis in
					<lb/>recto et legali feudo tale castrum ei damus atque concedimus
					<lb/>cum omni iure, honore, ac iurisdictione que noscuntur ad illud
					<lb/>modo quolibet pertinere, cum omnibus placitis, bannis atque
					<lb/>servitiis, in pace pariter et quiete habendum perpetuo et tenendum,
					<lb/>sub interminatione gratie nostre districtius iniungentes
					<lb/>nequis eidem super isto iure contradictionem aliquam vel
					<lb/>iniuriam interponat. Siquis vero contra facere presumpserit,
					<lb/>imperatorie maiestatis gratia careat, et nomine pene l. libras
					<lb/>auri puri componat, medietatem nostre camere designandam
					<lb/>et reliquam dicto militi super hoc iniuriam patienti. Huius
				<lb/>rei sunt testes et cet.</p>
			</div>
		</div>
	</body>
</text>
</TEI>
