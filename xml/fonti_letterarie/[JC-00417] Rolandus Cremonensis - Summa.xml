<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Summa</title>
				<author>Rolandus Cremonensis</author>
				<respStmt>
					<resp key="print_editor">Edizione critica a stampa a cura di</resp>
					<name>G. Cremascoli</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="4584" unit="words">Parole: 4584</measure>
				<measure quantity="25659" unit="characters_without_spaces">Caratteri (spazi esclusi): 25659</measure>
				<measure quantity="29913" unit="characters_witht_spaces">Caratteri (spazi inclusi): 29913</measure>
			</extent>
			<publicationStmt>
				<publisher>ALIM</publisher>
				<date when="2003-03-06">06/03/2003</date>
			</publicationStmt>
			<notesStmt>
				<note>Genere: Teologia</note>
				<note>Tipo: Fonti Letterarie</note>
				<note>Note: Data di composizione dell'opera: tra il 1229 e il 1234
					Parole: 4724
					Caratteri: 25837
					&lt;..&gt; indicano correzioni congetturali dell'editore
				GM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Rolandus Cremonensis</author>
						<title>La "Summa" di Rolando da Cremona. Il testo del prologo</title>
						<editor>G. Cremascoli</editor>
					</analytic>
					<monogr>
						<title level="j">Studi medievali s. III</title>
						<imprint>
							<date>1975</date>
							<biblScope unit="page">825-866</biblScope>
							<biblScope unit="volume">16</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Teologia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="858"/>
		<div>
			<p><lb/>«Habet argentum principia venarum suarum et est locus aura in quo
				<lb/>conflatur: Job 28, 1, et alibi (Eccli. 28, 29): argentum tuum et aurum tuum
				<lb/>confla». Hec diligenter rimantes considerant quod Ecclesie sit necessarium
				<lb/>argenti aurique mineras perfodere patres nostri, quorum unus aliorum
				<lb/>regula de Levi filio dicit eum omni scientia Egyptiorum peritum. Vasa
				<pb n="859"/>
				<lb/>etiam aurea et argentea filii Israel visitati a Cham filiis mutuo accepere,
				<lb/>utpote accepturi in Sinai monte auri mineras, ut sic tandem electri speciem
				<lb/>- quam filius Buzi in medio ignis vid&lt;it&gt; compassionem christianis annuncians
				<lb/>(quoniam si compatimur et conregnabimus) - in viro et uxore inseparabiliter
				<lb/>habeamus, quippe Ipse est sponsus et sponsa, unde: «alligavit
				<lb/>mihi tanquam sponso mitram et tanquam sponsam ornavit monilibus suis».
				<lb/>Multivola enim per cuius ignem Ecclesie aurum purgatur, Ecclesie auro
				<lb/>figuram argenti supponens erroris confusionem inducit. Idcirco si murus
				<lb/>est in Ecclesia, aurum et argentum suum conflans, ne per simile electro
				<lb/>tabule paralo&lt;g&gt;ize&lt;n&gt;tur cedrine (tamen a limine salutetur argentum),
				<lb/>falsam detegat alchimiam. Unde ab adolescentia venas argenti inquirens,
				<lb/>tandem gratia eius qui est principium sapientie facondieque quoniam Deus
				<lb/>illi[s] revelavit, in auri locum in quo conflatur venasque deveni, quoniam
				<lb/>eloquia Domini religionis igne probata creduntur esse. Unde lectorem
				<lb/>requiro benivolum simulque attentum, non reprehensorem, si argentum
				<lb/>auro in multis locis permiscui voluntate. Scio enim quod Deus noster mel
				<pb n="860"/>
				<lb/>in sacrificium non requirit, sed primitias eius in donariis non recusat. Si
				<lb/>quid autem corrigendum invenit, non malitie sed occupationi contra saltationem
				<lb/>et ignorantie deputetur. Huius autem laboris sollicitudinem suscipiendi
				<lb/>hec causa fuit: quoniam et prodesse modicum simplicibus et otium
				<lb/>repellere cogitabam, quoniam otiositas in religione sepe vitulum nutrit
				<lb/>quem mulieres Hebreorum abi&lt;e&gt;ctis aurium ornamentis efficiunt, quandoque
				<lb/>accidiam. Unde Hieronymus: aliquid operis semper facito ut diabolus
				<lb/>te inveniat occupatum». Si quid utilitatis in hoc libro inveniatur Ecclesie
				<lb/>acceptum, non mihi sed fratrum orationibus pro quibus principaliter in
				<lb/>hoc opere laboravi, et Domino tribuatur. In unoquoque autem volumine
				<lb/>capitulorum distinctiones et questionum prolixarum, non minutarum, descripsimus,
			<lb/>ut quid velint sine difficultate et in quo loco inveniant.</p>
			<div>
				<head><lb/>QUESTIONES MAGISTRI ROLANDI SUPER QUATTUOR LIBROS
				<lb/>SENTENTIARUM</head>
				<p><lb/>An sit principium rerum unum an plura et quod sit subiectum theologie
				<lb/>et qualiter alie artes se habeant ad illam.</p>
				<p><lb/>Antequam ad occulta Scripturarum procedamus tres questiones ponuntur
					<lb/>in principio, scilicet an sit unum principium rerum an plura; secunda
					<lb/>questio: quod sit subiectum theologie; tertia: qualiter alie artes se
					<pb n="861"/>
					<lb/>habeant ad eam. Quod sit unum principium omnium divina Scriptura
					<lb/>demonstrat, tamen propter Grecos qui querunt sapientiam oportet istud
					<lb/>probari. Hoc modo probaverunt philosophi: hoc habet causam et illud
					<lb/>aliud causam, et sic non procedatur in infinitum quia infinita non est pertransire:
					<lb/>ergo stabitur in uno principio. Hec autem probatio insufficiens
					<lb/>est, quia adversarius posset dicere: hoc habet causam et illud et illud, et
					<lb/>sic stabitur in aliquo, ut verbi gratia in substantia; sed quid dices in qualitatibus -
					<lb/>et quantitatibus et aliis predicamentis? Unusquisque istorum ordinum
					<lb/>reducetur ad suum proprium principium et ita erunt decem principia
					<lb/>prima que non habebunt aliud principium super se, et illa decem principia
					<lb/>erunt decem predicamenta. Sed probatur quod oportet illa reduci ad unum
					<lb/>principium a quo sunt. Constat quod novem accidentalia predicamenta ad
					<lb/>substantiam oportet reduci a quo dependent, unde substantia principium est
					<lb/>aliorum novem. Probatur quod substantia habet alia principia super se. Constat
					<lb/>quod substantia secundum quod est generalissimum non est Creator, quia
					<lb/>cum predicetur de qualibet substantia, tunc quelibet substantia esset Creator,
					<lb/>cum quelibet substantia sit illa. Iam constat quod decem genera non possunt
					<lb/>esse principia prima. Fortasse dicetur quod sunt duo principia, sicut dicunt
					<lb/>Manichei, ita quod unum est principium bonorum et aliud malorum, unum
					<lb/>corporalium et aliud spiritualium, et utrumque fuit ab eterno. Ergo Deus
					<lb/>noster non fecit ista corporalia, non est ergo omnipotens. Fortasse dicet
					<lb/>quod omnipotens est in suis creaturis et principium mali in suis: absolute
					<lb/>ergo non est omnipotens, ergo Scriptura male appellat ipsum absolute
					<lb/>omnipotentem. Modo quero sic: Deus noster aut est ubique aut alicubi,
					<lb/>ita quod non ubique. Si dicis quod Deus noster ubique est, sicut dicit
					<lb/>psalmista: si ascendero in celum tu illic es, si descendero et cetera, tunc
					<lb/>quero ubi erit aliud principium quod tu ponis. Si dixeris quod illud aliud
					<lb/>principium ubique est similiter, oportet ergo quod unum transeat per aliud
					<lb/>et unum subintret aliud, et sic illud quod subintrat est simplicius. Ergo
					<lb/>reliquum non est summe simplex, aliquo ergo modo habet compositionem,
					<lb/>ergo est ex componentibus; non est ergo primum principium, principiatum
					<lb/>est ergo. Forte dicet: proba per rationes quod Deus sit ubique; non credo
					<lb/>Scripture que non probat syllogistice. Probo ergo quod Deus noster ubique
					<lb/>est et sic patebit quod non sunt duo principia. Videamus ergo causam quare
					<lb/>alicui dubitetur ut sit alicubi ita quod non ubique. Omnis creatura aut
					<lb/>est forma aut substantia aut compositum ex utroque. Necessarium est
					<lb/>ut substantia corporalis sit alicubi et non sit ubique, quia habet superficiem
					<lb/>includentem se. Item forma se coartat secundum coartationem materie et
					<lb/>sigillat materiam et forma in materia sigillatur, et ita quicquid constat
					<lb/>ex materia corporali vel spirituali in loco est alicubi ita quod non ubique:
					<pb n="862"/>
					<lb/>nec enim protenditur unum extra alterum. Deus autem nec est materia
					<lb/>nec forma nec compositum: nulla potest assignari causa quare dicatur
					<lb/>quod sit hic et non ubique cum nulla sit causa sigillationis in ipso. Si enim
					<lb/>dicis quod extendit se usque ad quasdam creaturas et non ad alias, dicas
					<lb/>rationem quare non ad alias. Impossibile enim est quod hoc intelligatur
					<lb/>nisi intelligatur aliqua sigillatio in ipso et aliqua imperfectio; preterea intelligeretur
					<lb/>habere situm. Item loquimur de illo alio principio malo: aut
					<lb/>est in puncto simplicitatis aut compositum. Si dicat quod in puncto simplicitatis,
					<lb/>hoc esse non potest quia tunc esset ubique sicut aliud principium,
					<lb/>sed probatum est iam quod hoc esse non potest quod sint duo summe simplicia;
					<lb/>compositum est ergo, ergo non est summe principium sine principio.
					<lb/>Preterea illud aut est purum malum aut est malum in bono. Si est purum
					<lb/>malum: ergo nihil. Si est malum in bono: ergo est ibi contractio et ita non
					<lb/>est principium sed principiatum. Preterea omnis numerus habet initium
					<lb/>ab unitate, quare omnis res habet initium ab unitate, quare in omni creatura
					<lb/>est invenire hoc [et hoc]. Preterea intellectui bene disposito credendum
					<lb/>est, et intellectus omnium bene dispositorum hominum dixit quod unus
					<lb/>est Deus, unum principium, et illi fuerunt patriarche et prophete: ergo
					<lb/>unum est principium omnium. Preterea malum est privatio boni et omnis
					<lb/>privatio ad aliquid reducitur. Ergo illud principium malum ad aliud reducitur,
					<lb/>ergo aliunde est, sicut cecitas reducitur ad oculum; unde si quis
					<lb/>definivit privationem oportet quod determinet habitum, alioquin male assignavit,
					<lb/>et ita privatio reducitur ad habitum. Conqueritur autem Deus
					<lb/>in Jeremia 2, 8, quod sacerdotes non dixerunt ubi est Deus. Debet enim
					<lb/>scire sacerdos quod &lt;est&gt; ubique. Et in Actibus 17, 28-28: «quamvis non
					<lb/>sit longe ab unoquoque nostrum, sicut dixerunt poete, id est philosophi:
					<lb/>'in ipso movemur et sumus'». Et appellat philosophos poetas eo quod multa
					<lb/>fingendo dixerunt: poesis enim fictio est. Nec est possibile quod aliud preter
					<lb/>Deum sit ubique, ita quod fiat distributio inter loca spiritualia et corporalia.
					<lb/>Etsi enim materia de qua facta sunt mundus et elementa, sicut Moyses
					<pb n="863"/>
					<lb/>dicit in principio Genesis, sit ubique - et etiam philosophi dixerunt quod
					<lb/>ipsa est ubique, et ideo non potest esse vacuum quia per totum est et ipsa
					<lb/>non potest esse sine forma corporali - non tamen ipsa est in substantiis
					<lb/>spiritualibus, quia non est sine quantitate. Deus autem ubique est, et si
					<lb/>infiniti essent mundi eadem ratione omnes repleret qua unum, nec potest
					<lb/>dici quod alicubi sit per potentiam et non sit ibi per essentiam. Potentia
					<lb/>enim eius non est nisi essentia. Sed constat quod ubique exercet suam
					<lb/>potentiam, unde Augustinus in libro De libero arbitrio dicit quod quidam
					<lb/>nutus et quedam signa divine sapientie erumpunt in omni creatura, et ve
					<lb/>est illis qui diligunt nutus Dei pro ipso et fornicantur cum signis suis. Ipse
					<lb/>enim Filius hominis loquebatur in terra et tamen dicebat, Joan. 3, 13: «Filius
					<lb/>hominis qui est in celo», in quantum enim Deus erat et est in celo et in terra
					<lb/>et in mari. Preterea infinita est virtus sua et eius essentia, quia non est
					<lb/>aliud unum quam aliud. Si ergo infinita est eius essentia, ubi est locus
					<lb/>ubi non sit? Corpus quidem omne finitum quod habet superficiem includentem
					<lb/>ipsum, et omnis creatura cum non sit equalis suo Creatori cum
					<lb/>sit finita, non est ubique. Quia si una simplex creatura esset infinita, eadem
					<lb/>ratione et alie simplices creature, et ita quelibet esset equalis Deo in essentia,
					<lb/>quia infinito nihil est maius. &lt;Propterea&gt; quomodo posset dici quod angelus
					<lb/>aliquis esset infinitus in essentia? Videretur esse ubique. Ubi ergo alii?</p>
                                </div>
                                <div>
				<head><lb/>DE SUBIECTO THEOLOGIE.</head>
				<p><lb/>Secunda questione queramus quod sit subiectum divine Scripture.
					<lb/>Constat, cum sit scientia, quod habet subiectum de quo agit. In alia facultate
					<lb/>didicimus quod omnis scientia habet subiectum, preter dialecticam
					<lb/>que non est determinati generis. Unde et Dominus dicit ad Ezechielem,
					<lb/>3, 5-6; «non mitteris ad homines profundi sermonis, et si ad illos mittereris
					<lb/>audirent». Sermo profundus videtur ille qui non habet fundum. Fundus
					<lb/>autem artis est suum subiectum. Mittebatur autem ad Judeos qui habebant
					<lb/>legem divinam: habet ergo illa subiectum. Queritur ergo quod sit suum
					<lb/>subiectum de quo agit, quod non transcendit. Dialectica autem est sine
					<pb n="864"/>
					<lb/>fundo quia non habet subiectum determinatum super quod fabricetur, sed
					<lb/>negotiatur in omnibus scientiis, et fortasse verum est, [quod] si mittantur
					<lb/>predicatores ad eos, quod citius audiunt quam theologi. Non potest dici
					<lb/>quod Deus sive Trinitas sit subiectum eius, quia non egrederetur ab illo
					<lb/>et ita non loqueretur de alio quam de Deo et de his que ipsi conveniunt.
					<lb/>Hoc autem videmus esse falsum, quia loquitur de diabolo et de bonis angelis
					<lb/>et hominibus et de innumeratis aliis de quibus Trinitas vel Deus vel
					<lb/>divina essentia non predicatur. Si dixerit quod Christus est subiectum eius,
					<lb/>nec hoc videtur, quia non loquitur de solo Christo. Preterea si habeat subiectum,
					<lb/>et habet ea que probat de illo subiecto et ea per que probat. Que
					<lb/>probat sunt predicata, sed que probantia ita quod non probata? Omnia
					<lb/>enim videntur per se nota que scripta sunt in Biblia, quia per Spiritum
					<lb/>sanctum prolata. Deo autem debemus credere per se ipsum, cum sit ipse
					<lb/>prima veritas. Forte dici potest quod articuli fidei sunt principia probantia
					<lb/>et non probata, et ita sunt principia prima. Nec hoc stare potest, quia
					<lb/>Apostolus dicit Ad Hebreos 11, 1: «fides est substantia et cetera, argumentum
					<lb/>non apparentium». Et dicit ibi Glossa quod fides est argumentum et non
					<lb/>conclusio, unde ipsa Glossa dicit: argumentum, id est probatio et ostensio.
					<lb/>Ergo articuli sunt probati, ergo sunt conclusiones, non ergo sunt principia
					<lb/>prima. Et quod sacra Scriptura habeat aliqua ex quibus probat et aliqua
					<lb/>que probantur, patet per id quod dicit Apostolus Ad Timotheum 1, 7:
					<lb/>«volentes esse legis doctores non intelligentes nec que loquuntur nec de quibus
					<pb n="865"/>
					<lb/>affirmant». Ad hoc videtur esse dictum quod sacra Scriptura habet subiectum,
					<lb/>licet proprie loquendo non sit neque scientia neque ars, sed potius
					<lb/>est sapientia et finis omnium aliarum scientiarum, sicut voluerunt philosophi
					<lb/>gentium, et fortissimum est argumentum quod sumitur ab adversario.
					<lb/>Cum sit finis, ergo ad ipsam tendunt omnes alie scientie, et que non tendunt
					<lb/>ad ipsam finem non habent. Ergo tunc non sunt bone, quia nihil bonum
					<lb/>quod deviat a suo fine. Preterea Hieronymus dicit quod non est litteratus
					<lb/>qui has litteras non novit. Quod autem sit subiectum suum dico. Videtur
					<lb/>quod Christus integer, secundum quod sepe solemus dicere in psalmis:
					<lb/>«hic loquitur Christus integer». Sed cum dicitur Christus qui est unctus,
					<lb/>intelligitur Pater ungens et Filius et Spiritus sanctus et membra Christi:
					<lb/>tota ergo ecclesia, scilicet secundum quod est catholica, id est universalis.
					<lb/>Sed quomodo loquitur de demonibus et de infidelibus, cum illi non pertineant
					<lb/>ad Ecclesiam? Propter quandam similitudinem nature, quia in imagine
					<lb/>pertranseunt. Et de Satan in Job 1, 6, dicitur quod affuit inter filios
					<lb/>Dei, et beatus Gregorius dicit conformitate nature. Adhuc enim diabolus
					<lb/>naturam habet, et secundum illam bonus est. Dicimus autem quod fides
					<lb/>est id quod probat articulos. Quia enim fides est in corde meo, asserunt
					<lb/>omnes articuli esse in corde meo; et non insunt fides et articuli per modum
					<lb/>artis et complexionis, sed per modum assertionis quam facit fides in anima.
					<lb/>Unde si dicatur: resurrectio erit, quod probatur quia Abraham credidit,
					<lb/>numquam fides Abraham faceret me credere illud et asserere, nisi fides esset
					<lb/>in corde meo. Et licet una sit fides in corde meo, tamen elicit ex se multos
					<lb/>motus, qui motus sunt quasi probantes omnes articulos. Cum enim movetur
					<lb/>fides circa istum articulum: Christus resurrexit, illo motu assero illum et
					<lb/>sic alio motu moveor erga alium articulum, alio erga alium. Et si dicatur
					<lb/>in alia facultate quod ex uno nihil probatur, hoc intelligendum est per viam
					<lb/>artis vel scientie. Hec autem non est ars proprie vel scientia, secundum
					<pb n="866"/>
					<lb/>quod philosophi loquuntur de arte et scientia, sed quiddam nobilius, scilicet
					<lb/>sapientia. Sed alie conclusiones exeunt ab articulis per modum scientie
					<lb/>vel artis. Unde ipsa dicitur sapientia habito respectu ad primam radicem.
					<lb/>Unde beatus Gregorius appellat fidem sapientiam, fortasse quia est quoddam
					<lb/>principium huius sapientie prime. Quicquid enim in divina Scriptura asseritur,
					<lb/>refertur ad fidem quasi ad signum vel ad principium, ut nihil asseratur
					<lb/>in sacra Scriptura, nisi consonet fidei. Quod nobis insinuat ipsa
					<lb/>Scriptura Ecclesiastici, 32, 8, cum dicit: «sicut in fabricatione auri signum
					<lb/>est smaragdi» et cetera. Smaragdus fides est propter virorem confortativum
					<lb/>visus. Et iterum in Isaia 54, 12: «ponam jaspidem propugnacula tua».
					<lb/>Jaspis fides est propter viriditatem et quia fugat phantasmata. Qui enim
					<lb/>probat conclusionem, quodam modo debellat questionem. Fides autem
					<lb/>probat, ut jam dictum est, quare propugnat questiones theologie. Unde
					<lb/>et in Proverbiis 1, 5, dicitur secundum aliam litteram, scilicet secundum
					<lb/>hebraicam veritatem: «audiens sapiens sapientior erit, et intelligens machinas
					<lb/>possidebit». Machine sunt motus fidei quibus redigimus in captivitatem
					<lb/>omnem dubitationem insurgentem in Scripturis. Quomodo autem
					<lb/>fides sit argumentum, in suo loco latius explicatur. Et sic patet quod sacra
					<lb/>Scriptura subiectum habet. Dominus autem dicit in Evangelio, Mt. 17, 19:
					<lb/>«si habueritis fidem sicut granum sinapis, dicetis huic monti: transferas
					<lb/>te, et transferet se». Ille habet fidem ut granum sinapis qui habet fidem
					<lb/>in fervore assertionis, et si mons, id est diabolus, se opponat ad discernendum
					<pb n="867"/>
					<lb/>in theologia aliquid, si fides ferveat in sua assertione, statim impedimentum
					<lb/>diaboli recedit. Et est notandum quod sola fides formata est huiusmodi
					<lb/>argumentum. Fides enim informis non est ut granum sinapis, quia non fervet,
					<lb/>sed potius ut granum lactuce quod dormire facit. Fides autem, ut dictum
					<lb/>est, sic arguit omnia, et tamen quandoque dormitat et vix in actu potest
					<lb/>habere assertionem, sicut aliquis aliquando habet propositiones ex quibus
					<lb/>posset sillogizare, sed nescit illas ordinare. Ipsa tamen fides quantum in
					<lb/>se est potest arguere. Accidentia autem sive predicata, que appellantur
					<lb/>in alia facultate passiones, sunt bonum, malum, perditio, salvatio, passus,
					<lb/>resurrexit et alia que dicuntur de his que pertinent ad subiectum. Ergo
					<lb/>nesciunt theologiam qui non habent fidem formatam. Concedo de plano.
					<lb/>Sine experientia enim non habetur ars vel scientia, et omnis intellecta cognitio
					<lb/>ex preexistenti cognitione sensitiva fit. Sicut enim qui nunquam
					<lb/>gustavit mel, nunquam habet veridicam scientiam de sapore eius, et qui
					<lb/>nunquam vidit colores, nunquam habet scientiam eorum, quia pereunte
					<lb/>uno sensu perit et demonstratio, ita qui non est exercitatus in operibus
					<lb/>fidei formate, theologie agnitionem non habet, et tamen scit loqui de theologia.
					<lb/>Similiter et cecus natus scit loqui de coloribus, et tamen scientiam
				<lb/>eorum non habet.</p>
				<p><lb/>***</p>
                            </div>
                            <div>
				<p><lb/>De tertia questione videndum est, scilicet quomodo se habeat ad alias
					<lb/>facultates. Dicitur in Proverbiis 9, 1, quod Sapientia excidit sibi columnas
					<lb/>septem, id est septem artes liberales; sed non congrue dicuntur artes columpne
					<lb/>theologie: nam philosophi appellaverunt eam reginam omnium
					<lb/>scientiarum, et quidam exponunt hanc auctoritatem: «astitit regina a dextris
					<lb/>tuis circumdata varietate», id est multitudine aliarum scientiarum. Item in
					<lb/>Levitico 7, 24, dicitur quod filii Israel habebant sibi pinguedinem morticini
					<pb n="868"/>
					<lb/>in varios usus, et Glossa exponit quod pinguedo morticini est scientia philosophica
					<lb/>que valde necessaria est theologie, maxime lo&lt;g&gt;ica et medicina,
					<lb/>ut dicit Augustinus in libro De doctrina christiana; lo&lt;g&gt;ica valet ei quantum
				<lb/>ad formam, medicina quantum ad materiam.</p>
				<p><lb/>De singulis artibus videamus per ordinem, et tamen salutande sunt
				<lb/>a limine, ut dicit Augustinus.</p>
				<p><lb/>De grammatica patet: cum ipsa sit scientia lingue, indiget grammatica
					<lb/>ut ipsa theologia possit ad alios promulgari. Omne illud quod indiget alio,
					<lb/>imperfectum est respectu perficientis se. Sed theologia indiget grammatica
					<lb/>vel logica ad perfectionem sui: ergo est imperfecta respectu earum, sicut
					<lb/>materia respectu forme. Respondeo: theologia in se perfecta est, sed quantum
					<lb/>ad nos dicitur imperfecta vel indigens grammatica, logica et aliis, quia
				<lb/>mediantibus istis docemur et docemus eam et promulgamus.</p>
				<p><lb/>Quod autem maxime indigeat scientia disserendi, hoc aperte dicit
					<lb/>Augustinus in libro De doctrina christiana. Videamus qualiter scientia disserendi
					<lb/>indigeat. Constat quod in sacra Scriptura posita sunt vasa mortis,
					<lb/>ut dicit psalmus: «posuit in ea vasa mortis». Quantum in ipsa est, ipsa non
					<pb n="869"/>
					<lb/>decipit, sed ex ea sumitur occasio decipiendi, et heretici sophisticis argumentis
					<lb/>utuntur in ea, unde Apostolus ad Col. 2, 8: «videte ne quis vos
					<lb/>decipiat per philosophiam», et cetera. Logica trutina sive libra scientiarum
					<lb/>dicitur, quia sicut cum trutina vel libra scit homo an lucratus sit an deceptus,
					<lb/>ita homo per logicam scit an deceptus sit an lucratus sit aliquid. Nituntur
					<lb/>ergo decipere heretici et demones fideles in Scripturis sophisticis argumentis.
					<lb/>Scriptura autem sacra non dignatur descendere ad solutionem illarum involutionum,
					<lb/>nec suum est. Mittit unam de ancillis suis, logicam, et suo
					<lb/>strepitu et veritate ab infestatione domine sue fugat inimicos. Dicunt
					<lb/>preter alia heretici quod vetus Testamentum est a diabolo. Quomodo autem
					<lb/>probatur quod Jesus sit filius Dei?: «Propterea enim verbum verum est:
					<lb/>quia alius est qui seminat et alius est qui metit: Joan, 4, 37». Logica autem
					<lb/>scit loqui contra doctores perversitatis et dicere: quicquid probatur probatur
					<lb/>per duo, ex uno enim nihil probatur. Vera ergo argumenta que fuerint
					<lb/>in theologia, lo&lt;g&gt;ica approbat; falsa autem reprobat et liberat dominam
				<lb/>suam ab omni strepitu falsorum argumentorum.</p>
				<p><lb/>Rhetorica ornat verba divine Scripture, sententias eius nequaquam,
					<lb/>quia habent proprium decorem. Tamen nova doctrina novi Testamenti
					<lb/>contempnit huiusmodi ornatum et huiusmodi obsequium ancille sue, unde
					<lb/>Apostolus, I Cor. 2, 13, non in doctis humane sapientie verbis docebat
					<lb/>sapientiam, etsi antiquitus in veteri Testamento huiusmodi requisisset
					<lb/>obsequium, nec mirum quia prius Testamentum habuit iustificationes culture
					<pb n="870"/>
					<lb/>et Sanctum seculare: Heb. 9, 1, et fortasse quantum ad vetus Testamentum
					<lb/>dicit Cassiodorus, Super Psalterium, quod rhetorica habet suos
					<lb/>colores a sacra Scriptura, nec est inconveniens si ancilla ornatur domine
				<lb/>sue stipendiis.</p>
				<p><lb/>Quod autem arithmetica obsequatur domine sue patet. Quanta mysteria
					<lb/>sumantur in theologia iuxta numeros, si quis novit virtutes numerorum
					<lb/>potest videre. Dies octavus et primus in ordine Creatoris commendatur
					<lb/>et significat octavam resurrectionis, et quare ex natura numeri hoc sumas.
					<lb/>Arithmetici pythagorici octonarium iustitiam vocaverunt. Modo enim est
					<lb/>tempus misericordie, in octava autem resurrectionis erit tempus iustitie,
				<lb/>quia cum acceperit Dominus tempus iustitias iudicabit.</p>
				<p><lb/>Commendatur autem septenarius in veteri Testamento, qui numerus
					<lb/>est impar et partes eius sunt quattuor et tres, id est quattuor evangelia
					<lb/>et fides Trinitatis. Luna autem cum est in luce septem dierum, in septimo
					<lb/>die creato, fortis est ad sanandum infirmitates, et si quis respexisset in
					<lb/>veteri Testamento, hoc est in luna, fidem Trinitatis, sicut docet, et doctrinam
					<lb/>evangelicam, sanatus fuisset. Lex eius litteralis neminem duxit ad
					<lb/>perfectionem: Heb. 7, 19. Quid dicam plus? Quasi tota vis theologie constituta
					<pb n="871"/>
					<lb/>est in numeris, maxime Liber numerorum, ut dicit beatus Hieronymus.
					<lb/>De musica nulla est dubitatio, quin et sacra Scriptura vocet eam tanquam
					<lb/>famulam ad suum obsequium; unde Job. 38, 37; «concentum celi
					<lb/>quis dormire faciet?», et Pythagoras dicit quod in concursu stellarum accidit
					<lb/>sonus et armonia, et vis videre hoc apertius. Ecclesiasticus, 32, 8 dicit:
					<lb/>«sicut in fabricatione auri signum est smaragdi, sic numerus musicorum
					<lb/>in iocundo vino et moderato». Constat quod apostoli et prophete fuerunt
					<lb/>musici, id est armonici secundum numeros theologie et consoni et concordes
					<lb/>ad invicem, unde unus illorum dixit: «in domo Dei ambulavimus cum consensu».
					<lb/>Omnis armonia virtutum et bonorum operum fuit in illis. Videamus
					<lb/>quis est numerus musicorum, id est apostolorum - id est duodenarius - et
					<lb/>prophetarum minorum. Multe assignantur rationes quare apostoli electi
					<lb/>sunt a Domino in duodenario; tres rationes assignantur convenientes. Prima
					<lb/>est quia debebant predicare doctrinam quattuor evangeliorum per &lt;tres&gt;
					<lb/>partes mundi. Secunda ratio est quia duodenarius est primus numerus
					<lb/>abundans: ut ergo ostenderetur in eis fuisse abundans iustitia, de qua dicit
					<pb n="872"/>
					<lb/>Salvator, Mt. 5, 20: «nisi abundaverit iustitia vestra plus quam scribarum»,
					<lb/>et cetera; et partes duodenarii aliquote simul sumpte perveniunt usque
					<lb/>ad sedecim, qui numerus habet bis octo et iam dictum est quod octonarius
					<lb/>significat iustitiam: quia dupliciter fuerunt iusti, et secundum iustitiam
					<lb/>que est ex Lege et que est ex Evangelio, &lt;propterea&gt; duplex resurrectio
					<lb/>gloriosa debebatur eis. Tertia ratio est hec: quia ipsi apostoli predicaturi
					<lb/>erant armonias omnes Scripturarum et virtutum et operum, unde Job 25,
					<lb/>2: «qui facit concordiam in sublimibus suis», id est in apostolis.
					<lb/>Quattuor autem armonie in musica assignantur: diatessaron, diapente
					<lb/>et diapason et bis diapason; iste autem quattuor armonie secundum numeros
					<lb/>non ascendunt nisi usque ad duodecim. Diatessaron consistit in sesquiter&lt;tia&gt;
					<lb/>proportione. Prius videtur esse sesquiter&lt;tium&gt; quam sesqualterum,
				<lb/>quia tertia minor quam media, ergo magis accedit ad unitatem.</p>
				<p><lb/>Accipiamus ergo primum sesquitertium, et erit diatessaron. Quattuor ad
					<lb/>tres se habet in sesquitertia, quia quaternarius continet totum ternarium
					<lb/>et eius tertiam partem, id est unitatem. Post istam proportionem accipias
					<lb/>sesqualterum primum - senarius ad quattuor - et sic habes diapente.
					<lb/>Deinde post istud sesqualterum accipias primum duplum ad quattuor
					<lb/>et erit octonarius. Deinde quadruplum ad primum subsesquitertium, scilicet
					<lb/>duodenarium ad terrarium, qui bis diapason debet continere omnes alias
					<lb/>armonias; et ita habes quod omnes ille armonie ascendunt usque ad
					<lb/>duodecim et non ad plus nec ad minus, et hoc est quod dicitur in
					<lb/>Ecclesiastico: «sic est numerus musicorum in iocundo vino et moderato»,
					<lb/>quia sacra Scriptura vinum est generosum et aurei coloris, quia cito inebriat
					<pb n="873"/>
					<lb/>et expoliat ribaldos in taberna, id est stultos mundo, sapientes autem Deo;
					<lb/>et id vinum est iocundum et moderatum quia modestiam docet et iocunditatem
					<lb/>facit. Minus purum videntur bibere vel nihil qui sunt theologi et
				<lb/>non currunt post Christum nudi.</p>
				<p><lb/>Obsequium etiam astronomis advocat sibi sacra Scriptura, unde Job,
					<lb/>9, 9: «qui facit Arcturum et Oriona[s] et Pliades et interiora Austri». Subtilius
					<lb/>pono exemplum de hoc. Moyses in Genesi, cum loquitur de terra, statim
					<lb/>immediate subdit de hiis que sunt virgulta terre, sive de ornatu terre. In
					<lb/>secunda autem die loquitur de firmamento et non loquitur statim de hiis
					<lb/>que ornant firmamentum, immo opus quarte diei est opus stellarum. Quid
					<lb/>sibi vult hoc, quod statim cum de terra loquitur de hiis que sunt fixa in
					<lb/>terra subiungit, et non quando loquitur de celo loquitur statim de hiis
					<lb/>que sunt in celo affixa? Sed virgulta sunt partes terre sicut et lex humana
					<lb/>dicit, sed planete non sunt partes celi quia non sunt continui eis, sed nec
					<lb/>stelle parve, immo habent proprium modum movendi et proprium motum
					<lb/>sicut intelleximus aliunde, sed propter suam distantiam et magnum circuitum
					<lb/>non percipitur de facili. Sed sive ita sit sive aliter, patet quod astronomia
					<lb/>servit theologie. Iterum quia Judei inexpertes erant astronomie
					<lb/>putaverunt quia eclipsis solis in morte Domini fuisset naturalis. Scripsit
					<lb/>autem Dionysius: vidit quod contra naturam erat et ideo dixit quod mundi
					<pb n="874"/>
					<lb/>ordo turbatus erat et quod Creator nature pateretur. Regula autem generalis
					<lb/>est ista, quod quando luna &lt;quinta&gt;decima est, [quod] ea existente
					<lb/>in occidente sol oritur. Ergo cum Dominus passus sit in hora nona vel
					<lb/>meridie, tunc luna erat sub terra, sed eclipsis solis naturalis non fit in nostro
					<lb/>hemisperio nisi luna sit super terram et interponatur inter solem et &lt;terram&gt;.
					<lb/>Volunt ergo Judei et inimici fidei dicere quod illa obscuratio solis fuit
					<lb/>naturalis, et ideo contradicunt Evangelio, quod Evangelium, Mt. 27, 45,
					<lb/>Lc. 23, 44, dicit quod fuerunt ille tenebre per tres horas. Accedat ergo
					<lb/>famula et confundat contradicentes domine et dicat astronomia quod
					<lb/>eclipsis solis naturalis nec potest esse per tres horas nec potest fieri in plenilunio,
					<lb/>nec esse potest ut ancilla audeat contradicere domine sue. Quomodo
					<lb/>ergo dicitur in Ecclesiastico 1, 2 «altitudinem celi et latitudinem terre
					<lb/>quis dimensus est?», et Jeremias 31, 37: «si mensurari possunt celi sursum
					<lb/>et investigari fundamenta terre deorsum», et cetera. Ergo videtur dicere
					<lb/>domina Scriptura quod altitudinem celi non possit aliquis mensurare nec
					<lb/>latitudinem terre. Sed nonne astronomia mensurat altitudinem celi, nonne
					<lb/>latitudinem terre? Nonne terra mensurata est et inventa est habere quattuor
					<lb/>et viginti milia miliarum? Preter alios modos intelligendi, scilicet per
					<lb/>viam astrolabii et eclipsis lune, iste est unus modus qui potest ab omnibus
					<lb/>intelligi de facili. Intellexi quod duo homines ad invicem condixerunt ut
					<pb n="875"/>
					<lb/>unus esset in Monte Cassino et alius esset Toleti, et uterque eadem die signaret
					<lb/>qua hora luna oriretur apud utrumque, et inventum est quod citius
					<lb/>orta est illi qui erat in Monte Cassino quam illi qui erat Toleti, per horam
					<lb/>unam. Cum ergo luna per quattuor et viginti horas moveatur circam totam
					<lb/>terram, quater et vicies tantum continet tota terra quantum sit de
					<lb/>Monte Cassino usque Toletum. Possunt autem esse mille miliaria a Monte
					<lb/>Cassino usque Toletum, et ita videtur patere quod per quattuor et viginti
					<lb/>mille miliaria extenditur latitudo terre. Sed quanta est latitudo tanta est
					<lb/>profunditas, cum sit sp&lt;h&gt;erica. Quomodo ergo dicit Jeremias: «si investigari
					<lb/>possunt fundamenta terre deorsum», quasi non possit mensurari, et
					<lb/>Ecclesiasticus: «latitudinem terre quis dimensus est?». Videamus si possumus
					<lb/>solutionem huius profunde questionis, sine preiudicio melioris sententie.
					<lb/>Dicimus quod celi non possunt mensurari sursum, quia quantum
					<lb/>sit spissum celum supra sidera que sunt in octava sp&lt;h&gt;era, nullus astronomus
					<lb/>potuit scire ex vi astronomie nisi per Spiritum sanctum esset ei revelatum,
					<lb/>sicut per Spiritum sanctum revelatum fuit prophetis quod aque
					<lb/>sunt super firmamentum. Illud autem quod dicit Jeremias: «fundamenta
					<lb/>terre investigari deorsum», satis patet, quia nullus scit qualiter sit disposita
					<lb/>deorsum. Quidam autem dicunt quod deorsum tota est cooperta aqua
					<lb/>et hoc satis apparet quia aqua naturaliter est supra totam terram. Quod
					<lb/>autem est discooperta in nostro hemisperio, est contra naturam, quia Dominus
					<lb/>posuit terminum mari: Job. 38, 8-10. Cum autem inferius non sint
					<lb/>homines, non est necesse ut fiat talis vis aque, nec aliquis posset probare
					<lb/>quod ibi sint homines. Alii dicunt quod ibi sint homines, quod credo esse
					<lb/>falsum. Si niteremur super hac questione, extra propositum esset. Preterea
					<lb/>latitudinem terre quis posset metiri nisi sumeret rectum proportionale curvo,
					<lb/>quod non est, nec est illa omnino sufficiens probatio quam diximus de illis
					<lb/>duobus quorum unus fuit in Monte Cassino et alter Toleti. Si quis autem
					<lb/>contendat quod verissima demonstratione probatum est quanta sit latitudo
					<lb/>terre, sicut dixit magnus Aristoteles, habemus quid dicamus. Dicimus ergo
					<lb/>sic: «quis dimensus est?», quasi dicat 'rarus'. Sumitur quis non pro impossibilitate,
					<lb/>sed pro raritate, sicut et ibi dicitur, Eccli, 31, 9: «quis est hic
				<lb/>et laudabimus eum?».</p>
				<p><lb/>Geometria etiam sibi servit et maxime servivit in divisione terre decem
					<lb/>tribuum. Quomodo enim tanta terra recte fuisset divisa, nisi accessisset
					<lb/>geometria, maxime cum dicat Dominus, Num. 26, 54: «pluribus
					<pb n="876"/>
					<lb/>dabis plus de terra et paucioribus minus?». Cum ergo Moyses instructus fuisset
					<lb/>omni scientia Egyptiorum, ut dicit beatus Stephanus, Act. 7, 22, et scientia
					<lb/>Egyptiorum maxime est geometria et astronomia, credendum est quod
				<lb/>docuit discipulum suum Josue qui divisit terram geometria.</p>
				<p><lb/>Aliquis forte tacita cogitatione cogitat in corde suo: quomodo tam
					<lb/>sancti viri sicut fuerunt Abraham et Moyses laboraverunt in geometria
					<lb/>et astronomia? Ad hoc respondeo: per hoc enim quod hoc sciverunt et in
					<lb/>eis laboraverunt, voluerunt transmittere extra ad posteros suos ut studerent
					<lb/>in eis. Videbant enim per Spiritum sanctum quod in morte Domini
					<lb/>passurus esset sol eclipsim contra naturam, et Iudei credituri erant quod
					<lb/>nihil esset eclipsis. Tunc ergo fuerunt magis necessarie iste scientie quam
				<lb/>modo.</p>
			</div>
		</div>
	</body>
</text>
</TEI>