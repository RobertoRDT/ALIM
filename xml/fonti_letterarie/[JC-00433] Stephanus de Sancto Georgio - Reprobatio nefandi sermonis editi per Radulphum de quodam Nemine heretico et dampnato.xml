<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Reprobatio nefandi sermonis editi per Radulphum de quodam Nemine heretico et dampnato</title>
				<author>Stephanus de Sancto Georgio</author>
				<respStmt>
					<resp key="print_editor">Edizione critica a stampa a cura di</resp>
					<name>P. Heinrich Denifle</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2875" unit="words">Parole: 2875</measure>
				<measure quantity="17144" unit="characters_without_spaces">Caratteri (spazi esclusi): 17144</measure>
				<measure quantity="19702" unit="characters_witht_spaces">Caratteri (spazi inclusi): 19702</measure>
			</extent>
			<publicationStmt>
				<publisher>ALIM</publisher>
				<date when="2006-12-05">05/12/2006</date>
			</publicationStmt>
			<notesStmt>
				<note>Genere: Omiletica</note>
				<note>Tipo: Fonti Letterarie</note>
				<note>Note: Il testo, scritto nella seconda metà del 1290, consta di 2938 parole; 18176 caratteri.
					I puntini sospensivi all'interno del testo sono già presenti nell'edizione.
				(FDD) </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>H. DENIFLE</author>
						<title>Ursprung der Historia des Nemo</title>
					</analytic>
					<monogr>
						<title level="m">Archiv für Literatur- und Kirchengeschichte des Mittelalters</title>
						<editor>P. Heinrich Denifle</editor>
						<editor>Franz Ehrle</editor>
						<imprint>
							<publisher>Herder'sche Buchhandlung</publisher>
							<pubPlace>Freiburg in Breisgau</pubPlace>
							<date>1888</date>
							<biblScope unit="volume">4</biblScope>
							<biblScope unit="page">340-348</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Omiletica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="340"/>
		<div>
			<head><lb/>Reprobatio nefandi sermonis editi per Radulphum de quodam
				<lb/>Nemine heretico et dampnato, secundum Stephanum de
			<lb/>Sancto Georgio christiane fidei defensorem.</head>
			<p><lb/>Cum intersit cuiuslibet christiani fidem defensare catholicam et
				<lb/>superstitiosis hereticis, qui doctrinis falsidicis et insanis inconsutilem
				<lb/>tunicam Dei nostri dissuere moliuntur veris sanisque dogmatibus obviare,
				<lb/>ut sic fides ipsa circumcincta muro inexpugnabili bellatorum et dilatato
				<lb/>per hoc tentorii sui loco, funiculos suos faciat longiores, debitum reputamus
				<lb/>et congruum [contra ho]stes homines, non tamen humanos set
				<lb/>demoniales ac beluales, insurgere, ipsorumque doctrinas letiferas et
				<lb/>erra[ntes a tramite] veritatis abscindere, qui sanctam apostolicam et
				<lb/>orthodoxam ecclesiam, que non habet maculam neque rugam et extra
				<lb/>[quam nullus] omnino fieri salvus potest, ore polluto pertinaciter maculare
				<lb/>nituntur et linguis mendacibus ac do[losis destrue]re, sibimet ipsis
			<lb/>facti crudeles, attemptant.</p>
			<p><lb/>Dampnamus ergo et reprobamus nefandum et detestandum sermonem,
				<lb/>quem non absque vitio criminis hereseos quidam curiose licet pestifere
				<lb/>subtilitatis inventor, Radulphus nomine, de quodam Nemine perditionis
				<lb/>filio, quem asserit contemporaneum Dei Patris ac pro salute humani
				<lb/>generis istis novissimis temporibus revelatum, absque fundamento quod
				<lb/>Christus est, velut qui super bibulas arenas edificat, ut corruat opus
				<lb/>eius, argute nimis et exquisite, licet non catholice neque sane, nuper
				<lb/>edidisse dicitur et variis auctoritatibus, que Nemini supradicto non
				<lb/>competunt nec sunt vaticinate pro ipso, ut velut teterrima cornix que
				<lb/>alienis coloribus se fucavit, deplumatus remaneat, picturasse.
				<lb/>Astruit enim idem Radulphus dampnabiliter et nefarie non tam
				<lb/>trinitatem quam quaternitatem in Deo, et eundem Neminem, quem nos
				<lb/>ex patre diabolo procedentem et antichristum iam natum asserimus,
				<lb/>contemporaneum Dei Patris et in essentia precipue consimilem Filio,
				<lb/>velut nec genitum nec creatum, set procedentem, ut sic eum Deum
			<lb/>faciat, asseverat.</p>
			<p><lb/>Set ut cum Symone mago hereticoque dampnato idem profanus
				<lb/>Nemo cum suo amente dampnetur auctore et, in puteum perditionis
				<lb/>precipitetur uterque, auctoritates divine pagine, quas idem Radulphus
				<lb/>eidem Nemini mendaciter appropriare presumit et quas idem Radulphus
				<pb n="341"/>
				<lb/>reverendo patri et domino, domino B. Sancti Nicolai in Carcere Tulliano
				<lb/>diacono Cardinali presentasse dicitur tanquam hereticus comburendus,
				<lb/>nunc in caput eiusdem Neminis retorquere veraciter, nunc
				<lb/>contra ipsum assistente nobis sapientia Dei Patris exponendo pariter
				<lb/>et glosando confutare curabimus, ut enucleata veritate, que Christus
				<lb/>est, fides christiana fixa permaneat, frustra iaciatur rete ante oculos
				<lb/>pennatorum et in hunc Neminem antichristum et auctorem eius dogma
				<lb/>perversissimum astruentem quilibet christianus et ipsa etiam protinus
			<lb/>elementa potenter insurgant.</p>
			<p><lb/>Presens autem opusculum dicto domino Cardinali humiliter presentantes,
				<lb/>illud reverenter exponimus suo approbandum iudicio seu
			<lb/>[etiam] reprobandum.</p>
			<p><lb/>[Primo,] ut fundamento destructo, totalis destructio edificii subsequatur,
				<lb/>ab illa profecto auctoritate sumemus exordium, [per] quam
				<lb/>probare nititur reprobabiliter idem Radulphus, contemporaneum Dei Patris
				<lb/>Neminem supradictum. Ait enim: <hi rend="italic">Dies formabuntur, et Nemo in eis</hi>.
				<lb/>Nos itaque auctoritatem hanc in caput eiusdem Neminis retorquentes,
				<lb/>ipsam sic exponimus, immo a sanctis expositam nuntiamus,
				<lb/>dicentes in primis, quod cum opera trinitatis, quantum distat oriens ab
				<lb/>occasu tantum ab humanis operibus sint semota, et inter creatorem et
				<lb/>creaturam ac inter aliquid et nichil non possit tanta similitudo notari,
				<lb/>quin maior sit dissimilitudo notanda, recte modulatus est ille nobilissimus
				<lb/>citharedus cum ait, <hi rend="italic">dies formabuntur et Nemo in eis</hi>. Nam secundum
				<lb/>beatum Isidorum Ethimologiarum, <hi rend="italic">‘Nemo</hi>tractum est ab <hi rend="italic">homine</hi>, idest
				<lb/><hi rend="italic">Ne-homo</hi>, quod est pro Nullo; Nullus enim quasi Ne-ullus’. Voluit ergo
				<lb/>Deus ut in illa mirifica formatione dierum, ne dampnata quaternitas
				<lb/>astrueretur in ipso, Nemo esset in eis, cum Nemo Ne-homo, Ne-homo
				<lb/>vero Nullus; Nullus autem quasi Ne-ullus, secundum prefatum exponatur
				<lb/>Isidorum. Et de isto quoque Nemine, Ne-homine, Nullo, Ne-ullo, prefatus
				<lb/>citharedus intellexisse noscatur, ut nichil esset tunc, sicut et
			<lb/>nunc fantasticus iste Nemo.</p>
			<p><lb/>Set dato per impossibile, quod Nemo iste homo fuerit incarnatus,
				<lb/>sive naturam angelicam habuerit tanquam demon ut Beemoth, qui de
				<lb/>celo cecidit imitatus, sedem suam ad aquilonem ponere et esse similis
				<lb/>Altissimo cogitaret, nichilominus tamen singulas auctoritates quibus
				<lb/>se fucare presumpsit, ut nec etiam sibi remaneat unum iota, reprobare
				<lb/>curabimus et in caput suum sicut predicitur retorquere, concordantias
				<pb n="342"/>
				<lb/>alias multiplices de isto Nomine ad sui confusionem de scripturis autenticis
			<lb/>adducturi. In primis cum dicit:</p>
			<p><lb/><hi rend="italic">Nemo ascendit celum</hi>, sic exponimus, ut tanquam alius spiritus
				<lb/>elationis lucifer ruat gravius in infernum, cum scriptum sit, quanto
			<lb/>gradus altior tanto casus gravior.</p>
			<p><lb/><hi rend="italic">Nemo venit ad me</hi>. Glosa: Venit inquam ut noceat, appropinquat
				<lb/>ut tradat, sicut scriptum est: <hi rend="italic">Ecce appropinquat qui me tradet</hi>. Omnis
			<lb/>enim hereticus Judas traditor est.</p>
			<p><lb/><hi rend="italic">Nemo Deum vidit</hi>. Glosa: Vidit utique in altari, set non credit
			<lb/>tanquam hereticus sacramento.</p>
			<p><lb/><hi rend="italic">Nemo novit Patrem ... Nemo novit Filium Nemo loquens
				<lb/>in Spiritu sancto</hi>. Audite quod sequitur: <hi rend="italic">dicit anathema Jhesu</hi>.
				<lb/>Glosa: Si ergo Nemo iste dicit anathema Jhesu, constat, quoniam
				<lb/>blasphemavit. Si blasphemavit, quid adhuc egemus testibus? Ecce
				<lb/>audistis blasphemiam, quid vobis videtur? Crucifigatur, immo potius,
			<lb/>comburatur!</p>
			<p><lb/><hi rend="italic">Nemo posuit in eum manus</hi>. Glosa: Supple sacrilegas. Sicque
				<lb/>inconveniens sibi multiplicare non solvere convincitur Nemo iste, ut
				<lb/>sacrilegas iniciat manus in Filium dei, cui in essentia consimilem se
				<lb/>fore testatur, ut sit Jude socius proditoris. Crimen etiam lese maiestatis
				<lb/>incurrit, quia in Christum domini temerarios manus iniecit.
				<lb/>Id quod dicit evangelicus Nicodemus: <hi rend="italic">Rabbi, Nemo potest hec signa
				<lb/>facere, que tu facis</hi>, in caput eiusdem Neminis retorquetur, quia per
				<lb/>malos homines et spiritus malignos signa et miracula fieri deus permittit,
				<lb/>et hoc modo Nicodemus de isto malo homine et maligno spiritu
			<lb/>Nemine perditionis filio intellexit.</p>
			<p><lb/><hi rend="italic">Deus claudit et Nemo aperit</hi>. Glosa: Cum ecclesia catholica duas
				<lb/>habeat tantum claves quas ipse Christus beato Petro concessit, si Deus
				<lb/>claudit et Nemo aperit, Nemo iste fur est et latro; ‘ascendit enim aliunde
				<lb/>et non intrat per ostium’, cum sine clavibus quis non aperiat set
			<lb/>effringat.</p>
			<p><lb/><hi rend="italic">Deus aperit et Nemo claudit</hi> ... <hi rend="italic">Cum sit Nemo qui de manu tua
				<lb/>possit eruere</hi>... <hi rend="italic">Nemo potest duobus dominis servire</hi> ... <hi rend="italic">Gaudium
				<lb/>vestrum Nemo tollet a vobis</hi>. Glosa: Tollet gaudium flebilis Nemo
				<pb n="343"/>
				<lb/>iste, si eum sequimini in heresi sua dampnata, sicut Seductus et Petrus
				<lb/>Lemovicensis ac alii discipuli eius qui Neminianam sectam faciunt
			<lb/>et inducunt.</p>
			<p><lb/><hi rend="italic">Nemo tollet animan meam</hi>. Espone: Tollit hereticus Nemo iste
				<lb/>animam, idest carnem Christi, et manducat ad iudicium non medelam,
				<lb/>et seductus ac Petrus Lemovicensis et alii eius discipuli cum eodem.
				<lb/><hi rend="italic">Nemo enim ex regibus nativitatis habet initium</hi>; et: <hi rend="italic">Nemo est in
				<lb/>cognatione tua</hi>. Hee due auctoritates sic exponuntur. Cum nobilitas
				<lb/>sola sit animorum que moribus ornat, et nobilitas morum plus valeat
				<lb/>quam genitorum, frustra se iactat esse nobilem Nemo iste, cum degeneres
				<lb/>mores et ignobilia facta eius ipsum vilem et rusticum manifestent, utpote
				<lb/>qui in peccatis totus positus, spurcidus et vesanus, ad aratrum, non
				<lb/>ad militare cingulum manum misit, pedes vero non in calcaribus deauratis,
				<lb/>set in irsutis peronibus collocavit, sicut scriptum est: <hi rend="italic">Nemo
			<lb/>mittens manum ad aratrum.</hi></p>
			<p><lb/><hi rend="italic">Nemo militans</hi>. Frustra etiam se militem asserit Nemo iste, cum
				<lb/>aperte contra professionem faciat militarem. Nam cum secundum
				<lb/>Vegetium ‘De re militari’, in hoc totius rei publice salus vertatur, ut
				<lb/>tirones non tantum corporibus, set et animis etiam prestantissimi eligantur,
				<lb/>ut rem publicam fortiter tueantur, Nemo iste, nanus exanimis et
				<lb/>pusillus, rem publicam destruit non tuetur, cum iam Neminianam sectam
				<lb/>induxerit ad demoliendam vineam Domini Sabbaoth, et ad rem publicam
				<lb/>destruendam. Item ipse Nemo militarem professionem vituperat, ut
				<lb/>legitur libro Policraton vj, ubi dicitur: ‘Professio namque militaris
				<lb/>tam laudabilis est quam necessaria, et quam vituperare nemo potest.’
			<lb/>Vadat igitur Nemo iste ad aratrum et ligonem.</p>
			<p><lb/><hi rend="italic">Nemo securus</hi>. Glosa: Immo defleat hic Nemo, peccator, sacrilegus
				<lb/>et blasphemus. Quomodo enim securus, cui paratus est ignis
				<lb/>eternus? Audite quod beatus dicit Ambrosius: Quis autem tutius
				<lb/>possit et sine trepidatione laudari, qui et de preterito meminit se habere
				<lb/>quod doleat, et de futuro videt sibi superesse quod timeat.
				<lb/><hi rend="italic">Quod natura negat, Nemo feliciter audet</hi>. Glosa: Si natura naturans
				<lb/>negat isti Nemini esse aliquid in rerum natura, quomodo Nemo
				<lb/>feliciter audet, cum sicut probatum est superius per Ysidorum, nullam
			<lb/>ei natura naturans naturam tribuerit naturatam?</p>
			<pb n="344"/>
			<p><lb/><hi rend="italic">Quod natura dedit, tollere Nemo potest</hi>. Glosa iterum: Si natura
				<lb/>naturans dedit, quod iste Nemo nullam naturam naturatam haberet, cum
				<lb/>nichil prorsus sit, quomodo tollit? Utrumque profecto est impossibile
			<lb/>et absurdum.</p>
			<p><lb/><hi rend="italic">Nemo propheta</hi>. Supple, pseudo sive falsus atque seductor, sicut
				<lb/>scriptum est: attendite a falsis prophetis, et iterum: Nemo vos seducat.
				<lb/><hi rend="italic">Nemo sine crimine vivit</hi>. Glosa: Cato ille rethor egregius et moralis
				<lb/>volens filium suum bonis moribus informare et precavere sibi ne
				<lb/>in heresi hunc Neminem sequeretur ait: Cum culpes <hi rend="italic">(sic)</hi> alios, Nemo
				<lb/>sine crimine vivit. Sic exponitur: O fili, cum tu culpes alios, sine, idest
				<lb/>dimitte, quia Nemo vivit crimine, idest in crimine heretice pravitatis.
				<lb/><hi rend="italic">Nemo ex omni parte beatus</hi>. Quomodo beatus, cum iure cautum
				<lb/>existat quod Nemo torquendus absque violentis indiciis? Et iterum
				<lb/>Nemo eiciatur de possessione sine cause cognitione. Et iterum: Nemini
				<lb/>facit iniuriam qui utitur iure suo? Et sic Nemo iste fantasticus ex
			<lb/>omni parte calamitosus et infelix existit.</p>
			<p><lb/><hi rend="italic">Maiorem caritatem Nemo habet</hi>. Glosa: Cum ordinata caritas incipiat
				<lb/>a se ipsa, quomodo invidus Nemo iste sibi attribuit caritatem,
				<lb/>cum sibi odiosus existat, cum legatur: Nemo carnem suam odio habuit?
				<lb/>Revera qui odium portat, caritatem non habet; cum subintrat vitium,
			<lb/>virtus abit.</p>
			<p><lb/><hi rend="italic">Ecce quomodo moritur iustus et Nemo percipit</hi>. Glosa: Audite
				<lb/>fallaciam istius Neminis scelerati. Percipit seducendo et iterum crucifigendo
				<lb/>Christum per immanitatem scelerum, que committit, cum totiens
				<lb/>crucifigatur Christus, quotiens mortaliter peccare contingit.
				<lb/><hi rend="italic">Viri iusti tolluntur et Nemo considerat</hi>. Audite iterum versutiam
				<lb/>huius Neminis demonis incarnati. Considerat ut pervertat, et in volutabro
				<lb/>sui erroris iustos involvat, cum nullam, sicut probatum est,
			<lb/>habeat caritatem.</p>
			<p><lb/><hi rend="italic">Vidi turbam magnam, quam dinumerare Nemo poterat</hi>. Glosa:</p>
			<p><lb/>Dinumerare poterat ad sui cruciatus augmentum, ut dum tam sanctam
				<lb/>phalangem aspiceret, a cuius est societate precisus, profundius torqueretur.
				<lb/><hi rend="italic">Nemo fuit dignus aperire librum</hi>. Exposita est hec auctoritas
				<lb/>superius, nam quomodo aperit, qui claves non habet? Si ergo Nemo
				<lb/>iste aperit sine clavi, constat ipsum esse furem pariter et latronem.
				<lb/><hi rend="italic">Neminem inveni socium</hi>. Glosa: Verum dicit, Priscianus enim
				<lb/>hereticus hereticum invenit hunc Neminem, quia simile applaudit suo
			<lb/>simili. Socii ergo dampnationis fiant, socii tormentorum.</p>
			<pb n="345"/>
			<p><lb/><hi rend="italic">Nemo observat lunam</hi>. Glosa: Ergo lunaticus est Nemo iste morbosus,
			<lb/>et augur, quod est prohibitum in divinis.</p>
			<p><lb/><hi rend="italic">Neminem salutaveritis</hi>. Omnipotens deus sciens hunc Neminem
				<lb/>periturum, ut de sua conversione nullam excusationem haberet, precepit
				<lb/>eum a fidelibus salutari. Set ipse in infidelitate permanens, salutem
			<lb/>respuit ut dampnandus.</p>
			<p><lb/><hi rend="italic">Nemini dixeritis visionem. Vide Nemini dixeris</hi>. Hee due auctoritates
				<lb/>sic exponuntur a sanctis: Quia deus sciebat hunc Neminem
				<lb/>garrulum et loquacem, velut qui linguam compescere nunquam scivit,
				<lb/>voluit sibi visiones et prodigia revelari, ut dum secreta prohibita publicaret,
				<lb/>nedum in aure, set etiam super tecta, in sua garrula loquacitate
			<lb/>periret.</p>
			<p><lb/><hi rend="italic">Mulier ubi sunt qui te accusant? Nemo domine</hi>. Glosa: Notate
				<lb/>verba, signate misteria. Nemo iste miserrimus, aliorum casum suum
				<lb/>previdens et ruinam, ex sola malitia et invidia factus est accusator,
				<lb/>aliene salutis impatiens, sue prodigus, iurgii suscitator. Sicque credens,
				<lb/>aggregatione consortum tormentorum sibi minui cruciatus, de adulterio
				<lb/>mulierem accusat. Tale sibi ministerium vendicat vir pecultus, tale
			<lb/>sibi officium vir usurpat immundus.</p>
			<p><lb/><hi rend="italic">Nemo tamen dixit, quid queris, aut quid loqueris cum ea?</hi>. Ecce
				<lb/>loquacitas, ecce presumptio! Tacentibus aliis solus ut rana garrulat iste
				<lb/>Nemo, solus interrogat, ut si secreta de dominici pectoris fonte posset
			<lb/>haurire, ut detractor et garrulus aliis revelaret.</p>
			<p><lb/><hi rend="italic">Vado ad eum qui misit me, et Nemo interrogat me, quo vadis?</hi>
				<lb/>Ecce iterum effrenata presumptio, ecce iniquitas plena dolis. Servus
				<lb/>Nemo sui domini vias querit, querit ut noceat, interrogat ut accuset:
				<lb/><hi rend="italic">Domine quo vadis?</hi> Glosa: Mendax est et pater eius iste Nemo, dicit
				<lb/>enim quod nullus fuit ausus interrogare Dominum, nisi ipse tantummodo
				<lb/>solus Nemo, cum Rome Princeps Apostolorum obviantem sibi Christum
				<lb/>interrogavit audacter, dicens: <hi rend="italic">Domine quo vadis?</hi> Et sicut senatorum
				<lb/>senatus, quirites et proceres populusque Romani, peregrini quoque
				<lb/>romipete plene norunt, est locus Rome, reverentia magna dignus, qui
				<lb/>usque in hodiernum diem, ‘Domine quo vadis’, ab omnibus et singulis
			<lb/>vocitatur.</p>
			<p><lb/><hi rend="italic">Et Nemo audebat interrogare, tu quis es?</hi> Glosa: En tertio effrenis
				<lb/>audacia. Interrogat, non ut bonus discipulus ut adiscat, set sicut
			<lb/>phariseus, ut magistrum capiat in sermone.</p>
			<pb n="346"/>
			<p><lb/><hi rend="italic">Moyses dedit vobis legem, et Nemo facit legem</hi>. Expone: Nemo
				<lb/>facit legem, idem: permittit legem fieri, cum Nemo iste sit exlex et
				<lb/>legem fieri nequiverit impedire. Sic exponitur illa auctoritas: Non est
				<lb/>malum in civitate, quod Deus non faciat, id est quod fieri non permittat.
				<lb/><hi rend="italic">Nemo mittens manum ad aratrum</hi>. Nam postquam de celo cecidit
				<lb/>iste demon, ad rem rusticam se convertit, ut in sudore vultus sui vesceretur
				<lb/>decetero pane suo, legi mendicitatis et paupertatis addictus.
				<lb/><hi rend="italic">Nemo accendit lucernam</hi>. Audite quod sequitur: <hi rend="italic">et ponit sub modio</hi>,
				<lb/>ut cecus iste Nemo veritatem non videat que est Christus, set remaneat
			<lb/>dampnandus eternaliter in tenebris sui erroris.</p>
			<p><lb/><hi rend="italic">Nemo potest dicere canticum</hi>. Verum est, set non ad laudem divinam,
				<lb/>quia non est speciosa laus in ore peccatoris, set ad subsannationem
				<lb/>et irrisionem divinam, ut iniquitatis cumulus istius miseri Neminis agravetur.
				<lb/><hi rend="italic">Nemo illi dabat</hi>. Glosa: Dabat callidus iste Nemo non ex caritate
				<lb/>Lazaro micam panis, ut guttam aque reciperet in gehenna, ad
			<lb/>quam se sciebat iturum.</p>
			<p><lb/><hi rend="italic">Nemo duraturus</hi>. Glosa: in penis eternis.</p>
			<p><lb/><hi rend="italic">Nemo est qui semper vivat</hi>. Verum est, in cruciatibus et tormentis.
				<lb/><hi rend="italic">Nemini permittitur binas habere uxores</hi>. Vadat ergo ad Nicolaitas
				<lb/>et Arabes, et luxuriosus iste ab honesto cetu Christianorum abscedat.
				<lb/><hi rend="italic">Nemo martires distrahat</hi>. Ergo est sacrilegus Nemo iste, qui res
			<lb/>sacras distrahere non veretur.</p>
			<p><lb/><hi rend="italic">Nemo mercetur</hi>. Audite, quod intonat evangelica tuba: Ementes
				<lb/>et vendentes eiecit de tempio. Quomodo ergo abiit infelicissimus iste
				<lb/>Nemo! Profugus factus est a facie domini, in fame semper et mendicitate
			<lb/>victurus.</p>
			<p><lb/><hi rend="italic">Nemo contempnat ecclesiastica iudicia</hi>. Glosa: Et sic Nemo iste
			<lb/>sententiam excommunicationis incurrit.</p>
			<p><lb/><hi rend="italic">Secreta Nemini revelare</hi>. Glosa: Ut per sui loquacitatem dominorum
			<lb/>revelando secreta a regum catholicorum curiis expellatur.</p>
			<p><lb/>Licet autem veridicis prefatarum auctoritatum expositionibus per
				<lb/>prefatum Radulfum pro suo Nemine nugis multiplicatis et repetitis
				<lb/>ambagibus adductarum sufficienter eidem conclusum existat, ut factus
				<lb/>sit acephalus armis propriis, ut Golias: ad subvertendum tamen ydolum
				<lb/>et cultores eius radicitus, et ut penis quas meruerunt multiplicibus
				<lb/>puniantur, utrorumque frontes lapillis lampidissimis de torrente aliarum
				<lb/>scripturarum novi et veteris testamenti e funda vindicte celestis emissis
				<lb/>irremediabiliter feriantur. Quantis itaque criminibus, quantisque defectibus
				<pb n="347"/>
				<lb/>sit obnoxius idem Nemo ex utero matris sue, ex infrascriptarum auctoritatum
				<lb/>additionibus evidentius declaratur, nam cum consubstantialem
				<lb/>se faciat Deo Patri, et in essentia precipue consimilem Filio, et Deus
				<lb/>peccare non possit, idem Radulfus mentitur aperte, dicendo, Neminem
				<lb/>Deum esse, cum ipse peccator existat, ut habetur de pe. di. i. § <hi rend="italic">Item in
				<lb/>eodem potest fieri</hi> circa finem, ubi dicit: ‘Nemo in peccatis positus.’
				<lb/>Quantum etiam gulosus et ebriosus extiterit idem Nemo, habetur
				<lb/>de pe. di. v. c. <hi rend="italic">ne tales accipiamus</hi>, ubi legitur: ‘Nemo enim vino et
				<lb/>duobus cibis, hiisque vilibus usque ad instomachationem ventris oneratur,
				<lb/>que diversitate carnium et saporis delectatione accipitur.’
				<lb/>Quantum quoque spreverit eum Deus, cum nulla de ipso, tanquam
				<lb/>de reprobato simulacro fuerit sibi cura, ut in suis criminibus moreretur,
				<lb/>habetur de pe. di. iij. § <hi rend="italic">Set verba diffinitionis</hi>, ubi legitur: ‘Nemini enim
				<lb/>dedit Deus laxamentum peccandi.’
				<lb/>Quod autem hunc Neminem errabundum Deus reliquerit ex omnibus
				<lb/>in dispersionem gentium abiturum, cum alios a demonibus liberaret,
				<lb/>habetur de pe. di. iij. § <hi rend="italic">Item obicitur</hi>, verbo Sunt plures, ubi dicitur:
				<lb/>‘Neminem reliquit Deus de omnibus.’
				<lb/>A quanta ergo excellentia repente factus summus iste miserabilis
				<lb/>Nemo deciderit, et quantum turpis repente sit factus, habetur de pe.
				<lb/>di. ij. § <hi rend="italic">Ex contrario eciam</hi>, ubi legitur. ‘Sicut enim Nemo repente
				<lb/>fit summus, ita Nemo repente fit turpis’. Nam posito per impossibile,
				<lb/>quod hic Nemo, Ne-homo, Nullus, Ne-ullus contemporaneus fuerit Deo
				<lb/>Patri, et in essentia precipue consimilis Filio, ut Radulfus asserit in
				<lb/>sermone, si de illa summa excellentia et claritate repente fit turpis,
				<lb/>et in abyssum summe turpitudinis est deiectus, quid est de cetero iste
				<lb/>Nemo, nisi turpitudo abhominabilis, tetrum chaos, ac palus profundissima
				<lb/>tenebrarum? Constat ergo quod invalescentibus errorum tenebris
				<pb n="348"/>
				<lb/>claritas evanescit, et virtutum radice succisa seges germinat vitiorum,
				<lb/>lumen rationis extinguitur, et totus iste Nemo fertur in precipitium
				<lb/>et ruinam. Sic rationalis creatura brutescit, sic ymago Creatoris
				<lb/>deformatur in bestiam, sic a conditionis sue dignitate supprema Nemo
				<lb/>iste degenerat, eo quod ex honore collato intumuit, et a tumore perdidit
				<lb/>intellectum. Quis enim eo indignior, qui sui ipsius contempnit
				<lb/>habere noticiam, sicut Nemo? Si altissima illa sublimitas, qua preditus
				<lb/>fuerat iste Nemo, cecidit, quis cadere non possit? Sed in celo ruine,
				<lb/>quanto magis in terra? Caveat ergo sibi terrenus et passibilis hic
				<lb/>Radulfus, eiusdem Neminis pedagogus erroneus et dux cecus, ne sequatur
				<lb/>Neminem hunc dampnatum ad tenebras. Ibi enim erit utrique
				<lb/>fletus ingens, stridor dentium, et calamitas sempiterna. Caveat quoque
				<lb/>sibi sollertius, ne deterius sibi aliquid contingat, quam suo Nemini
				<lb/>reprobato, cum culpa gravior et pena crudelior frequenter retorqueri
				<lb/>soleant in magistros erroris, et sepe contingat ut sorores turpitudinis,
				<lb/>ut seductus et Petrus Lemovicensis aliique discipuli eius, cruciatu
			<lb/>severiori mulctentur.</p>
			<p><lb/>Quantum propterea sit contemptibilis iste Nemo, Zenon philosophus
			<lb/>attestatur. Dicit enim: Nemo contemptus est in suo esse.</p>
			<p><lb/>Simoniaca vero labe respersus esse convincitur iste Nemo. Nam
				<lb/>spirituales auctoritates a viris religiosis emere non expavit. Sicque
				<lb/>ipse cum Symone mago, religiosi vero huiusmodi et dominus Bartholomeus
				<lb/>de Capua cum eisdem (cum sicut testatur unus ex discipulis
				<lb/>nostris, dominus cancellarius regni Sicilie, vir profecto valde
				<lb/>catholicus, auctoritates spirituales Nemini supradicto vendiderint) cum
			<lb/>Giezy leproso percipiant portionem.</p>
			<p><lb/>Ad id ut multiplicatis concordantiis et vaticiniis sui casus maledictionis
				<lb/>ipsi Nemini cumulus augeatur, epistola Pauli ad Thimotheum
				<lb/>in patulum prodeat, ubi legitur: ‘Deus qui vult omnes salvos fieri’,
			<lb/>et neminem vult perire.</p>
			<p><lb/>Quid plura? En convenit multitudo fidelium, Christianissimi Reges
				<lb/>adsunt, Pontifices infulati presentes existunt, presto est sancta synodus,
				<lb/>Concilium congregatum expectat: struantur ligna, ponatur ignis, et
				<lb/>hunc Neminem antichristum et discipulos eius, ne gregem christianum
				<lb/>velut morbus contagiosus inficiant, ultrix flamma consumat. Verus
				<lb/>autem et vivus Deus mundi salvator Christus una cum Patre et Spiritu
			<lb/>Sancto vivat, regnet et imperet per omnia secula seculorum. Amen.</p>
		</div>
	</body>
</text>
</TEI>