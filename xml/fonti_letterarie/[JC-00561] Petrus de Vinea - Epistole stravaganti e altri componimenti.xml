<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistole stravaganti e altri componimenti</title>
				<author>Petrus de Vinea</author>
				<respStmt>
					<resp key="print_editor">Edizione critica a stampa a cura di</resp>
					<name>J. L. A. Huillard-Bréholles</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="25997" unit="words">Parole: 25997</measure>
				<measure quantity="159840" unit="characters_without_spaces">Caratteri (spazi esclusi): 159840</measure>
				<measure quantity="182192" unit="characters_witht_spaces">Caratteri (spazi inclusi): 182192</measure>
			</extent>
			<publicationStmt>
				<publisher>ALIM</publisher>
				<date when-iso="2005-03-03">03/03/2005</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Tipo: </note>
				<note>Note: Nella raccolta sono contenute anche epistole dei corrispondenti di Pier della Vigna.&#13;
Non sono stati immessi in rete i docc. 105-106 (pp. 421-24), perché contengono componimenti poetici in volgare.&#13;
I docc. 6, 104 e 111 contengono anche dei versi. Il doc. 103 è interamente in versi.&#13;
I punti interrogativi, i sic e le altre parole tra parentesi tonde o quadre sono dell'editore.&#13;
Il testo consta di 187808 battute&#13;
FDD-LDF</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<editor>J. L. A. Huillard-Bréholles</editor>
						<title level="m">Vie et correspondance de Pierre de la Vigne</title>
						<imprint>
							<publisher>Henri Plon</publisher>
							<pubPlace>Paris</pubPlace>
							<date>1865</date>
							<biblScope unit="page">289-434</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa/versi</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-mancano i n. 71 e 105-106 (il n. 104 finisce alla pagina 421, dopo la quale nella trascrizione segue p. 425 con n. 107).</item><item type="itemNotaJC">-non ho creato gli &lt;head&gt; per le salutationes: in molte epistole le salutationes mancano...</item></list></change>
		</revisionDesc>
	</teiHeader>

<text>
	<body>
		<pb n="289"/>
		<div>
			<head><lb/>n. 1</head>
			<lb/><p>Utinam in magnis a nobis gratiam sentiretis, quam in
				<lb/>minimis ex innata vobis benevolentia memoratis. Bonarum
				<lb/>quippe mentium est, non quid fiat, sed quo animo
				<lb/>fiat attendere, et obsequentium debitum gratiam reputare.
				<lb/>O quantum debet vobis Ecclesia! O quantum vobis civitas
				<lb/>Capuana tenetur, quia non a civitate vel provincia laudem,
				<lb/>sed civitati et provinciae laudis titulum acquisistis; ut
				<lb/>jam non Petrus a Capua, sed a Petro Capua latius agnoscatur!
				<lb/>Felix radix quae fructiferum protulit palmitem,
				<lb/>felix vinea quae vinum praecipuum germinavit! Grates
				<lb/>ergo vobis referimus quod a nobis requiritis gratiam, et
				<lb/>quod mandastis implevimus gratiose ; rogantes ut Ecclesiae,
				<lb/>matris vestrae, non sitis immemores, cujus vos in
			<lb/>sacramentis ecclesiasticis ubera lactaverunt.</p>
		</div>
		<div>
			<head><lb/>n. 2.</head>
			<lb/><p>Satis praeclaros alumnos longe lateque per orbem
				<lb/>naturae praegnantis peperit uterus, et plurimorum pectoribus
				<pb n="290"/>
				<lb/>partem suae foecunditatis infudit; sed praeter communem
				<lb/>opinionem omnium, in singulari subjecto congerens
				<lb/>quicquid contulerat universis, magistrum Petrum
				<lb/>de Vinea cunctis peperit clariorem. Nec sine merito sic
				<lb/>ipsum sua liberalitate dotavit, cum virtutum congeriem
				<lb/>personarum varietas saepe confunderet, sententiarum erraret
				<lb/>autoritas, et jura prompta solvere, buccis lacerata
				<lb/>domesticis, ordinarium judicem non haberet. Multum
				<lb/>etenim ut requiem quaereret, sapentiae felicis ingenium
				<lb/>in gyro coeli et abyssi profundo circumquaque vagaverat;
				<lb/>sed in hoc demum sua fixit tentoria, in hoc sui motus
				<lb/>circuitum limitavit: cum quo factum cor unum et anima
				<lb/>una, in eo ferrum de terra transtulit, et lapidem calore
				<lb/>resolvit, ut quicquid esset terrena grossities in doctrinae
				<lb/>substantiam verteretur; per cujus namque virtutis instinctum
				<lb/>justicia mortificata resurgeret et eclipsati juris
				<lb/>qualitas suae discretionis industria supplementa sentiret;
				<lb/>qui velut novus legifer Moyses de monte Synai, legum
				<lb/>copiam concessam sibi coelitus hominibus reportavit; ut
				<lb/>quorum noxius appetitus per lustra devia oberrarat, ad
				<lb/>industriae fabricam, qua imposita quaelibet diriguntur,
				<lb/>ejus luce praevia dirigatur. Hic est siquidem alter Joseph,
				<lb/>cui tanquam fideli interpreti, ejus studio magnus ubique
				<lb/>Caesar (de cujus potentia sol et luna mirantur) circularis
				<lb/>orbis regna gubernanda commisit: qui tanquam Imperii
				<lb/>claviger claudit, et nemo aperit, aperit, et nemo claudit:
				<lb/>cujus eloquentiae tuba dulcisonans, orationis voce mellifluae
				<lb/>audientium corda demulcet, utpote cui quicquid
				<lb/>erat sub pallio solis absconditum, praeter clausi libri
				<lb/>septem signacula, divinus intuitus revelavit. Ipse etenim
				<lb/>Petrus fundatur in petra, ut caeteros fidei stabilitate fundaret
				<lb/>et synceritatis soliditate firmatus, foret aliis fundamentum.
				<lb/>Relictis quidem retibus, princeps apostolorum,
				<lb/>Petrus ille piscator minimus, secutus est Deum; sed Petrus
				<pb n="291"/>
				<lb/>hic legifer a sui domini latere non discedit. Curam gregis
				<lb/>dominici pastor ille curabat antiquus; sed iste novus
				<lb/>athleta juxta latus summi principis virtutes inserens et
				<lb/>errores extirpans, in statera justiciae ponderat quicquid
				<lb/>dicit. Galilaeus ille tertio Dominum sua voce negavit; sed
				<lb/>absit quod semel abneget Capuanus. O felix vinea, quae
				<lb/>felicem Capuam tam suavis fructus ubertate reficiens,
				<lb/>Terram Laboris irradians, remotos orbis terminos instantia
				<lb/>tuae foecunditatis irradiare non cessas; a cujus
				<lb/>stipite palmites non discrepant! Ex te namque tanquam
				<lb/>a bono fixus initio judex prodiit Guillelmus, quem commendabiliter
				<lb/>ejus effectus laudabilem exhibet, eo quod
				<lb/>habuit tam nobilissimum creatorem, ut quem ornavit
				<lb/>qualitas habitus, ipsum in amictu decoris adornaret. Nam
				<lb/>legis armatus peritia, Digesta digerit, et Codicis scrupulositates
				<lb/>elimat, dum in quadrigis sedens Imperii, superemergentes
				<lb/>quoslibet casus et causas in libra judicii
				<lb/>quotiens apponderat et appendit, totiens eos dirimit et
				<lb/>decidit, quasi veritas sub nube non lateat; qua videntibus
				<lb/>non celata, angelum se fore sanctum lucidius repraesentat.
				<lb/>Haec fuit itaque vinea, quam philosophiae manus
				<lb/>multo sudore plantavit et coluit, ipsam suae irriguitatis
				<lb/>amoenitate faecundans: in qua tabernaculum eruditionis
				<lb/>erexit, ut ex eo mentes indoctae doctrinae reciperent
				<lb/>spiritum, et ex ejus fructu mellifluo libarent sitientes.
				<lb/>Haec est vinea, cujus radices grandis aquila in terra
				<lb/>negociationis de Libano asportatas secus discursus aquarum,
				<lb/>cum diligenti prudentia transplantavit; ad cujus
				<lb/>virtutes eximias explicandas etiam lingua Tullii laboraret
				<lb/>Ne forsan balbutiens in prosequendo deficeret et sic displicendo
				<lb/>placeret, telae finis imponitur quam stupendo
			<lb/>contexuit Nicolaus.</p>
		</div>
		<pb n="292"/>
		<div>
			<head><lb/>n. 3</head>
			<lb/><p>Suae piissimae genitrici M., Petrus notarius devotissimus
				<lb/>filius filiorum, subjectionis constantiam cum salute.
				<lb/>Recurrens ad conscientiam recognosco quod non meis
				<lb/>meritis divina clementia me pauperem sublimavit et de
				<lb/>molli luto coelestis figulus me formavit, cum imperialis
				<lb/>curiae locum idoneum mihi contulit et gratiam principis
				<lb/>in conspectu. Respexit enim Deus hanc humilitatem matris
				<lb/>meae ancillae suae et sororis meae pauperculae vi tam
				<lb/>ducentis hactenus aerumnosam, quarum per me suum
				<lb/>famulum depellere voluit egestatem. Accensa sunt igitur,
				<lb/>cara mater, vestra salubria monita coram oculis meae
				<lb/>mentis, et sic me geram humiliter donec vivam ut in
				<lb/>cunctis bonis operibus Deo valeam et cunctis bonis hominibus
			<lb/>complacere.</p>
		</div>
		<div>
			<head><lb/>n. 4</head>
			<lb/><p>Expectantes expectavimus diu… amici et proximi
				<lb/>nostri, tardeque nobis comparuit veniens dies illa quae
				<lb/>gratam afferret cum celebritate laeticiam, ut de vestrorum
				<pb n="293"/>
				<lb/>jocunditate successuum sitientis animo votiva refunderet
				<lb/>libamina gaudiorum. Expectavimus utique et expectantes
				<lb/>taedio acriter urebamur intrinsecus, fixis jam suspiriis
				<lb/>inhiantes ut duritia cordis in qua temporis longitudine
				<lb/>servivistis, aetatis amodo maturitate mollesceret et de
				<lb/>temporalibus gaudiis quae longa nimis et antiqua praescriptio
				<lb/>nostris hucusque subtraxit affectibus, por vos
				<lb/>antequam moreremur nostra deberent desideria revocari.
				<lb/>Et ecce nunc in diebus istis novissimis, cum vos nec parentum
				<lb/>nec patriae solitus revocaret affectus, quae natura
				<lb/>ipsa non potuit, humana pertinacia denegavit. Factum
				<lb/>est mirifice Salvatoris arbitrio qui de remotis mundi partibus
				<lb/>velut a ventre ceti vos ad patriae limina reduxit incolumes,
				<lb/>votisque propiciatus orantium cum apud vos
				<lb/>amici vostri favore censerentur indigni, sustinere non
				<lb/>voluit ut nostris ultra possetis aspectibus elongari, jamque,
				<lb/>sicut Domino placuit, licet personae vestrae contiguis
				<lb/>non potiamur amplexibus nec ad plenum illico nostro
				<lb/>suffragetur optatui, e vicino tamen salutare vestrum
				<lb/>agnoscimus, nostrisque naribus instillantem odoris vestri
				<lb/>fragrantiam praesentimus. Non est autem quod fortunae
				<lb/>nostrae debeamus ascribere vel nostris possimus meritis
				<lb/>imputare si virum praedestinatum ad gloriam, quem tellus
				<lb/>aliena in humili prius conditione susceptum et velut
				<lb/>alumpnum propriis stipendiis educatum, natali solo remittere
				<lb/>voluit pro sua gloria gloriosum, is ad quem
				<lb/>spectat tocius orbis generalis provisio, suis duxit consiliis
				<lb/>aggregandum. Recte namque videtur a coelesti majestate
				<lb/>provisum ut scientia vestra tot occultata temporibus,
				<lb/>tantis laboribus acquisita, dignis non esset caritura
				<lb/>profectibus, sed locum sortiretur in culmine ubi lucerna
				<lb/>super candelabrum posita omnibus propatulo foret sui
				<pb n="294"/>
				<lb/>luminis radios expansura. Potuit etiam justus et misericors
				<lb/>Dominus in istius dispositionis examen proximorum
				<lb/>vestrorum piam habere memoriam, et quos jam longo
				<lb/>tempore vidit extitisse famelicos, pastu salutifero de sua
				<lb/>duxit munificentia recreandos. Nunc vero licet adventus
				<lb/>vestri praeludia fama divulgante sensimus factique sumus
				<lb/>quantumlibet de vestra laeticia laetabundi, tamen velut
				<lb/>juxta puteum aquarum sitis incendia patientes, haurire
				<lb/>non possumus, et quodam venturae solempnitatis indicio
				<lb/>natalis vestri vigilias celebrantes, festivales delicias non
				<lb/>gustamus. Tamen est quod spe alimur et fiducia confortamur,
				<lb/>sperantes jugiter et confidentes in Domino quod
				<lb/>ipse qui bonum paravit initium, gratum in antea pro sua
				<lb/>clementia largietur eventum; et sicut vigiliarum praecedentia
				<lb/>signa libavimus, sic favente Altissimo de vestrae
				<lb/>promotionis augmento votivae jocunditatis tripudia sentiemus.
				<lb/>Habemus etiam contra vos, impetrata venia,
				<lb/>justam satis et rationabilem conquerendi materiam, quia
				<lb/>cum vos ad partes istas clemens prout dictum est fortuna
				<lb/>reduxerit, vos fastu quodam contentionis vel arrogantiae
				<lb/>dedignati estis adventus vestri nobis communicare
				<lb/>materiam, nec certitudinem aliquam de vobis obtinere
				<lb/>meruimus, nisi quod rumor publicus attulit et generalis
				<lb/>opinio confirmavit. Sic itaque cum exultantium coetibus
				<lb/>gaudere possumus, sed praerogativam inter extraneos vel
				<lb/>specialem exultandi materiam non habemus. Quinimo
				<lb/>cum frequenter vidimus accidere quod cibus ori porrectus
				<lb/>frequenter a labiis contactus elabitur, donec oculorum
				<lb/>capiamus acumine quod datum est in mente, et
				<lb/>sicut odoratu reficiemur, satiemur et gustu, sub Tantali
				<lb/>dubietate languescimus et contrarietatis accidentia formidamus.
				<lb/>Dicetis autem, nostris forte volentes objectionibus
				<lb/>subinferre: «Vos parentes et proximi qui taliter
				<lb/>adversus me objurgando consurgitis, culpantes innocentiam
				<pb n="295"/>
				<lb/>meam vestramque negligentiam palliantes, cum
				<lb/>eum quem velut abjectum et contemptibilem a primaevo
				<lb/>in longis regionibus oberrantem, bonorum vestrorum et
				<lb/>totius paternae facultatis expertem requirere neglexistis,
				<lb/>nunc tam audacter et impudenter verbis mordacibus increpatis,
				<lb/>cum de mea crudelitate querimini nec ad me
				<lb/>venire curatis vostro desiderio polituri.» In promptu est
				<lb/>responsio, magister optime, quae vestram repellit instanciam
				<lb/>ut circumspectio vestra injuriam nobis imputare non
				<lb/>debeat nec offensam. Nos enim qui velut ad sagittam in
				<lb/>confinio positi, ventorum omnium impulsione concutimur,
				<lb/>sic a serpentum morsibus exterriti sumus quod
				<lb/>et lacertarum tactus effugimus, nec audaces esse possumus
				<lb/>quia de personis et rebus nostris libertatis arbitrium
				<lb/>non habemus. Cum igitur propter edictum Cesaris
				<lb/>super hoc generaliter promulgatum, cum papa criminis
				<lb/>suspicionem quam leviter possemus incurrere, regni fines
				<lb/>non audemus sine speciali licentia pertransire. Cesset
				<lb/>itaque inter nos dispendiosa contentio, et vos si placet
				<lb/>quibus haec impedimenta non obviant, curetis amodo ad
				<lb/>tollendum rancorem de cordibus, vestri status et continentiae
				<lb/>vestrae certitudinem communiter et sigillatim vestris
				<lb/>amatoribus intimare; illud attentius provisuri ut inter
				<lb/>alios amicos et proximos vestros amicus ille qui vobis
				<lb/>loquitur, qui nunquam est vestrae societatis oblitus, a
				<lb/>memoria vostra non excidat, sed tam in visitationis officio
				<lb/>quam in omni exhibitione honoris et gratiae [si] fide
				<lb/>dignum ducitis, vice sibi congrua rependatis. Sic enim
				<lb/>facietis gaudiorum vestrorum in senectute participem
				<lb/>sicut eum habuistis in aetate tenera, si bene recolis, circa
				<lb/>studiorum primitias vestris profectibus efficacem. Ego
				<lb/>quidem amicus ille qui vobis cum audacia loqui possum,
				<pb n="296"/>
				<lb/>magis forsan quam credere valeatis faciem vestram Deo
				<lb/>teste videre desidero, optans ut diem aliquam in otio cum
				<lb/>jocunditate trahentes longum insimul habere possimus
				<lb/>colloquium, de futurorum serie, de mundana varietate,
				<lb/>de miseria patriae et generali excidio gentis nostrae ab ipsis
				<lb/>rerum primordiis et doloris initiis tractatum nostrum
				<lb/>habiliter ordituri. Ne tamen possetis ex mea locutione
				<lb/>conjicere ut quasi decrepitus vel remissus dona petam
				<lb/>vel muneribus egeam, arbitrantes forsitan quod me tremula
				<lb/>senectus invasit vel quod rerum facultas aut possibilitas
				<lb/>virium in me sit taliter enervata ut censeri debeam
				<lb/>amodo amicus inutilis, scitote quod licet in diebus nostris
				<lb/>processerim et aemula corruente canitie cursum peregisse
				<lb/>videar in aspectu, perfecte tamen me habeo ad omnia
				<lb/>contingentia, quia nunquam in exercitatione requievi,
				<lb/>nunquam a bonitate vacavi nec propter laborem vigor
				<lb/>animi tepuit nec propter senium primaeva facundia retrocessit.
				<lb/>In freto quippe contra ventorum turbinem saepissime
				<lb/>navigavit ingenium, et sic transivi tempestates et
				<lb/>tempora quod divino comitante remigio nunquam me
				<lb/>fortuna deseruit; immo ut multi succubuere fortissimi,
				<lb/>mea Deo gratias parvipotentia non defecit. Ut verum
				<lb/>loquar, inter angustias et aerumpnas elapsi temporis quas
				<lb/>in multa tribulatione transivimus, quasi per ignem et
				<lb/>aquam incolumis evasisse conspicior, tam per infinita
				<lb/>pericula filiorum quam fratrum discrimina velut inter
				<lb/>Caribdim et Scillam e mediis fluctibus prodigialiter sic
				<lb/>ereptus, quod licet dampna rerum et gravamina multa
				<lb/>pertulimus, videor utrumque cum morientibus vivere et
				<lb/>inter lugentium agmina nimium mihi sentio praesidium
				<lb/>non deesse. Possum quoque de Dei munificentia gloriari
				<lb/>quod gratum paravit meae senectuti remedium. Habeo
				<pb n="297"/>
				<lb/>namque familiam de filiabus et filiis, et jam filiorum
				<lb/>filios videre inivi in quibus delectatur spiritus meus
				<lb/>super omnes divitias quas habere possemus; et in eis
				<lb/>fiducialiter requiesco, quibus existentibus etsi viam perennem
				<lb/>ingrediar, totaliter non peribo; maxime cum
				<lb/>unus sit mihi specialis et primogenitus filius in litteratura
				<lb/>et bonitate provectus, potens in legibus, quem Cesar
				<lb/>in prothojudicatus officio substituit, qui re pariter et nomine
				<lb/>inter convicinos et compatriotas laudabiliter eminet
				<lb/>et tam in regimine ac sustentatione familiae quam in amicorum
				<lb/>et dominorum obsequiis vires meas sufficienter
				<lb/>implere poterit et congrue sustinere. In hiis igitur et in
				<lb/>aliis temporalibus bonis a coelesti mihi provisione collatis
				<lb/>satis habeo in Dei nomine materiam gloriandi, et quia
				<lb/>vix cura domestica vel familiari sollicitudine detinente
				<lb/>ad divitiarum cumulos vel honoris fastigium inhiare nequiverim,
				<lb/>felicem tamen et divitem ex hoc fuisse me
				<lb/>reputo quia modice vivendo rerum sufficientia et oportunitate
				<lb/>non carui, mendicare non didici, patriam non relinqui
				<lb/>(sic),idipsum quod in summa felicitatis adscripsi,
				<lb/>quia modico volui esse contentus et satis visura est quod
				<lb/>habui; ita quod usque ad hos fines temporum favente
				<lb/>Domino in honore vixi et egentibus proximis de mea
				<lb/>felicitate subveni. Nec fuit in me vacua gratia Dei quum,
				<lb/>licet de profunditate scientiae jactare me valeam [et] me
				<lb/>de gloria bonitatis efferre, inter providentes tamen et
				<lb/>probos ubique per Dei gratiam locum habui nec a bonorum
				<lb/>discretione aut perfectorum nedum sum dejectus, immo
				<lb/>talis fui in oculis hominum quod non tantum parentes
				<lb/>et proximi, sed vicini omnes et extranei consilium et
				<lb/>auxilium meum in suis senserunt necessitatibus fructuosum.
				<lb/>Adhuc etiam si oportunum foret vel casus quilibet
				<pb n="298"/>
				<lb/>inopinatus emergeret, in domibus nobilium et magnatum
				<lb/>locus mihi per diversoria non deesset; unde quia
				<lb/>militavi minutius et in labore jam senui, curiales dignitates
				<lb/>non appeto et vanitatis gloriam non affecto. Unum
				<lb/>tamen dico vobis nec adulterium reputetis quod si vos
				<lb/>divina gratia in honore collocaverit quem speramus,
				<lb/>bonorum nostrorum participes esse confiderem et vestra
				<lb/>honestas, ut extimo, ne quidquam faceret suae jocunditatis
				<lb/>expertem. Ego enim quem ante praecessi non erubescerem
				<lb/>in magisterio sequi et quem habui aliquando
				<lb/>favorabilem socium, benivolum crederem habere patronum.
				<lb/>Mallem quidem sub levi tugurio vobiscum mediocriter
				<lb/>vivere quam in aulis principum pompis et
				<lb/>magnalibus habitare, et quid plura? Ne taediosus adulator
				<lb/>appaream, nolo vos amplius verborum fatigare
				<lb/>dispendiis; in Domino cogitatum meum relinquo; ipse
				<lb/>scit quid futurum est, eum hucusque ducem propitium
				<lb/>habuisse cognosco et ejus virtute paterna suo in antea
				<lb/>remigio navigabo. Ipse vos comitetur et dirigat actus
				<lb/>vestros gratumque praebeat in vestra felicitate profectum
				<lb/>ut mihi et vestris omnibus bonitas vestra proficiat, et
				<lb/>domus vestrae nobilitas quam vestra sine dubio depressit
				<lb/>absentia, in statu pristino quo memorandis praedecessorum
				<lb/>nostrorum temporibus floruisse recolitur, vestro
				<lb/>patrocinio revirescat. In fine peto ut non sit vobis grave
				<lb/>haec nostra praescripta perlegere nec fastidiosa sit ista
				<lb/>prolixitas, quia de bona fide et habundanti materia noscitis
			<lb/>emanasse. Valete.</p>
		</div>
		<pb n="299"/>
		<div>
			<head><lb/>n. 5</head>
			<lb/><p>Juris civilis professoribus universis magister Petrus,
				<lb/>salutem et attendere ultimum ante primum. Amaritudo
				<lb/>amarissima et materia concreta doloribus humanis
				<lb/>noviter mentibus occurrerunt. Nam unicus et singularis in
				<lb/>terris homo, in quo velut in suo proprio leges convenerant,
				<lb/>et vivebat eloquentiae tuba, et consilii plenitudo
				<lb/>sedebat, est revocatus ad patriam, de cujus revocationis
				<lb/>amaritudine vox populi a fine usque in finem et terminos
				<lb/>orbis terrae dolorosa multum exivit. Nec mirum, quia
				<lb/>jam optimus persuasor bonorum operum, omnium excellentissimus
				<lb/>Jacobus de Reggio Jesu Christo vitalem
				<lb/>spiritum resignavit. Attrita est nimium derepente gloria
				<lb/>vultus ejus, de cujus occasu non solum Lombardia sole
				<lb/>privata suo, verum etiam maxima pars viventium continuis
				<lb/>lachrymis ingemiscit, et doloris gladius multorum
				<lb/>animos perforavit. Nec immerito, cum ipse dominus
				<lb/>legiter et supremus descriptis juris apicibus sensus reformaret
				<lb/>informes, et adhuc viventes viventia ejus opera
				<lb/>non desinunt informare. Qui licet ut homo desierit, non
				<lb/>tamen desiit ut magister, quia mortuus ipse docet,
				<lb/>quantumcunque sit appellatio mortis difficilis, violenta,
				<lb/>et necessaria: difficilis, quia non est ibi solutio; violenta,
				<lb/>quia resistentia nulla; necessaria, quia ex modo necessitatis
				<lb/>omnem superat syllogismum, exceptiones non
				<lb/>recipit, dilationes aliquas non admittit. Verum quia mirabilis
				<lb/>est ista regula mortalium, quae nunquam fallitur,
				<pb n="300"/>
				<lb/>sed omnes fallit, fatidica videlicet veridica, quae
				<lb/>in credentia non habetur. Ipsa quidem est laetitiae nebula,
				<lb/>tristitiae genetrix, diffusio lachrymarum, universae carnis
				<lb/>exterminium, et singularium destructiva. Ideoque,
				<lb/>viri prudentes, in doctore morto prudenter addiscite
				<lb/>quicquid possit, et quantum fortior exterminantis angeli;
				<lb/>et diligenter attendite quod legum facundia vel
				<lb/>aliquarum scientiarum doctrina mortis imperio non
			<lb/>resisit.</p>
		</div>
		<div>
			<head><lb/>n. 6</head>
			<lb/><p>Vagientibus adhuc in cunis artis grammaticae natis
				<lb/>discipulis et majoribus professionis cujuslibet in amoena
				<lb/>Bononia docentibus, Terrisius solo nomine dictus magister,
				<lb/>homo qui sequitur veritatem, vitam bonam et
				<lb/>exitum meliorem. Quia materia ita se habet, quod ab
				<lb/>amaritudine sumit exordium, nec dolorosa possunt sine
				<lb/>animi turbatione narrari, non miremini si anxietate
				<lb/>quadam et singultuosa narratione vobis scholaribus,
				<lb/>qui inhabitatis orbem a mari usque ad mare, praecipue
				<lb/>fìliis, quos in dolore peperit mater grammatica, dura
				<pb n="301"/>
				<lb/>nimis et amara valde moventia corpus et animam praesentibus
				<lb/>nunciamus. Est enim, quod non sine doloris
				<lb/>aculeo dicimus, grammaticae artis noviter extincta lucerna,
				<lb/>desiccatus est fons irriguus, frugifer Euphrates,
				<lb/>magister Bene, qui non ab infimo positivi, sed superlativi
				<lb/>nomine meruit derivari, videlicet cum supra se
				<lb/>nullum habuerit ascendentem, imo sicut aquila transcendens
				<lb/>omnia genera pennatorum, vir potens in opere
				<lb/>et sermone, avis in terris rara, sine pluralitatis consortio
				<lb/>dici potuit singularis. Ad cujus transitum, quasi
				<lb/>sole petente occasum, tenebrae factae sunt super universam
				<lb/>faciem terrae. Nam ipse solus de tenebrosis et confusis
				<lb/>Prisciani tractatibus educens lucem, purgavit tenebras,
				<lb/>ipsumque veterem et antiquum reformavit
				<lb/>apostatam, Donatistas compescuit, et quasi de culmine
				<lb/>montis Synai, alter Moyses legifer a Deo et non ab homine
				<lb/>sibi scriptam grammaticam hominibus reportavit; in
				<lb/>quo sublato tanto et tali artifìce non solum prima, id est
				<lb/>grammatica, sed sorores artes caeterae patiuntur. Unde
				<lb/>quid facient parietes cum corruerit fundamentum? Quid
				<lb/>infelix grammatica, orba parente suo? de quo completum
				<lb/>est illud verbum propheticum: Vox in Rhama, hoc
				<lb/>est in excelsis, est audita, ploratus et ululatus multus
				<lb/>Rachel plorat maritum suum, et non est qui consoletur
				<lb/>eam, ex omnibus charis suis. Nam quis similis sibi?
				<lb/>Utinam suscitaret Dominus spiritum suum ad minus per
				<lb/>aliquam phitonissam ut loqueretur nobis ad tempus, et
				<lb/>revelaret nobis mysteria magister magistrorum ille doctissimus,
				<lb/>qui ducebat animalia in stuporem. Verum quia
				<lb/>omnes morimur, et sicut aquae currentes quae non revertuntur
				<lb/>dilabimur, testante philosopho, crudelitatem
				<lb/>fati aequalitas consoletur. Moerore jam deposito, vos qui
				<pb n="302"/>
				<lb/>talem et tantum dilexistis autorem, ad hujus exequias
				<lb/>concurratis, orantes pro illo doctore mirabili, qui a
				<lb/>mane usque ad vesperas clamavit sicut pullus hirundinis,
				<lb/>et ut columba meditatus est ponensque animam suam
				<lb/>pro scholaribus, docendo desiit et docuit desinendo.
				<lb/>Cogunt flere bene laceros vos jure Camenae
				<lb/>Pro doctore Bene docuit qui dogmata plene,
				<lb/>Doctor doctorum, lux praevia grammaticorum,
				<lb/>Norma latinorum, vir consors philosophorum;
				<lb/>Cui dedit illa mori quae nulli parcit honori,
				<lb/>Corruptela boni, tanti censura patroni,
				<lb/>Sillaba mortalis mors , impia sincopa talis
			<lb/>Qua vires partes hominum solvuntur et artes.</p>
		</div>
		<div>
			<head><lb/>n. 7</head>
			<lb/><p>Petro de Vinea Accursus. Non vivit in orbe terrarum
				<lb/>qui honorem vestrum magis me sitiat et serviendi voluntatem
				<lb/>habeat promptiorem, et hoc malo quod veridica venientium
				<lb/>de curia relatio afferat ac operum affirmet effectus, quam benivolentie nostre referat continuata
			<lb/>series litterarum. Unde vester sum totus et de me confidenter et secure jubere potestis, et facere quicquid placet.</p>
		</div>
		<pb n="303"/>
		<div>
			<head><lb/>n. 8</head>
			<lb/><p>Excellentissimo domino suo domino H. illustri regi
				<lb/>Angliae P. de Vinea. Apulus vester a vobis in fidelem
				<lb/>regis per regiae munificentiae gratiam adoptatus adoptari
				<lb/>in municipem Angliae supplicat per eandem, ut non solum
				<lb/>devotus fidelis regis et domini, sed et regni fìlius
				<lb/>habeatur et civis. Super quo cum dominus meus, verus
				<lb/>et efficax amicus vester, ideo affectuosissimas preces
				<lb/>excellentiae vestrae dirigat, sicut puto, satis potest industria
				<lb/>vestra colligere quod, rejectis adulationibus frivolis aliquorum,
				<lb/>fides mea perfectissime claruit apud
			<lb/>eum.</p>
		</div>
		<div>
			<head><lb/>n. 9</head>
			<lb/><p>Domino magistro justitario P. de Vinea. Sperata pluvia
				<lb/>quam in adventu magistri H., magna et multa tonitrua
				<lb/>promittebant, in rorem tenuem est conversa, et
				<lb/>licet aliquando navem nostram usque ad visionem portus
				<pb n="304"/>
				<lb/>spei vela secunda deducerent, dum tamen credebamus
				<lb/>terram promissionis attingere, contrariorum ventorum
				<lb/>impulsus mox in altitudinem pelagi valde celerius reducebant.
				<lb/>Et idcirco expedit ut in apparatu succursus morantium
				<lb/>apud Tyrum, vestra et aliorum sociorum vestrorum
				<lb/>industria non lentescat. De negotio Lombardiae
				<lb/>illud in eventu tandem invenimus quod divinatio mea et
				<lb/>magistri Petri de Sancto Germano longe priusquam veniret
				<lb/>magister [H.] ad curiam, praesagivit. Magister pedem
				<lb/>habet in motu quem discipulus in uxoris querelam et
			<lb/>taedium prosequetur.</p>
		</div>
		<div>
			<head><lb/>n. 10</head>
			<lb/><p>Fateor, pater, quod juste redarguor, sed injuste condemnor;
				<lb/>eatenus verumtamen justiciae nota porrigitur,
				<lb/>quatenus efficacia justae petitionis extenditur quam subsequentis
				<lb/>objectio defensionis elidit. Sed et tolerandus est
				<lb/>filius si peccavit, et paternae decet condemnationis mole
				<lb/>non obrui, quam, licet appellationis lima prompte non
				<lb/>lateret, supportationis tamen remedio reverenter evitat.
				<lb/>Etenim quod in taciturnitate filialis obsequii expergefacta
				<lb/>memoria paternae dilectionis obstupuit, quam in
				<lb/>oblivionem unius pauperis filii sed devoti, oblectamenta
				<lb/>nobilium et sublimium amicorum delinimenta seduxerant,
				<lb/>stupentem patrem natura cogente non arguo, si
				<lb/>somnolentus a filio voluit per frequentis vocis instantiam
				<lb/>excitari. Crudelis tamen et impia conditio sequeretur, si
				<pb n="305"/>
				<lb/>severi patris judicium filius sentiat, quem justa timoris
				<lb/>allegatio protegit, et ignorantia paternae voluntatis excusat.
				<lb/>Quieti tamen natura, non homine terminum imponente,
				<lb/>evigilatus est pater, filium pavidum et tacitum invenit, ac
				<lb/>lacte paternae dulcedinis prae somni longitudine sitientem
				<lb/>confortat, pavidum famelicum educat, sed tacentem accusat
				<lb/>et paterna pietas reverentiam arguit filialem. Confortatus
				<lb/>filius loquitur, timoris exceptione se protegit redargutus,
				<lb/>sed tamen a patre non respuit nutrimentum. Sufficitne
				<lb/>vobis istud, o pater, quod causam vestram ego ipse qui
				<lb/>notor, pietate justifico; quod me timoris ac reverentiae
				<lb/>solum exceptione defendo; quod condemnationis paternae
				<lb/>sententiam filiali supportatione devito. Dicet forte pater:
				<lb/>Non sufficit; sed mentem exiget a filio meliorem, ut forte
				<lb/>culpam fore confiteatur ubi culpa non subest. Quid faciam?
				<lb/>cedam patri, culpam confitebor et dicam: «Peccavi, pater,
				<lb/>in coelum et coram te.» Sed ut scelus omne proscribam,
				<lb/>negligenter me habui, luxuriose tamen non vixi: sacra
				<lb/>paternae reverentiae nullo meretricio pollui, quanquam
				<lb/>obsequium filiale praestare devotius, prout pater existimat,
				<lb/>debuissem. Vestra, pater, est vinea, et si dignemini non
				<lb/>velle contrarium vestra dicetur; ad vineae vestrae palmites
				<lb/>seu radices nulla corruptionis mixtura pervenit: nullum
				<lb/>saporem alteravit insitio: nulla colorem alteritas variavit.
				<lb/>Talem vindemiam habetis ex vinea, qualem plantationis
				<lb/>materiam contulistis. Causamini, pater, quod vinea vestra
				<lb/>botros in debita quantitate non afferat, quod arefacta sit
				<lb/>vinea; respondeo: Et vos cur manum subducitis cultui, et
				<lb/>fontis irrigui copiam denegatis? Causamini privignum in
				<lb/>filio, demeritum in alumno; respondeo: Et vos cur lactis
				<lb/>dulcedinem alumno subtrahitis, et cur in filium ita crudeliter
				<lb/>novercatis? Excusationibus vestris et incusationibus
				<lb/>meis manum vestram somnolentam et debilem a
				<lb/>scriptura abducitis propter morbum. Utinam, chare pater,
				<pb n="306"/>
				<lb/>nec mihi fuisset hactenus somnolenta, nec aliis expedita;
				<lb/>sed ut vidi frequenter et providi, dormitavit haec filio, sed
				<lb/>aliis evigilavit. Super his omnibus, pace data , petiistis
				<lb/>quod nullo praetextu excusationis proposito, prosperum
				<lb/>statum meum (si tamen castra sequentem sequeretur prosperitas)
				<lb/>et principalia principis nunciarem. Durum et
				<lb/>impossibile petitur, quod me vestra redargutio sic prostratum,
				<lb/>sic jacentem invenerit, sic relinquat, ut ad increpanda
				<lb/>patris eloquia non resurgam. Pacem propterea nobis
				<lb/>dare possumus invicem; sed nullatenus ego mihi et cordi
				<lb/>meo, quin doleat, et oculis quod non fleant, dum subreptum
				<lb/>mihi patris animum video et caussam ignoro. Vinea
				<lb/>mea quid fecit vobis? vel vestra potius, quod irrigationem
				<lb/>ejus ad aliam, quae demum vobis lambruscas afferet,
				<lb/>trantulistis? Denique quantumcunque dolentis ingenio
				<lb/>dolor et doloris materia subtrahat voluntatem, imperio
				<lb/>tamen patris obediam, et epistolae, quae postquam totam
				<lb/>Germaniam circuivit, tandem ad me novissimno mense
				<lb/>Augusto fatigata pervenit, respondeo quod corpore valeo:
				<lb/>labore tamen continuo laboro dum inter Charybdim et
				<lb/>Scyllam, inter Cardinalium scilicet et Lombardorum astutias,
				<lb/>navicula filii tumidis fluctibus fatigatur. Cesarea
				<lb/>gesta magnifica vos epistola principis frequenter edocuit,
				<lb/>cujus chartam scribentis fìlii manus nudam et vacuam
			<lb/>aliquando tetigit, et ingenium virginem defloravit.</p>
		</div>
		<div>
			<head><lb/>n. 11</head>
			<lb/><p>Mirae probitatis et magnae industriae viro P. de Vinea,
				<lb/>etc. Nullius rei eventus adeo mentem laedit quam qui
				<pb n="307"/>
				<lb/>post exhibitionem operum ad irritum spem deducit. Ego
				<lb/>quidem quia super omnia concupivi grata vobis servicia
				<lb/>exhibere quibus possem vestram favorabilem gratiam
				<lb/>obtinere, vobis feliciter apud Faventiam commorantibus,
				<lb/>sponte et ab aliquo de vestra familia non rogatus vestram
				<lb/>vineam introivi, in qua diu laborando usque ad vestrum
				<lb/>felicem reditum diei et aestus pondus sustinui, et patris
				<lb/>familias divinum denarium non accepi. Verumtamen si
				<lb/>multa a vestra memoria elabuntur, aliquatenus non admiror
				<lb/>quum multis arduis esse convenit vos intentos. Inter alia tamen
				<lb/>quae humeris vestris incumbunt, memores
			<lb/>existatis ut remuneratione aliqua respicere me velitis!</p>
		</div>
		<div>
			<head><lb/>n. 12</head>
			<lb/><p>Cadat super Faveniam fulgur et perflet eam spiritus
				<lb/>procellarum, cujus pestilens mora coegit patrem curiae,
				<lb/>virum circumspectum et antiquis patribus dignum, ad
				<lb/>nostrorum institutionem temporum praeservatum, a nostri
				<lb/>praesentia et consolatione consortii removeri. Pereat illius
				<lb/>civitatis memoria et in eam ros vel pluvia non descendat
				<lb/>in qua fons noster irriguus status et salutis habitae detrimenta
				<lb/>concepit. Rarus ipsam inhabitet incola, quin potius
				<lb/>relegatio publica filiarum eam lugeat desolatam in qua
				<pb n="308"/>
				<lb/>reipublicae pater coepit langoris incentiva sentire quae ad
				<lb/>remotiora loca remediis indigent balneorum. Vadat ergo
				<lb/>pater a finibus istis; vicina, quaeso, provincia Marca salutem
				<lb/>admoverat, et procuret sibi commoda in illis partibus
				<lb/>expectata salutis, quibus
			<lb/>Nullus in urbe magis radiis perlucet amoenis.</p>
			<lb/><p>Nonne videtis, bone pater, ranas suis turgere paludibus
				<lb/>quae suam videntur hominibus ingerire corruptelam? Ex
				<lb/>ipsa quoque terra vaporem corruptionis consuevit emergere,
				<lb/>que corpora delicata corrumpit cujuslibet sexus et
				<lb/>aetatis, nocivam confiniis pestem afferens et diversa aegritudinis
				<lb/>incommoda moraturis. Colligitur ergo per evidentes
				<lb/>conjecturas ab imcolis quantum caveri valeat ab
				<lb/>exteris et timeri conversatio religionis, qualiter intendere
				<lb/>debeat ad recessum cujus praesentia continuatis proprii
				<lb/>corporis incommoditatibus elabrrat. Nec reor inutile fore
				<lb/>consilium hominem locis pestilentibus insuetum ad salubria
				<lb/>loca se transferre, ubi sperata voti incolumitas cum
				<lb/>oportunitate loci et cum clementioris aeris beneficio naturae
				<lb/>proveniat et paterno statui congaudat expectatio
				<lb/>filiorum. Confortetur igitur ex mutatione loci viri robusti
				<lb/>complexio et patrias oras hilariter adeatis in quibus vos
				<lb/>lac educavit infantiae Minervae cultus edocuit et promovit
				<lb/>adultum; ibi sub aequalitate poli, temporis vernante
				<lb/>temperie, infirmitas quae incumbit in omni suo genere
				<lb/>cursum inveniat, sicut expedit patienti; propter quod
				<lb/>nos, vobis prius salubriter restitutis, laetificabitis filios
				<lb/>qui etsi passo compatimur, revera cum patiente langores
				<lb/>nostros ex aequo non indigne portamus, praestolantes in
			<lb/>brevi summo desiderio refici vestrae resumptae rumoribus sanitatis.</p>
		</div>
		<pb n="309"/>
		<div>
			<head><lb/>n. 13</head>
			<lb/><p>Praeteriti laboris angustias, quas patientibus nobis hactenus
				<lb/>invida Roma suaserat, cum varie voluntates Imperio
				<lb/>semper varientur, et actus Viterbiensis nequitia suggerente
				<lb/>periclum et laborem de alpibus Lombardiae, de novo
				<lb/>gustavimus; quibus, divina clementia quae fessis dat
				<lb/>requiem, licet ipsas per regni refrigerium crederemus
				<lb/>reprimere, superatis, ad curiam prosper reditus nos reduxit
				<lb/>incolumes, ubi de vestris renovari successibus
			<lb/>expectamus.</p>
		</div>
		<pb n="310"/>
		<div>
			<head><lb/>n. 14</head>
			<lb/><p>Aperi labia mea, Deus, et tenebras loquentis illustra
				<lb/>ut sit effiiax sermo meus et ad audiendum aures demulceat
				<lb/>auditorum. Sparge rorem tuae gratiae supplicanti;
				<lb/>infunde vocibus unctionem ut qui in cursu praesentis
				<lb/>vitae atteritur de tua gubernatione laetetur. Intret in
				<lb/>conspectu vicarii tui sancti, ista quae offertur oratio et te
				<lb/>desuper inspirante, in oratione hujusmodi miserationis
				<lb/>plenitudinem prosequatur. Prolixa doloris mei pagina
				<lb/>nova tangat corda fidelium, et qui patientis fletu non
				<lb/>flectitur, ad compatiendum supernae pietatis affectibus
				<lb/>excitetur. Eram dudum fama dives et abundabam in
				<lb/>prosperis; eram prae principibus in patria singularis,
				<lb/>cumque mihi in statu fragili nil deesset et fortunae fallacis
				<lb/>eventus me ad fortia roboraret, direxi oculos fallaces ad
				<lb/>grandia et impetu coepi petere potiora. Sic quod, cum
				<lb/>cor appetendo calesceret et ad dignitatum regimen ambitiosus
				<lb/>animus aspiraret, mox fortuna ad casum asperitatis
				<lb/>accendit, mox ad certamen attrahit, mox ad
				<lb/>tentationes innumeras excitat, ut vel tentationum jaculis
				<lb/>illum torquendo confoderet vel eum sibi per improvisa
				<lb/>certamina subjugaret, quae laqueum tetendit ut aspiranti
				<lb/>sperata subtrahat et idem ad habita de caetero non recurrat.
				<lb/>De parvis tandem vocatus ad grandia, de infimis ad
				<lb/>excelsa promotus, illic inveni poculum amaritudinis
				<lb/>ubi sumere speraveram somnum pacis et ibi ferculum
				<lb/>felle mixtum ubi recipere decreveram incrementa virtutum.
				<lb/>Propter quod dies facti sunt mihi obnoxii, menses
				<lb/>vacui et horae instabiles status mei. Oderunt me mei
				<pb n="311"/>
				<lb/>iniquo odio et statuerunt insidias in obscuro; illi paraverunt
				<lb/>pedibus meis laqueos qui comedebant mecum
				<lb/>hactenus panes meos; illi obtulerunt mortis in calice
				<lb/>poculum quos dudum praefeceram sine prece; subtraxerunt
				<lb/>mihi conjuncti gratiam et abstulerunt subditi illam
				<lb/>modicam quam obtinueram praelaturam. Defeci in cursu
				<lb/>currentium, et comparatus sum cineri et redactae sunt
				<lb/>cervices in lutum. Inopinatis casibus conteror et dies
				<lb/>mei transeunt quasi cursor. Abbreviatus est dierum
				<lb/>meorum terminus et tempora mea praetereunt quasi fumus.
				<lb/>Multiplicata sunt vulnera et decreverunt vitae meae
				<lb/>tempora velut aqua. Virtus mea quasi nebula deletur;
				<lb/>spes non subsistit, mutor facie, dolore torqueor et ad
				<lb/>praeterita quasi navis transiens non revertor. Vita paulatim
				<lb/>deficit, et residuum erucae sub brevi locusta consumit.
				<lb/>Adhuc in auribus meis terroris est sonitus, adhuc
				<lb/>attoniti sunt oculi cordis mei, adhuc dolor loquentem
				<lb/>afficit et illum plaga pestilens non relinquit; adhuc maledicentes
				<lb/>circumdant me lanceis et transfigunt viscera
				<lb/>jaculis pungitivis; adhuc addunt vulnera super vulnus
				<lb/>ut fiat in amaritudine luctus meus. Concepi enim dolorem
				<lb/>quasi parturiens, sed est semper coram oculis
				<lb/>meis plaga recens. Confractus sum quasi vas figuli, et
				<lb/>adhuc non cessat laqueus inimici. Ex fletu vultus intumuit
				<lb/>et spiritus tristis angustiantis ossa siccavit. Per
				<lb/>singulas noctes infestat me lectulus meus; turbant somnos
				<lb/>curae, sunt infestae vigiliae horis singulis vitae meae,
				<lb/>esus horribilis, potus tristis, ludus exasperans, visus
				<lb/>gravans, incessus pestilens, status laedens. Nube visus
				<lb/>obducitur, et auditus prae doloribus impeditur, tactus
				<lb/>fremit, et odoratus non discernenda discernit. Mens
				<lb/>pungitur, caro dissolvitur, animus cruciatur, et cor meum
				<lb/>non caret onere cuncta desiderans in dolore. Educunt
				<lb/>plerique sagittas de pharetra, verbera super oleum molientes;
				<pb n="312"/>
				<lb/>addunt verba ironica dicentes: «Hic littus inaniter
				<lb/>bobus arat, dum locum in paradiso ecclesiae sic
				<lb/>expectat.» Sedentes in insidiis perturbant itinera gradientis,
				<lb/>detrahentes mihi nocte non dormiunt et in occulto latibulo
			<lb/>ad occasum languentis se abscondunt.</p>
			<lb/><p>Excitant in oculis meis pulverem, et super vestes proprias
				<lb/>mittunt sortem. Expectat mens noxia quod cadat humerus
				<lb/>de iunctura, sperans quod ramus ab arbore praecidatur.
				<lb/>Cernunt quod transeunt dies mei et quod non sit
				<lb/>qui sanet vulnera conturbati. Lux patientis extinguitur,
				<lb/>meis doloris accenditur et afflictionis asperitas augmentatur,
				<lb/>tanquam non sit qui opem conferat et qui jacenti
				<lb/>dexteram suae miserationis impendat. Cogitationes variae
				<lb/>succedunt in me eo quod non est qui eripiat a languore.
				<lb/>Sinit languidum medicus et non sanat unctionibus vulnus
				<lb/>ejus; mens in diversa rapitur et etiam propria non
				<lb/>sanatur virtute. Cor iugiter fatigatur, virtus indeficiens
				<lb/>non redditur tremulo et non est qui misereatur et conferat
				<lb/>alimenta. Non inveni in sylvis siliquas: invadit
				<lb/>inedia costas meas. Non inveni in mari pisces nec in fontibus
				<lb/>aquas dulces. Non inveni in portu pacem nec etiam
				<lb/>tutam in tranquillo littore stationem. In pratis herbam
				<lb/>non reperi, umbram in vallibus non inveni, non farinam
				<lb/>in cistartiis et oleum in lecythis. Perdidi virtutes
				<lb/>solitas et siti perii secus aquas; amisi cordis dulcedinem
				<lb/>et defeci frigore iuxta ignem. Intuentur me obliquo oculo
				<lb/>seniores et derident me continue iuniores, et corrodit
				<lb/>reliquias alienas in turbine qui consuevit propriis abundare.
				<lb/>Et sic qui speraveram vitasse tenebras, adhuc
				<lb/>tenebrosas video vias meas. Per hoc itaque malecredentes
				<lb/>quod oriantur spinae pro ordeo et tribuli pro frumento,
				<lb/>fel pro balsamo et vappa contemptibilis pro
				<lb/>clareto, expectant quod lugeat ille qui premitur et quod
				<lb/>ei esca desiderabilis denegetur. Expectant quod in speratas
				<pb n="313"/>
				<lb/>cadat insidias et pro ipso in domo domini non sit
				<lb/>panis; expectant quod pro illo qui est consumptus angustia,
				<lb/>in dominica vinea non sit uva; expectant quod
				<lb/>deficiat mentis oculus et pro eo in domo domini non sit
				<lb/>cibus. Expectant quod adhuc claudicare debeat in suis
				<lb/>semitis qui vinctus est funibus paupertatis. Expectant
				<lb/>quod a casibus non eripiat pauperem qui justo judicio
				<lb/>judicat totum orbem. Expectant quod cadentem non
				<lb/>erigat, eo quod illum asperitas doloris inclinat. Recogitent
				<lb/>qui mala cogitant quando pullis corvorum negavit
				<lb/>escam qui in altis habitat et firmat fundamento stabili
				<lb/>totam terram; quando servis suis rorem negavit gratiae
				<lb/>qui servat ostiis suis mare; quando negavit pauperi elemosynam
				<lb/>qui respicit terram et tremere facit eam;
				<lb/>quando non fluit in sitientem fons fontium et in egente
				<lb/>non eget qui tenet in sublimibus principatum. Revolvant
				<lb/>secum qui talia in cordibus meditantur quando Petrus
				<lb/>petra Ecclesiae et janitor coeli illos repulit quos vocavit et
				<lb/>eos deseruit quos assumpsit, quando petentes gratiam a
				<lb/>Christo ab ipso passi sunt in petendo repulsam, quando
				<lb/>perdiderunt mercedem laboris et operis petentes subsidia
				<lb/>pietatis, quando ejus vicarius, pater orbis, inhumanus
				<lb/>extitit creaturis, quando in mundi hujus statu
				<lb/>instabili non est secutus vestigia Dei sui, quando non
				<lb/>peperit quod concepit, quando quod incepit non fine
				<lb/>desiderato conclusit. Quis post Petrum sic petra fortitudinis
				<lb/>extitit? Quis sic pro fidei Christianae defensione
				<lb/>pugnavit? Quis sic sancti institutor est ordinis, quis sic
				<lb/>sectam diligit novae prolis? quis sic educat providos?
				<lb/>quis sic exaltat egenos? quis sic curam erit pauperum?
				<lb/>quis sic placet per opera pia regi regum? quis sic in
				<lb/>omnibus viis suis opera pietatis exercet? qui me reddit
				<lb/>inopem et molestiam corporis efficit sufferentem? Consurgat
				<lb/>ergo pater, quasi fulgor meridianus ad vesperam
				<pb n="314"/>
				<lb/>et sacro sanet medicamine plagam meam, miserationis
				<lb/>suae expandat radium ut respirem cum reputaverim me
				<lb/>consumptum, et quo magis status est ambiguus, eo alterius
				<lb/>patris fiat provisione securus. A patre factum (sic)
				<lb/>vocatus est filius et in ipsa vocatione consumpsit tam
				<lb/>propria quam stabilia et mobilia fratris sui. Pius sermo
				<lb/>de patris pectore procedat et in me hora vespertina clarescat.
				<lb/>Alii senescunt tempore, ego autem senui non
				<lb/>diuturnitate temporis, sed dolore. Tollat mortis amaritudinem
			<lb/>clemens pater et umbram producat in lucem.</p>
			<lb/><p>Non est incurabilis dolor meus ut eum sanare non valeat
				<lb/>pia manus. Lactabitur si ille subsidia misertus porrigat
				<lb/>cui plaga pestilens nunc occurrit. Recedet umbra cum
				<lb/>subito prorumpet aurora. Respirabit servulus cui miserebitur
				<lb/>ejus dominus, nec privetur sanctae pietatis subsidio
				<lb/>adhuc positus in obscuro, nec relinquatur in tenebris
				<lb/>subditus custodiens vias ejus. Quousque conferat
				<lb/>pulsanti gratiam, ab ejus sacris pedibus non divertam.
				<lb/>Roboretur brachio fortitudinis qui factus est viribus imbeciliis;
				<lb/>qui pudore grandi deprimitur, non absque paterno
				<lb/>munere moriatur. Quis est qui cogit amnes ne
				<lb/>defluant et fontes uberes ne decurrant? quis est qui tegit
				<lb/>solem ne splendeat et patrem ne filio rorem suae benedictionis
				<lb/>impendat? Ergo cesset obstaculum ut caritas
			<lb/>perficiat opus suum.</p>
		</div>
		<pb n="315"/>
		<div>
			<head><lb/>n. 15</head>
			<lb/><p>Magistro Petro de Atino scriptori nostro, canonico Atinatensi,
				<lb/>rectori ecclesiae sancii Marciani de Atino Soranae
				<lb/>diocesis. Cum sicut nobis significare curasti, bonae memoriae
				<lb/>L. episcopus Aquinas ecclesiam sancti Marciani de
				<lb/>Atino tibi auctoritate felicis recordationis G. papae praedecessoris
				<lb/>nostri duxerit conferendam, in contradictores
				<lb/>vel rebelles excommunicationis sententiam proferendo
				<lb/>tuque in ipsius possessione diu fueris pacifica et quieta,
				<lb/>nos tuis supplicationibus inclinati, quod super hoc ab
				<lb/>eodem episcopo factum est ratum et gratum habentes,
				<lb/>dictam ecclesiam tibi auctoritate apostolica confirmamus
				<lb/>et per scripta praesentia committimus, non obstante quod
				<lb/>canonici de Atino post collationem hujus quemdam ex ipsis
				<lb/>de ipsa ecclesia investisse ac eam cum J. judicis Petri de
				<lb/>Vinea nepote, qui pro eorum se gerebat praeposito, auctoritate
				<lb/>propria communi mensae postmodum temere deputasse
				<lb/>et id juramento firmasse dicuntur; quae et quicquid
				<lb/>aliud de ipsa ecclesia vel bonis ejus in tuum gravamen et
				<lb/>praejudicium fuerint praesumpta, nullius decernimus existere
				<lb/>firmitatis. Nullus igitur, etc., nostre confirmationis et
				<lb/>constitutionis, etc. Datum Lugduni, idus octobris, anno VI.
				<lb/>Dati sunt ei super hoc conservatores abbas Casemarii
				<lb/>et prior sancti Dominici Verulani et Sorani diocesis «ut
				<lb/>ipsum non permittant contra confirmationis et constitutionis
				<lb/>nostrae tenorem ab aliquibus molestari. Quod si non
			<lb/>ambo, etc. Datum ut supra».</p>
		</div>
		<pb n="316"/>
		<div>
			<head><lb/>n. 16</head>
			<lb/><p>Episcopo Terracinensi. - Dilectus filius magister Petrus
				<lb/>de Atino scriptor noster in nostra proposuit praesentia
				<lb/>constitutus quod dudum ad… abbatem sancti Constantii
				<lb/>de Aquino ejusque collegam a nobis litteras impetravit
				<lb/>per quas mandabamus eisdem ut ipsi magistro vel procuratori
				<lb/>suo ejus nomine capellam sancti Germani de Sora
				<lb/>ad collationem abbatis Casinensis ut dicitur pertinentem,
				<lb/>amoto ab ipsa J. clerico, nepote judicis P. de Vinea, qui
				<lb/>eam cum aliis personalibus, ecclesiis et beneficiis detinere
				<lb/>dicebatur contra canonicas sanctiones, auctoritate nostra
				<lb/>conferrent ac ipsum in possessionem ipsius ecclesiae inducerent
				<lb/>corporalem, contradictores, etc… Verum cum
				<lb/>de praedicta capella scriptum sit pro alio sicut fertur, ac
				<lb/>etiam per eumdem Casinensem abbatem adeo sit in possessionibus
				<lb/>diminuta quod super ea nullum aut modicum
				<lb/>speret commodum reportare, ut nostra gratia effectu non
				<lb/>careat sibi petiit suppliciter provideri; mandamus quatinus
				<lb/>eidem magistro Petro ecclesiam sancti Petri ad cellas Teanensis
				<lb/>diocesis vel aliquid aliud de beneficiis J. praefati
				<lb/>quae habuit in provincia Terrae Laboris cum cura vel sine
				<lb/>cura, quod idem magister duxerit acceptandum, auctoritate
				<lb/>nostra conferas et assignes, ipsumque vel procuratorem
				<lb/>ejus, amoto ab eo dicto J. vel alio quolibet detentore,
			<lb/>etc., etc. Dat. Lugduni, kalendis aprilis, anno VI.</p>
		</div>
		<pb n="317"/>
		<div>
			<head><lb/>n. 17</head>
			<lb/><p>Innocentius, etc… magistro et fratribus hospitalis de
				<lb/>Altopassu Lucanae diocesis. Ex tenore vestrae petitionis
				<lb/>accepimus quod quondam magister Petrus de Vinea, cui
				<lb/>tunc temporis tanquam praepotenti officiali quondam F.
				<lb/>imperatoris non poterat sine gravi jactura resisti, aspirans
				<lb/>ad ecclesiam et domum vestram sitas prope civitatem
				<lb/>Capuae ac pauperum et infirmorum usibus deputatas, illas
				<lb/>sibi a vobis concedi frequenter cum instantia postulavit;
				<lb/>et tandem illas cum aliquibus pertinentiis earumdem
				<lb/>accipiens, quoddam hospitale praedictae diocesis cum pertinentiis
				<lb/>suis spectans ad... Lucanum episcopum pro supradictis
				<lb/>ecclesia et domo nomine permutationis vobis et
				<lb/>hospitali vestro concessit, praefato episcopo hospitale ipsum
				<lb/>ad jus suum sicut antea fuerat processu temporis revocante,
				<lb/>...… eo tunc praecipue in illis residente partibus
				<lb/>qui non solum erat terror humilium, sed sublimium
				<lb/>personarum, nec etiam obstante si bona ejusdem P aut
				<lb/>ecclesia et domus supradictae per nominatum F. aut officiales
				<lb/>seu fautores ejus occupata extiterunt…
			<lb/>Datum Perusii, III kalendas decembris, anno VIII.</p>
		</div>
		<pb n="318"/>
		<div>
			<head><lb/>n. 18</head>
			<lb/><p>Innocentius episcopus, servus servorum Dei, dilecto filio
				<lb/>magistro Andreae de Episcopo civi Capuano salutem et
				<lb/>apostolicam benedictionem. Pura fides quam ad nos et
				<lb/>apostolicam sedem habere dignosceris, nostrum instanter
				<lb/>sollicitat animum, etc. Hinc est quod cum Conradus
				<lb/>natus quondam Frederici olim Romanorum imperatoris
				<lb/>tibi destitutionem domorum et aliarum possessionum
				<lb/>tuarum intulisse dignoscitur, pro eo quod ipsi ecclesiae
				<lb/>mente stabili adhaesisti, etc., unam de startis de Belasois
				<lb/>quarum alteram magistro Petro de sancto Herasmo civi
				<lb/>Capuano duximus conferendam, nec non et demos cum
				<lb/>viridario, arbustis et terris aliis eisdem annexis prope
				<lb/>ecclesiam sancti Francisci, quae fuerunt quondam Petri de
			<lb/>Vinea, etc.</p>
		</div>
		<div>
			<head><lb/>n. 19</head>
			<lb/><p>Eodem modo scribitur venerabili patri Ottoboni sancti
				<lb/>Adriani diacono cardinali hoc adjecto: «Cum nepotes
				<pb n="319"/>
				<lb/>vestri filiis nostris linea consanguinitatis sint conjuncti,
				<lb/>confirmationem verae donationis felicis recordationis Innocentii
				<lb/>Papae super bonis quae fuerunt quondam Petri
				<lb/>de Vinea, in forma quam dilectus vester et noster magister
				<lb/>Rostandus nobis exposuit, vobis per latorem praesentium
			<lb/>destinamus.»</p>
		</div>
		<div>
			<head><lb/>n. 20</head>
			<lb/><p>Viris elegantissimis, magni Cesaris domesticis, sensu
				<lb/>et moribus praedotatis, dominis magistris P. de Vinea et
				<lb/>T. de Suessa, magister T. animi devotionem. In scolis
				<lb/>nostris jocoso quodam incidente litigio, de nobilitate generis
				<lb/>et animi probitate facta est contentio quae illarum
				<lb/>videretur esse major; et hinc inde satis probabiliter
				<lb/>disputatum. [Sequitur epistola longa, argumentis ad
				<lb/>morem temporis refecta; et ita concluditur:] Demum si
				<lb/>nobilitas est quaedam laus ex meritis parentum proveniens
				<lb/>et solae virtutes merentur, merita ex virtutibus acquiruntur,
				<lb/>ex qua re est in virtutibus nobilitas. Et si per
				<lb/>medium a probitate tannini comparantur (virtutes), habeo
				<lb/>igitur probatum probitatem modis omnibus esse nobilitati
			<lb/>generis praeferendam.</p>
		</div>
		<pb n="320"/>
		<div>
			<head><lb/>n. 21</head>
			<lb/><p>Rationalibus apulis Riccardus de Montenigro.</p>
			<lb/><p>Monitricis induta vocabulum et sollicitantis repraesentativa
				<lb/>misterium vestra nuper ad nos amicabilis venit epistola.
				<lb/>Quae licet duplici conquestione nos pungeret et nostram
				<lb/>in duobus redargueret tarditatem, eam tamen amore
				<lb/>mittentium quo decuit honore recepimus, et ne committere
				<lb/>videamur quod dampnare deberemus in alios, libenter
				<lb/>audivimus quae duorum inculcata monitio persuasit.
				<lb/>Sed si veritatis indago respicitur et scribentis
				<lb/>pensatur intentio, informis querimoniae forma videbitur
				<lb/>et in neutro dampnabitur accusatus; cum si vestra dilectio
				<lb/>nos de dilata satisfactione redarguit, pro nobis instantium
				<lb/>negotiorum et temporis qualitas evidenter alleget
				<lb/>quae bursam nostram habitudine proprietatis excutiens,
				<lb/>nedum hactenus satisfacere de debitis non permisit, sed
				<lb/>et novis astringi nos mutuis de necessitate coegit. Si
				<lb/>vero nepotem de contumacia praeter inducias sibi datas
				<lb/>impetitis, ipsum et juvenilis motus, tardus provisor utilium,
				<lb/>et dominica frequenter sibi commissa servitia condecent
				<lb/>excusare. Licet igitur quamplura suffragia confoveant
				<lb/>causam nostram, suffragiis verumtamen cedimus
				<lb/>accidentalibus, renuntiamus auxiliis, liti concludimus et
				<lb/>vestram in omnibus, ut vobis, magister Petre, ex veteri
				<pb n="321"/>
				<lb/>contracta notitia loquamur audactius, qui utique quicquid
				<lb/>sumus offerimus, placare proponimus voluntatem.
				<lb/>Dilectionis itaque vestrae modestia sic nobiscum se gerat
				<lb/>civiliter, sic nostrae possibilitatis moderetur habenas, sic
				<lb/>facultatis limites metiatur ut in debitore conservet amicum,
				<lb/>et cum quietari non posset ad praesens nisi aliena
				<lb/>subjectione solutio, in amico si placet non aggravet
			<lb/>debitorem.</p>
		</div>
		<div>
			<head><lb/>n. 22</head>
			<lb/><p>Vobis, non alii, pie Cesar cedit ad gloriam et honorem
				<lb/>quod me totiens redditis per vestras literas gloriosum:
				<lb/>quasi dignus sim quod de gloria vestra glorificer, et de
				<lb/>prosperis successibus vestris exultem. Equidem nihil
				<lb/>mihi sic optabile posset afferi, sicut incolumis status,
				<lb/>felix processus, et insignis triumphus ejus a quo sum, et
				<lb/>sine cujus iudicio nihil sum, sub cujus umbra vivo,
				<lb/>magnificor et honoror. Hec, inquam, dum mihi contingunt,
				<lb/>nihil ex me mihi remanet, quod me beneplacitis
				<lb/>vestris non obliget et mandatis exponat; et novit Altissimus,
				<lb/>quod in his vivere, sub iis senescere cupio, et
				<lb/>dummodo placeat, mori concupisco. Ad hec, clementissime
				<lb/>principum, ne celem in me quod stimulat, data
				<lb/>venia, timens loquor quod in literis vestris quidam me
				<lb/>favor terruit, videlicet ubi dicitis:«Hortando mandamus
				<pb n="322"/>
				<lb/>quatenus circa servitia nostra, et maxime rationum
				<lb/>nostrarum te geras more solito sollicitum et attentum,
				<lb/>quia licet tibi super iis socios adiunxerimus, serenitas
				<lb/>nostra tamen tibi tantummodo noscit inhaerere.»
				<lb/>Fateor, domine, quod ex verbis istis favor grandis resultat,
				<lb/>nisi contrarium innuant, quod pigrum scilicet arguant
				<lb/>vel feriant negligentem. Ad quod si est delator,
				<lb/>aggreditur vox libera innocentem, et si homo vel angelus
				<lb/>est, qui sibi super his placuit, etiamsi nomen habuit,
				<lb/>tamen anhelitum perdidit inter filios veritatis. Et certus
				<lb/>sum quod quantumcunque sit de latere, qui contra me
				<lb/>lasciviat, si votis meis Altissimus faveat ut pedibus
				<lb/>vestris assistam, iniquitas adversus me oppilabit os suum.
				<lb/>Det autem Dominus et cito vaniloquiis istis finem, ut visus
				<lb/>eorum vos doceat et relatus moram abbreviet, patrem ad
			<lb/>filium, benefactorem et dominum ad fidelem reducat.</p>
		</div>
		<div>
			<head><lb/>n. 23</head>
			<lb/><p>Super eo deberemus in te acutioris stilum reprehensionis invertere
				<lb/>quod suspicaris nos favere detractionibus
				<lb/>illusoris. Sane non modicum nobis displicuit quod nostrae
				<lb/>clementiae litterae de tua susceperint suspicione repudium,
				<pb n="323"/>
				<lb/>et quod ad incongruum retractae fuerint intellectum; sed
				<lb/>patienter pro Domino omnia ferimus, in vaginam extractum
				<lb/>gladium reducentes, quia non licet amplius legis
				<lb/>reparare severae judicia ubi nobis ad misericordiae viscera
			<lb/>levis successit disciplina.</p>
		</div>
		<div>
			<head><lb/>n. 24</head>
			<lb/><p>A. pater Petro de Vineis filio. Inter vos et me, filii, licet
				<lb/>induxeritis otia calamis ut triumphalibus auspiciis sub
				<lb/>divo Cesare vacaretis, adtamen, si non fallor, ad ea scripta
				<lb/>restringitur quae vel in tractatum exiliunt, vel effluunt in
				<lb/>commentum. Sic itaque nil vetitum agitur, si mutuis affectibus
				<lb/>alter ab altero nostrum aliquando salutetur, saltem ad
				<lb/>hoc ut confortetur pater de prospero statu filii, et certificetur
				<lb/>filius de valitudine patris. Aliquot namque diebus
				<lb/>morbum quo crucior, ad id coegit discrassia, quod jam
				<lb/>vivis posthabitis inter mortuos tabescebam, donec sub
				<lb/>quodam susurro levis aura perflaret, gloriosam illam victoriam
				<lb/>redolens, quae tropheis rivalibus subegit rebelles.
				<lb/>Super hiis autem quae prima fama celebris profudit organa
				<lb/>veritatis, redditus sum liber ex mortuis; fremitus
				<lb/>in me quievit languoris, et melioris status jugiter convalescit
			<lb/>successus…</p>
		</div>
		<div>
			<head><lb/>n. 25</head>
			<lb/><p>A. patri Petrus de Vineis filius (responsiva). Si familiarem
				<lb/>filii manum, pater, habere desideratis ad literas,
				<lb/>philosophari desinite, deponite Tullium, et rhetoricae
				<lb/>modulos relegate. Scio tamen quod impossibile flagito,
				<lb/>quod sublimitas montium tacta non fumiget, nec petita
				<pb n="324"/>
				<lb/>cordibus cithara digitis organizet; verum potest simplicioris
				<lb/>scriptoris officio redimi peregrina simplicitas quam
				<lb/>vobis innata subtilitas non admittit. Dum ergo profunditatem
				<lb/>putei vestri metior, et haurire desidero, funiculus
				<lb/>deficit, et sic ad marginem putei sitiens hydria necessario
				<lb/>revocatur. Frequenter apposui manum ad calamum ut
				<lb/>patri rescriberem, sed dum ejus scripta considero, de
				<lb/>rescribendo despero. Haec est occupatio vera, quae scribentis
				<lb/>ingenium hactenus et non dexteram occupavit. Inter
				<lb/>tot namque vicissitudines negotiorum et temporum,
				<lb/>saltem horae modicae scripturae subiecta laudabilis non
				<lb/>defuisset habilitas, si mentis egenae debilitas non fuisset;
				<lb/>nec ad tam sublime patris examen inflatam aut rudem
				<lb/>mitti decebat epistolam, quam justo postmodum
				<lb/>concepto iudicio contempni per consequens filius crederet.
				<lb/>Certe nec protuisset hujusmodi literam destinare, quae
				<lb/>dum tanti lectoris indignam inspectione se redderet, in
				<lb/>sui solummodo visa principio abjicienda potius quam legenda
				<lb/>despectivis oculis censeretur. Nec tamen ex hujus
				<lb/>presentis epistolae pater obstupescat audacia, quae vestes
				<lb/>non deferens nuptiales et rhetoricae nuda coloribus auditorii
				<lb/>vestri ostium propulsat impudens. Praemisit enim
				<lb/>hanc simplicem sequentium literarum futura simplicitas
				<lb/>ut temporis a vobis edicti veniam et acuti remissionem
				<lb/>examinis impetret, cui si securus conceditur aditus, strata
				<lb/>frequentior aliis subsequetur. Inquietare praeterea nimis
				<lb/>frequentibus et familiaribus literis quietem patris et domini
				<lb/>filius verebatur, priusquam oblata securitas familiaritatis
				<lb/>audaciam tradidisset. Stans (?) igitur securus et
				<lb/>simplex, nullam incurrere metuens ex securitate superbiam
				<lb/>vel ex simplicitate contemptum, patris jussionibus
				<lb/>hilaris et libenter obediam, ut in conspectu serenissimi
				<lb/>principis de ipso serenam , cum licet et expedit, faciam
				<lb/>mentionem; quod hactenus etiam, novit Altissimus, faciebam
				<pb n="325"/>
				<lb/>injussus, fidei vestrae constantia suggerente materiam,
			<lb/>et circa vos benivolentia Cesaris audaciam ministrante.</p>
		</div>
		<div>
			<head><lb/>n. 26</head>
			<lb/><p>Expectabam filiali zelo de domo paterna recipere nova
				<lb/>salutis et gaudii, quibus recrearetur animus castrensibus
				<lb/>negociis occupatus; ineratque mihi sollicitudo continua
				<lb/>aliquem de compatriotis meis videre nuncium bonum
				<lb/>venientem de regione longinqua, qui vitam parentum
				<lb/>doceret filium, de salute coniugis et natarum patris laetificaret
				<lb/>affectum. Meam verumtamen expectationem moestus
				<lb/>patris funeris rumor adveniens vehementius conturbavit,
				<lb/>expectata sustulit gaudia, meque totum dedit
				<lb/>fletibus et lamentis. Dolebam namque per quem existentiam
				<lb/>sumpsi patrem, meis votis ademptum, sed justi
				<lb/>causa doloris mea viscera retorquebat, quia tibi creditrix
				<lb/>natura maturatos dies suos breviare disposuit, patri non
				<lb/>assisterem in ultimis laboranti, ut migraturum patrem
				<lb/>filiali aspectu reficerem et qui paternae senectutis baculus
				<lb/>fueram, paternum extremae munus benedictionis accipiens,
				<pb n="326"/>
				<lb/>pias patris obeuentis manus supra caput meum
				<lb/>flebili devotione tenerem, ac deinde paterno feretro matri
				<lb/>praevius exsequiis patris filius obsequiosus adessem.
				<lb/>Cumque non fuerit hoc permissum, ut matris fletibus
				<lb/>una cum coniuge et filiis sociaret, auditis tamen cursus
				<lb/>paterni rumoribus, effusis lachrymis et corde turbato
				<lb/>defuncti animam orationibus piis amplectens, in eleemosinarum
				<lb/>erogatione Domino commendavi, vacans interim
				<lb/>lachrymis et moeroribus, donec per dominos et
				<lb/>amicos meos piis monitis revocatus, in vita ac salute
				<lb/>vestra potissime respirarem, dum mihi fuit recta moderatione
				<lb/>propositum quod secundum ordinem et beneficium
				<lb/>naturae, pater utroque superstite filio, visisque filiis
				<lb/>filiorum, exigente maturitate temporis, in manibus vestris,
				<lb/>coniuge meisque filiis pro me patre praesentibus, in
				<lb/>quibus meam poterat imaginari praesentiam, diem clausit
				<lb/>extremum, bonum post se famae testimonium relinquens,
				<lb/>et secum gerens individuos comites, bonorum
				<lb/>testes operum quae patravit, ab infirmitate continua quam
				<lb/>passus fuerat transmigrando. Verum, quia me decet una
				<lb/>vobiscum suae animae reminisci, et consolationem ad
				<lb/>invicem in Domino reportare, vestram maternitatem et
				<lb/>sororiam dilectionem deprecor et exhortor, quatenus tu,
				<lb/>mater, una cum filiis, tuisque nepotibus, quorum omnium
				<lb/>vitam apud Dominum tuis procuras orationibus et
				<lb/>salutem, in Domino consoleris; ut nos quoque, frater et
				<lb/>soror, qui tua post patris obitum benedictione fovemur,
				<lb/>moerore deposito, qui nullam defuncto videtur utilitatem
				<lb/>afferre, et nobis superstitibus salutis posset impedimenta
				<lb/>praestare ac anxietatem renovare continuam, alterna
				<lb/>recreatione consolationis ornamenta sumamus; ut hinc
				<lb/>inde mutuis literis aura confortationis aspiret, et in domo
				<lb/>nostra omnium dolore ac luctu remotis, optata vigeant
			<lb/>communis auspicia sospitatis.</p>
		</div>
		<pb n="327"/>
		<div>
			<head><lb/>n. 27</head>
			<lb/><p>Socero et socrui suis domino L. et dominae A. P. de
				<lb/>Vinea, etc. Cum pervenerunt ad audientiam meam nova
				<lb/>de obitu N. dilecti filii vestri, cognati mei, tactus dolore
				<lb/>cordis intrinsecus dolui et condolui valde vobis; utpote
				<lb/>qui bonum de ipso fratrem amisi, et lumen oculorum
				<lb/>vestrorum a luminibus vestris anxior in eo fuisse sublatum.
				<lb/>Flevi quoque prae dolore nimio; oculi mei faciem
				<lb/>lachrymis maduerunt, quod uxori et filiabus meis tam
				<lb/>dilectum collateralem decessisse cognovi, qui absentiam
				<lb/>meam una vobiscum commorans supplere poterat, ad
				<lb/>consortis meae solatium et natarum. Continuatis ergo in
				<lb/>ejus memoria diebus pluribus fletibus et dolore, vidi quod
				<lb/>frustra dolebam et quod redimere non poteram mortuum
				<lb/>effusione continua lachrymarum, meditatus potius
				<lb/>ipse mecum, quod cum sortis humanae debitum solverit,
				<lb/>licet fatali casu et mutato ordine parentum vota turbaverit,
				<lb/>et dies nequiverit protrahere longiores, sui
				<lb/>memoriam, quam sors amara peremit communibus dimisit
				<lb/>intercessoribus adiuvandam; ut cujus vila nos carere
				<lb/>contigit, pro eo teneamur ut vivat potius orare quam
				<pb n="328"/>
				<lb/>flere. Venit enim vobis et mihi quem filium fere assumitis,
				<lb/>filii vestri quem sortis affinitas mihi charum fecit,
				<lb/>mors ipsa potissimum deploranda, quod se dulcibus annis
				<lb/>immiscuit, et iuventutis florem morsu diro praescidit.
				<lb/>Quia vero dispositioni divinae obviari non potest, et animam
				<lb/>ejus debemus et possumus eleemosynis potius quam
				<lb/>lachrymis adjuvare, cum nec nos deceat in dolore modum
				<lb/>excedere praetaxatum, ne nomen Domini qui dedit
				<lb/>et abstulit exasperari contingat, supervacuis intabescendo
				<lb/>doloribus; quanquam non possim paternum et
				<lb/>maternum in discessu tam dilecti filii revocare dolorem,
				<lb/>quem vestrae sperabatis dimittere superstitem sepulturae;
				<lb/>audeo tamen filiali vobis devotione suggerere quatenus
				<lb/>vobis, mihi et uxori ac filiabus meis quae vestrae
				<lb/>sunt, paterno consulentes affeectu, quantum propter sortis
				<lb/>humanae debitum et labilem conditionem mortalium,
				<lb/>moerorem vestrum moderari potestis, vestrae ac nostrae
				<lb/>velitis providere saluti; cum in superstitibus filia et neptibus
				<lb/>vestris, me quoque, qui vitam et consolationem
				<lb/>vestram plus filio, si dicere liceat, diligo et affecto, possitis
				<lb/>plenarie consolationem accipere pro defuncto; quem
				<lb/>si modo quolibet redimere valeremus, non parceremus
				<lb/>laboribus aliquatenus vel personis. Sed ubi a nobis irrevocabiliter
				<lb/>est ademptus, et orationum nostrarum auxilia
				<lb/>praestolatur, in superstitibus consolatione recepta, suspiria
				<lb/>et fletus vestros ad orationum subsidia convertatis;
				<lb/>illud inter humana desideria solatium habituri quod pro
				<lb/>honesto sui gestu et continentia, per quam se omnibus
				<lb/>praestitit diligendum, bonam sui recordationem post
			<lb/>fata dimisit.</p>
		</div>
		<pb n="329"/>
		<div>
			<head><lb/>n. 28</head>
			<lb/><p>Prudenti viro magistro P. de Vinea, Blanca uxor quondam
				<lb/>… cum recommendatione, etc. Tetigit me Domini
				<lb/>manus, et apprehendit me indignatio irae suae, ut quae
				<lb/>fueram viri solatio destituta, praematura mors filii viduam
				<lb/>iterum viduaret. Ideoque duplici contritione contrita,
				<lb/>singulare quaero in vobis dolori meo remedium,
				<lb/>discretioni vestrae me fiducialiter recommendans. Ad
				<lb/>haec sciatis quod Nicolaus futurus gener vester per Dei
				<lb/>gratiam restitutus est plenariae sanitati, ita quod innaturali
				<lb/>pallore ab ejus facie recedente, incoepit finaliter sibi
				<lb/>fieri sanus color. Praeterea quia credo vos paterna provisione
				<lb/>prosequuturos negocia domus meae, non porrigo
				<lb/>vobis preces super aliquo speciali; sed ut generaliter quid
				<lb/>expediat providentes, filios meos et filias habeatis recommendatos
			<lb/>in omnibus sicut pater.</p>
		</div>
		<div>
			<head><lb/>n. 29</head>
			<lb/><p>Nobili mulieri dominae B. P. deVinea salutem et consolationem
				<lb/>quam potest et debet. In praematuro filii tui
				<lb/>casu, quo percussa doles et sauciata tristaris, impleas
				<lb/>naturae debitum, sed divinae correctionis imperium non
				<lb/>contemnas. Nec tamen usque adeo, licet intus efferveat,
				<lb/>exaggeratus sit dolor, ut contra Deum provocata, quodammodo
				<lb/>videaris te vindicare velle cum lachrymis, et
				<lb/>irata in judicem potius quam correcta credaris, praesertim
				<pb n="330"/>
				<lb/>cum habeat Dominus quod clamanti respondeat, et habeat
				<lb/>consolator quid offerat lachrymanti. Nam ille qui suum
				<lb/>communi ratione repetiit, iste dilectionis maternae consolamen
				<lb/>superstitum tibi concessit sufficientem numerum
				<lb/>filiorum. Ad quorum omnium bonum me libenter
				<lb/>et hilariter offero affectione paterna sollicitum, et amica
				<lb/>provisione fidelem in posterum reservabo; quorum
				<lb/>unum, si concesserit Dominus, natura futurum mihi promisit
			<lb/>filium et agnatio reliquos filialis affines.</p>
		</div>
		<div>
			<head><lb/>n. 30</head>
			<lb/><p>Vocatus nuper ad presentiam nostram magister Petrus
				<lb/>de Vin. pro instantibus Excellentie nostre servitiis, quae
				<lb/>personam suam specialiter exigebant, domesticas et festivas
				<lb/>primitias nuptiarum quae in conjugii vicinitate tripudiant,
				<lb/>mandatis parendo dominicis, interrupit. Cumque
				<lb/>domum suam et consortis suae novae constantiam,
				<lb/>cujus erat in suo pectore cura major, dum custodes
				<lb/>incertos hospites nollet ad hoc vel potius dubitaret admittere,
				<lb/>socrui suae, de qua prae caeteris confidebat specialiter
				<lb/>et fiducialiter commisisset, quae licet in totum
				<pb n="331"/>
				<lb/>virilem supplere non possit absentiam, nihilommus tamen
				<lb/>abinde non discedit; dictus magister nostro culmini supplicavit
				<lb/>ut domum et filios socrus ipsius quos ex causa
				<lb/>praedicta deseruit, sub nostra protectione recipi mandaremus.
				<lb/>Cujus supplicationibus inclinati, fidelitati tuae
				<lb/>praecipiendo mandamus, quatenus domum, terram et
				<lb/>filios mulieris ipsius non permittas ab aliquo molestari,
				<lb/>sed ipsos in eorum juribus, auctoritate nostri culminis,
			<lb/>manuteneas et defendas.</p>
		</div>
		<div>
			<head><lb/>n. 31</head>
			<lb/><p>Ex litteris tuis, frater, quas apud Ortonam de manibus
				<lb/>T. gratanter accepi, orta est mihi laeticiae plenitudo, ubi
				<lb/>sub novo coelo et inter acervos novarum mores et linguas,
				<lb/>tam dulcis fratris lepidis me recreationibus visitarent,
				<lb/>nec aliquo minus gloriosum fecere legentem quem
				<lb/>ex eis dijudicavi meritum nec privatum fratris affectibus
				<lb/>etiam in remotis. Et hic est verae germanitatis zelus,
				<lb/>purae fraternitatis affectio et sincera sinceritas dilectorum.
				<lb/>Ad hoc dum mittentis nomen legi suprascriptum in
				<lb/>margine, tecum protinus una fui, nec obstitit mediatio
				<lb/>interjectae telluris quin in ictu oculi transcursis tot spaciis
				<lb/>totus essem. Dum vero consilium persuasionis tuae
				<lb/>oculo insatiato relegi, in tali proposito amplexus sum et
				<pb n="332"/>
				<lb/>novi affectus tuos ad tuum, et consideravi quantus sit
				<lb/>fervor tuae dilectionis ad fratrem, in quibus omnibus
				<lb/>gratificor tibi, si gratiae rependendae sunt ab aliquo sibi
				<lb/>ipsi. Sed attende tamen quam injuriosum sit hujusmodi
				<lb/>pugnam repetere ubi vel victum se noverit vel
				<lb/>enormiter actum in fugam. Non enim sine verecundiae
				<lb/>nota, sine pudoris infamia accessus ad omissa repetitur
				<lb/>et repetitio ad prohibita intentatur. Nunquam vidi compeditum
				<lb/>ad compedes, nunquam audivi ad captantem
				<lb/>captivum a jure postliminii voluntarie rediisse, et in
				<lb/>brutis hic sensus est ut nunquam per se soluta revertantur
				<lb/>ad camum quum vix etiam coacta supportant. Annon
				<lb/>recolis, ut ludum immisceam, quam ingeniose, quam
				<lb/>saepe quamque libenter equius ille rectus ambulabat et
				<lb/>modicum exuebat camum aut frenum quod portabat a
				<lb/>capite, ut semper et curatoris astuciam et patroni quandoque
				<lb/>cautelam indocilis dissolvendo deciperet? Nunquam
				<lb/>tamen eumdem memini semel saltem per se frenulum
				<lb/>rehabuisse. Quid ergo? Numquid homo quem in modico
				<lb/>Deus minoravit ab angelo et prudentiorem filiis lucis
				<lb/>in generatione sua testatus est, inferior erit intelligentia
				<lb/>brutis? Numquid homo rationalis quem genuit et lactavit
				<lb/>licet sub crasso aere patriaque, vernilem quam omnia
				<lb/>fugiunt liberatus repetet servitutem? Solus enim freneticus
				<lb/>portat funem ex quo ligatur. Respice insensibilia inanimata
				<lb/>et miraberis omnia mirabiliter appetere libertatem.
				<lb/>Si crescenti plantulae pondus incubat, nonne vidisti
				<lb/>multoties quod quadam sagacitate declinat obstaculum et
				<lb/>perimi non patiens in liberum se semper conatur aerem
				<lb/>explicare? Si velis, poteris ex aliis omnibus colligere
				<pb n="333"/>
				<lb/>argumentum. Et haec omnia quae facta sunt ad nostram
				<lb/>doctrinam, facta sunt ut semper nos componamus ad illa.
				<lb/>Unde igitur ego natus ex homine libertatem hanc quam
				<lb/>diuturnis suspiriis, anxietatibus, votis et desideriis meis
				<lb/>concessit Omnipotens, vitare non debeo ne ammittam.
			<lb/>Sic enim criminaliter offenderem concedentem.</p>
		</div>
		<div>
			<head><lb/>n. 32</head>
			<lb/><p>Ecce sanus scribit vobis quem desperatum in recessu
				<lb/>vestro dimisistis potius quam infirmum. Plura vobis et
				<lb/>latius scribere [voluissem], sed festinancia latoris praesentium
				<lb/>non permisit. Scribo tamen quod necessarium
				<lb/>occurrebat quod cum Guillelmo nepote meo, communibus
				<lb/>voluntatibus et utilitatibus hinc inde concurrentibus, de
			<lb/>dominis cambium faciatis, et caetera.</p>
		</div>
		<div>
			<head><lb/>n. 33</head>
			<lb/><p>De mandato imperiali facto per judicem Petrum de
			<lb/>Vinea scripsit P. de Capua:</p>
			<lb/><p>Fridericus, etc., Thomae de Montenigro justiciario Principatus,
				<pb n="334"/>
				<lb/>etc. Insinuante Johanne de Vinea cive Capuae
				<lb/>fideli nostro, nostra serenitas intellexit quod multa de
				<lb/>bonis cappellae nostrae Sancti Petri ad Curtem, quam
				<lb/>specialem reputamus inter cappellas alias regni nostri et
				<lb/>eam de nostra sibi contulimus gratia majestatis, pro
				<lb/>malitia temporis retroacti et ob negligentiam eorum qui
				<lb/>cappellam ipsam hactenus tenuerunt, a tempore regis
				<lb/>Guillelmi secundi consobrini nostri felicis memoriae usque
				<lb/>ad felicia nostra tempora, [sunt] occupata, locata,
				<lb/>alienata illicite ac distracta in praejudicium jamdictae
			<lb/>cappellae nostrae et non modicam laesionem.</p>
			<lb/><p>Cum igitur etc.</p>
		</div>
		<div>
			<head><lb/>n. 34</head>
			<lb/><p>Gaudeo si prospere valetis et vivitis et omnino deprecor
				<lb/>ut incolumitatem vestram in aliqua mihi litterula
				<lb/>nuntietis. Dolui (novit Deus), fratres et amici karissimi,
				<lb/>quod magistrum A. tercium vobis socium Capuae ex
				<lb/>inopinato vobis fatum commune subtraxit, quum bonae
				<lb/>indolis juvenem et amicitiae liberalis fati sevities invida
				<lb/>noluit esse superstitem ut a dierum suorum dimidio revocatus
				<pb n="335"/>
				<lb/>necessarios et amicos in amore desereret, quibus
				<lb/>nundum pleno coeperat esse solatio; unde merito conqueramur
			<lb/>eum vita destitutum in florido vitae cursu.</p>
			<lb/><p>Scio magistrum nostrum et unicum benefactorem magistrum
				<lb/>P. de Vinea de tanti amici casu fuisse concussum,
				<lb/>quum ingentes affectus animo non sine causa conceperit
				<lb/>quod vinea sua tres palmites ex una vite fertili
				<lb/>protulisset et dignos in Cesaris praesentia stiparet e
				<lb/>cariorum suorum gremio tres adultos, honestatis et vitae
				<lb/>suae tres aemulos et sequaces, eosque ex tanto praeceptore
				<lb/>unam eamdemque pariter habuisse doctrinam,
				<lb/>unum affectum in tribus coaluisse personis et nescii quaererent
				<lb/>et conscii mirarentur. Felix pro certo societas et
				<lb/>unitas illa trium quae a praeceptoribus et patriae moribus
				<lb/>in nullo desciverat, ut inter indigenas et concives
				<lb/>suos unicam sibi gloriam et laudem acquireret nec careret
				<lb/>invidia quod per tantum artiflcem scientia et devotione
				<lb/>prompta gratiam in conspectu principis ad secretorum
				<lb/>assumpta participium meruisset. Quia igitur, fratres
				<lb/>mei, depositum suum repetiit qui commisit, et speramus
				<lb/>quod vere confitens ad requiem ex labore transierit,
				<lb/>sumendum est ex illius carnali depositione solamen ut in
				<lb/>ejus praecipue transitu vitam nostram corrigamus. Exinde
				<lb/>quod incerta nobis semper hora permittitur, cum nichil
			<lb/>sit incertius hora mortis, reminiscamini, etc…</p>
		</div>
		<pb n="336"/>
		<div>
			<head><lb/>n. 35</head>
			<lb/><p>Utrique notario G.Petrus de Vinea salutem. Habet haec
				<lb/>litera breve legationis officium: primo ut illis quibus
				<lb/>mittitur salutem gratam offerat et devotam; secundo ut
				<lb/>priusquam de civitate Capuana discederet, me sanum et
				<lb/>ylarem ivisse dicat ad balnea; tertio dicat sociis quod ad
				<lb/>ipsorum servitia vehementer aspiro, dummodo pusillanimitate
			<lb/>tantummodo me requirere non formident.</p>
		</div>
		<div>
			<head><lb/>n. 36</head>
			<lb/><p>Pulchrum exordium de violis
				<lb/>Cum veris initio, telluris gremio gravamine pubescente,
				<lb/>ad recreationem spirituum cum quorumdam comitiva
				<lb/>intra purpurei nemoris amoena quae variis et diversis
				<lb/>floribus natura vestiverat, delectationis otia duceremus,
				<lb/>circumvagantibus undique nostris sensibus, inter florum
			<lb/>varietates violas invenimus copiosus praenitere, etc...</p>
		</div>
		<pb n="337"/>
		<div>
			<head><lb/>n. 37</head>
			<lb/><p>Descriptio virtutum rosae et violae, et que sit praeponenda.
				<lb/>Quae vestra mihi scripsit excellentia, etsi jocosa sunt,
				<lb/>profunda tamen meis sensibus videntur et ardua, quia in
				<lb/>rebus similibus quae proprietatis effectus habent occultos,
				<lb/>praeminentiam inveniri satis extat difficile, praesertim
				<lb/>cum natura occulte operetur in talibus et humanum judicium,
				<lb/>quod plerumque involvitur, non attingat substantiam
				<lb/>veritatis. Nam et in hiis que corpore minima
				<lb/>sunt, magis virtutis latet affectus quam in illis quae habent
				<lb/>corporum vastitatem. Apis enim exiguum animal
				<lb/>est, sed mirabile opus ejus quis enarrabit aut quis sensus
				<lb/>dijucat, non video et etiam vix intelligo, quia illa talis
				<lb/>connexio, si audeo dicere, non minus est quam miraculi quam
				<lb/>naturae. Magna igitur et maiora quam credatur sunt vestra
				<lb/>quaesita, sed quia tam excellentis dominae jussionibus
				<lb/>parere desidero quantum est humano permissum ingenio,
				<lb/>aggrediar propositum enodare. Omnis namque substantia
				<lb/>triplicem corporalis de se habet investigationem,
				<lb/>videlicet a materia, forma et effectu. In quibusdam enim
				<lb/>materia superexcedit formam, in quibusdam forma materiam,
				<lb/>in pluribus effectus utramque, et hiis etiam aliae
				<lb/>dispositiones accedunt quibus substantia declaratur.
				<lb/>Rosa siquidem et viola in materia conveniunt, sed forma
				<lb/>differunt et effectu. Differunt etiam in aliis proprietatibus,
				<lb/>hoc est per prius et posterius; differunt etiam quantitate
				<lb/>et ex hiis itaque supradictis praeter materia investigari
				<lb/>debet que sit praeminentia unius ad alteram studio sensus
				<lb/>et etiam rationis. Sensu namque percipitur quod
				<lb/>viola prima petit campum, et ita ratione prioritatis dicitur
				<lb/>esse cunctis floribus praeponenda. Unde legitur quod
				<lb/>tantum de tribu Juda fuerunt reges in Ierusalem pro eo
				<lb/>quod in transitu Rubri maris prior tribus illa transivit.
				<lb/>Ergo quia prior tempore, ipsa sibi prioritas vendicat principatum.
				<pb n="338"/>
				<lb/>Praeterea primogenita est inter flores et primogenitis
				<lb/>benedictio debebatur. Item pro eo quod minor [est]
				<lb/>quantitate, non sibi detrahitur, quia dictum est: in minimis
				<lb/>major gratia reperitur. Item temperatas habet qualitates
				<lb/>et aequalis complexionis gaudet effectu. Odoris fragrantiam
				<lb/>porrigit valde gratam, et ut breviter mores ejus
				<lb/>concludam, humilitatis vestigia repraesentat. Verum quia
				<lb/>diversorum est diversa sentire, sunt qui rosam nituntur
				<lb/>praeponere ratione majoritatis coloris et odoris. Altior
				<lb/>quidem surgit, magis diligitur et carius possidetur, et
				<lb/>quia communior est ex eo quod divisiones recipit in duas
				<lb/>species, merito acquisivit plurimum dignitatis. Nam
				<lb/>quanto aliquid communius est ut habetur in naturalibus,
				<lb/>tanto dignius est, et ideo ex hac praehabundantia quod
				<lb/>alia est alba, alia rubra et viola una sola specie contenta
				<lb/>est, a rosarum fastigio minoratur. Unde concessa sibi
				<lb/>prioritas minime rosae praeiudicat, quia et solem praecedit
				<lb/>aurora, nunquam tamen solari excellentiae adaequatur.
				<lb/>Item igneum, habet colorem, odorem. mirabilem,
				<lb/>accingitur multitudine frondium et extollitur plusquam
				<lb/>viola. Effectus insuper non minus efficaces habet quam
				<lb/>viola, plurimis commodis distributa. Verum quia effectuum
				<lb/>consequentia prior est in rosa quam in viola, violae
			<lb/>rosam sentio praeponendam...</p>
		</div>
		<div>
			<head><lb/>n. 38</head>
			<lb/><p>Haereditario domino suo Conrado Dei gratia invictissimo
				<lb/>Romanorum regi et regni Ierosolymitani haeredi,
				<pb n="339"/>
				<lb/>Petrus de Vinea omnem devotionem et fidem. Oblatum
				<lb/>mihi per latorem praesentium fratrem S. regale clenodium
				<lb/>gaudium attulit, sed stuporem ingessit. Unde mihi
				<lb/>hoc quod domini mei filius in me respicere dignaretur?
				<lb/>Subarrhasti me, domine mi rex, annulo devotionis et
				<lb/>fidei, quanquam hoc nulla causa cujuslibet necessitatis
				<lb/>exigeret; ego enim servus tuus et filius ancillae tuae.
				<lb/>Quum illud nec aetatis robustae perfectio postularet, suasit
				<lb/>hoc tamen industriae paternae successio et illa praecipue
				<lb/>regibus innata nobilitas per quam, Cesaribus virtus
			<lb/>influit ante diem.</p>
		</div>
		<div>
			<head><lb/>n. 39</head>
			<lb/><p>Illustri regi Sardiniae Petrus de Vin. Confortare, domine,
				<lb/>et viriliter age ut quod [de] te multorum tenuit
				<lb/>opinio, veritas attestetur nec regiae prolis animum inoptata
				<lb/>negotiorum multitudo confundat. Ecce enim quod
				<lb/>ad consummationem omnium desideriorum nostrorum
			<lb/>nobis imperialis potentia procul dubio conjungetur...</p>
		</div>
		<pb n="340"/>
		<div>
			<head><lb/>n. 40</head>
			<lb/><p>Domino magistro justiciario P. de Vinea. Ignis incendium
				<lb/>quod ultra quam licet ultro progreditur, olei adjectione
				<lb/>non indiget ne in dispendium evagetur, et iracundiae
				<lb/>motum quem causa non provocat, augeri justiciae
				<lb/>colore non expedit ne transeat in furorem. Sic et Romanae
				<lb/>curiae pelagus quod modicus ventus exagitat, commotione
				<lb/>nautae cui regni navigium imperiali provisione
				<lb/>committitur, commoveri, praesertim rebus ut nunc se
				<lb/>habentibus, non oportet. Rogo vos igitur, domine, cujus
				<lb/>obsequium ex devotione sincera in conspectu principis
				<lb/>placuit, quantum in vobis est, turbationem omnem quae
				<lb/>ex collisione tam sublimium gladiorum posset emergere
				<lb/>submoventes, praesertim hoc tempore quo negotio totius
				<lb/>Italiae imperiali provisioni commisso posset periculum
				<lb/>imminere, sine speciali mandato principis aures et animum
			<lb/>summi pontificis nullatenus perturbetis.</p>
		</div>
		<pb n="341"/>
		<div>
			<head><lb/>n. 41</head>
			<lb/><p>Recepit cum lacrymis tui seriem rescripti manus mea
				<lb/>quam tua mihi nuper dilectio destinavit, et quamdam
				<lb/>quasi mixturam doloris et gaudii subsequentis insinuata
				<lb/>per eam in meam notitiam deduxere, dum sensibus meis
				<lb/>constanter constitit per eamdem quod te de infirmo resumpsit
				<lb/>firmitas sanitatis. Compassus quidem tibi sum in
				<lb/>dolore non modicum, novit Deus, et in convalescentiae
				<lb/>gaudio congavisus. Non injuste verumtamen tuae credulitatis
				<lb/>vota si nostrarum mentium acies dirigatur, secundis
				<lb/>in parte successibus caruere, cum a te hoc anno speratum
				<lb/>fuerit quod postquam ab imperiali curia discedebas
				<lb/>nullius consiliis acquiescens, casus in aegritudine nullo
				<lb/>modo pati posses. Nunc ergo confidens in visceribus cordis
				<lb/>tui, quod cogitationes hominum vanae sunt et quod
				<lb/>solus Deus est omnium rerum salus et nullius loci fasces
				<lb/>facit et distribuit sospitatem, age gratias semper Domino
				<lb/>Deo nostro, cum multis haec infirmitas fuerit vita et ejus
			<lb/>tibi beneficium reservaverit.</p>
		</div>
		<pb n="342"/>
		<div>
			<head><lb/>n. 42</head>
			<lb/><p>Jocunditas mihi et exultatio exuberant quotiens obsequio
				<lb/>famae vos benevalere cognosco. Etenim solempne
				<lb/>est mihi vos colere, vos amplecti. Inde est ut mihi ad
				<lb/>plenitudinem cedant gaudii quae circa vos sunt prospera.
				<lb/>Postuletis igitur quod possit amico et quod expediat
			<lb/>erogari.</p>
		</div>
		<div>
			<head><lb/>n. 43</head>
			<lb/><p>Suo judici Peregrino P. de Vinea, etc. Placuisset mihi
				<lb/>quod in infirmitatis acumine constitutus tui praesentiam
				<lb/>habuissem. Sed postquam me posito inter utramque fortunam,
				<lb/>dextera Salvatoris deflexit ad salutem, si commode
				<lb/>posses, vellem libenter quod nunc obtenta convalescentia
				<lb/>gratius me videres, ut prout mecum in examine
				<lb/>valitudinis positus saepe tractaveram, coram te disponerem
				<lb/>de rebus meis, cum decentius videatur providere
				<pb n="343"/>
				<lb/>salutis tempore quam repentinis casibus subjacere. Audivi
				<lb/>verumtamen, ut egregii marchionis Lanceae missae litterae
				<lb/>Cesari testabantur expresse, quod in facto Novariae
				<lb/>servicium fructuosum satis et efficax per te imperiali culmini
				<lb/>sit collatum. Propter quod cum in praesentia ejus
				<lb/>favorabiliter non immerito videaris, nollem quod per
				<lb/>absentationem tui in hac parte tibi afferretur aliquod
				<lb/>nocumentum. Nam si Papiae nequiverit fieri vel Vercellis
				<lb/>vel alibi ubi se major habilitas dederit, praesentibus ambobus
				<lb/>in curia id poterimus, concedente Domino, salubriter
				<lb/>adimplere. Incolumis existas et alacer, sciturus
				<lb/>me per Dei gratiam restitutum integrae sanitati, licet
				<lb/>debilitas quae remansit provida refectione corporis egere
			<lb/>videatur ad tempus.</p>
		</div>
		<div>
			<head><lb/>n. 44</head>
			<lb/><p>Ad abolendam malorum nequitiam repertus est rigor
				<lb/>justiciae, per quem simplicitati consulitur innocentum et
				<lb/>nocentum fraudibus obviatur. In medio residet judicialis
				<lb/>auctoritas ut quos amor justiciae a malo non revocat,
				<lb/>coherceat severitas disciplinae. Amicus est ille judex justiciae
				<lb/>qui sic in uno punit excessus, cum per impunitatis
				<lb/>speciem non aperit viam excessibus nec culpam extendi
				<lb/>patitur in exemplum, immo per supplicii similitudinem
				<lb/>interdicit caeteris aditum delinquendi. Si poenam meretur
				<pb n="344"/>
				<lb/>aliquis ex debito, dominus P. non transibit impunis qui
				<lb/>vincula debilorum suorum quibus dominum A. reliquit
				<lb/>implicitum statuto termino non dissolvit, et juramenti
				<lb/>praestiti foedere post terga relicto, certo termino faciendi
				<lb/>transgressionem inivit juramenti. Mora non prorogata
				<lb/>post terminum approbationem perjurii praedicat in
				<lb/>aperto! O mira mentis oblivio quae sic dictum P. immemorem
				<lb/>reddidit quod oblitus est a nexibus debitorum
				<lb/>absolvere hominem illum qui se illius debilis impedivit
				<lb/>ut ille rediret ad propria expeditus! O mira severitas quae
				<lb/>sic severum effecit eumdem quod sibi et proximo non
				<lb/>pepercit et offendit proximum non compatiendo homini
				<lb/>qui patiebatur pro eo! O mira peregrinatio sensus quae
				<lb/>fecit ipsum moribus et justitia peregrinum, quod credidit
				<lb/>alium debere solvere quae suis usibus ipse consumpsit.
				<lb/>Propter haec, viri nobiles et prudentes, ctc. (Caetera
			<lb/>desunt.)</p>
		</div>
		<div>
			<head><lb/>n. 45</head>
			<lb/><p>Nobili viro domino Rogerio de Amicis P. de Vinea.
				<lb/>Veniet ad vos notarius Rodulphus de Podio cum imperativis
				<lb/>litteris et commendatitiis ab amico. Ipsum igitur
				<lb/>vestro conspectui gratum reddant jubentis imperium et
			<lb/>affectio commendantis.</p>
		</div>
		<pb n="345"/>
		<div>
			<head><lb/>n. 46</head>
			<lb/><p>Magistro Rodulfo de Podio domini imperatoris notario.
				<lb/>Non solum ex bino actu qui consuetudinem solet inducere,
				<lb/>sed multiplici, sicut scitis, specialiter vobis scripsi
				<lb/>ut semper mea onera relevetis. Igitur onus istud expeditionis
				<lb/>celeris latoris praesentium quod requisissem si praesens
				<lb/>fuissem, vobis absens impono ut inveniat me in
				<lb/>vobis. Sic enim et mihi consuetudinem obtentam servabitis
			<lb/>et gratum me acquiretis amicum.</p>
		</div>
		<div>
			<head><lb/>n. 47</head>
			<lb/><p>Domino Symoni Vento P. de Vinea. Injuriose secum
				<lb/>actum a vobis vir nobilis Synibaldus de Fossaceca conqueritur
				<lb/>qui, cum curialis sit, a curiali non debuit molestari,
				<lb/>praesertim quum negotium quod inter vos et
				<lb/>ipsum agitur, ponere sit paratus in manu curialium communium.
				<lb/>Non decet igitur vos in hoc vestro novo dominio,
				<lb/>nedum curialem, sed nec quemlibet alium indebite
			<lb/>molestare.</p>
		</div>
		<pb n="346"/>
		<div>
			<head><lb/>n. 48</head>
			<lb/><p>Domino G. de Falarino suus P. de Vinea, salutem. Video
				<lb/>quod apud me Salernitanus non es, sed verus amicus,
				<lb/>dilectionis tuae constantiam facto potius quam verbo
				<lb/>commendans. Exemplum enim dedisti mihi ut et ego
				<lb/>faciam quemadmodum tu fecisti. Vive itaque, amice carissime,
				<lb/>sospes corpore, laetus corde, opulentus in rebus,
				<lb/>et in negotiis meis ad quorum promotionem te ultroneum
				<lb/>exhibes non rogatus, illam quam lex amicitiae
			<lb/>postulat diligentiam procurationis appone.</p>
		</div>
		<div>
			<head><lb/>n. 49</head>
			<lb/><p>Valentinensi electo. Quod vester, immo vestrissimus
				<lb/>haberi debeam si grammatica sustineret, fida latoris praesentium
				<lb/>relatio suggeret qui magnum vos in ejus obsequiis
				<lb/>coram magnificentia principis praesentavit, per
				<lb/>quem negocia vobis sub illa fiducia recommendo, quia
				<lb/>negocia commendata nobilibus indubitatae consummationis
			<lb/>sortiuntur effectum.</p>
		</div>
		<pb n="347"/>
		<div>
			<head><lb/>n. 50</head>
			<lb/><p>Suo magistro Rofredo de Benevento, suus P. de Vinea
				<lb/>novae relationis gaudium et veteris devotionis affectum.
				<lb/>Adventum vestrum ad curiam ante vocationem expedire
				<lb/>credidimus. Nunc autem credimus oportere, ne vocans in
				<lb/>vocato se contemptum, et imperans per vocationis litteras
				<lb/>habeat se deceptum. Igitur, ut breviter me expediam,
			<lb/>vel venire socerum expedit, vel generum non remitti, etc.</p>
		</div>
		<div>
			<head><lb/>n. 51</head>
			<lb/><p>Prudentissimo hominum suo tanquam domino, domino
				<lb/>magistro P. de Vinea Theodorus philosophus salutem et
				<lb/>in multa commendatione seipsum. Quantum tripudii
				<lb/>mihi esset si vera de vestro statu desiderabili expectationibus
				<lb/>meis aliquis nunciaret, nec pagina, puto, caperet
				<lb/>nec lingua referre valeret. Tamen in consolatione spiritus
				<lb/>et convalescentia corporis significare velitis esse
				<pb n="348"/>
				<lb/>vera ex vobis, ne vestram videam circa me friguisse
				<lb/>igneam caritatem. Et ecce in nostri memoriam de zucaro
				<lb/>violaceo plenam pixidem mitto vobis, ut aliquando me
			<lb/>non tradatis neglectui qui nollem a vobis aliquo intersticio telluris abjungi.</p>
		</div>
		<div>
			<head><lb/>n. 52</head>
			<lb/><p>[Magistro Theodoro Petrus de Vinea.] – Quod continuis
				<lb/>nos visitatis exeniis, amiciciorem vobis amicum ex
				<lb/>hac causa non facitis, cum adjectionem recipere nequeat
				<lb/>pleniludo. Illud tamen exeniorum vestrorum dulcis et
				<lb/>utilis continuatio vestra facit quod a nobis occupatio negotiorum
			<lb/>continua vestri memoriam non abducat…</p>
		</div>
		<div>
			<head><lb/>n. 53</head>
			<lb/><p>Si verum est quod praeterita sint notitia praesentium
				<lb/>et praesentia futurorum, non vereor ut quum dudum
				<lb/>apud vos noticiam familiaritatis et gratiae nactus sum, ex
				<lb/>gratia vestra aliquid mediatio temporis vel jactus absentiae
				<lb/>mihi interemerit. Cautionem quam etiam in me, si
				<lb/>recolitis, triplicis arrae stipulatione firmastis, dum in
				<lb/>forti stamine sensi robur, in violaceo colore fragrantiam,
				<lb/>in curro (?) pondus et in saphiro virtutem, devotionis,
				<lb/>fidei, amoris et constantiae me jugiter servare mandastis
				<lb/>ex dono. Servavi quidem et illibate servabo, et ecce
				<pb n="349"/>
				<lb/>praesto sum reddere depositum vobis cum fenore, commissum
				<lb/>cum lucro et creditum cum usuris, nichil aliud
				<lb/>per haec vobis offerens quam meipsum, rogans etiam hic
				<lb/>ubi sum habere me specialem ad servitia vestra velitis et
				<lb/>uti me non aliter quam re vestra. Brevibus verbis me
				<lb/>vobis offero, ne puritatem cum prodigis verborum obtenebrem,
				<lb/>et praesertim cum a me ad vos in quem habetis
				<lb/>jus merum dominii, nova non habeat oblatio locum.
				<lb/>Cum requirere placuerit, animum meum comprehendetis
			<lb/>infallibiliter per effectus.</p>
		</div>
		<div>
			<head><lb/>n. 54</head>
			<lb/><p>Audientes prosperitatem principis et salutem laeti laetis
				<lb/>scribimus ut a laetis nobis laeta sicut cupimus et de quibus
				<lb/>cupimus et cupitis, rescribantur. Statum igitur ipsius
				<lb/>et prosperos actus ejus, immo rumores curiae qui hic
				<lb/>varie referuntur, sub ea quam habetis certitudine nobis
				<lb/>petimus nunciari, rogantes ut a volendo et potendo vos
				<lb/>non faciat loci remotio inaudaces, quia ad volendum et
			<lb/>exequendum quae vultis erimus in absentm promptiores.</p>
		</div>
		<pb n="350"/>
		<div>
			<head><lb/>n. 55</head>
			<lb/><p>Inter caetera quae tam de plena salute corporis quam
				<lb/>de aliis accidentibus mihi per Dei gratiam pro voto succedunt,
				<lb/>in uno tamen videor facientibus vobis sustinere
				<lb/>defectum, quia de salute vestra non possum frequenter
				<lb/>sicut cupio recreari. Si hoc unum adesset, cuncta mihi ut
				<lb/>volumus prospere agerentur. Recordamini quia ex quo
				<lb/>personam vestram non vidi, litteras non accepi. Sed scire
				<lb/>potestis et etiam sono vocabuli a graeco protracti recte
				<lb/>perpendere, quod epistolae missiones dicuntur, et ideo non
				<lb/>tam praesentium sed absentium adjumenta sunt amicorum
				<lb/>epistolae. Quid ergo fuit, quid obstitit ut absentibus
				<lb/>nobis tamdiu nulla mihi a vobis littera mitteretur, quae
				<lb/>servum vestrum fessum hinc inde negociis et sub panno
				<lb/>tenui nichilominus solis obstantibus fervoribus anhelantem,
				<lb/>leni aura de vestra salute spirante mulceret? Ceterum
				<lb/>etsi me in similibus accusatis, judicium dispar est.
				<lb/>Nam propter infirmitates multorum me ad multa cum
				<lb/>paucissimis nostris remanente et propter hoc multipliciter
				<lb/>occupato, morbo etiam quasi universaliter fervescente,
				<lb/>dum turbarer ob hoc et multum pavescerem, cum
				<lb/>a publicis vacabam negociis, libenter mihi in privatis
				<pb n="351"/>
				<lb/>parcebam; faciebam tamen quod poteram et fas erat,
				<lb/>videlicet vos per omnes ad partes ipsas venientes nuncios
				<lb/>salutando. Ideoque quia credo vos ex iis convicisse, nisi
				<lb/>forte alia penes vos exceptio lateat, quae mei allegata
				<lb/>proponentis elidat, quicquid huc usque fuerit, quicquid
				<lb/>obstiterit, pro Deo rogo ut amodo mihi non faciatis in
				<lb/>hujusmodi parcitatem, quia gravissimum gererem nec
				<lb/>tale delictum veniam mererelur si in culpam similem
			<lb/>similiter iterum caderetis.</p>
		</div>
		<div>
			<head><lb/>n. 56</head>
			<lb/><p>Responsiva ad praecedentem.</p>
			<lb/><p>Peccarem in filio et in devoto delinquerem si patris
				<lb/>fidem in praesentia praestitam servitori absenti non offerrem,
				<lb/>cum praesertim legam semper in regestro memoriae
				<lb/>nec intelligere negligam quanta me semper honorificentia
				<lb/>praevenistis et, ut tractentur aliqua, quanta sollicitudine
				<lb/>procurastis ut a lecto resurgerem quo languebam.
				<lb/>Igitur quam lucrati estis uvae vinum et de messe quam
				<lb/>defendistis a pluvia fructum, si quem dare potest, congruum
				<lb/>colligatis, ne impingatur vobis quoddam quod
				<lb/>nolo dicere vel contemptus, si eam penitus duxeritis
				<lb/>omittendam, a qua etsi nondum plenos manipulos, grana
				<lb/>saltem colligere valeretis, praesertim cum apta sit jugiter
				<lb/>dare pro posse vobis fructum suo tempore graciosum.
				<lb/>Rogo praeterea ut memoriam mei non absorbeat interjectio
				<lb/>Scyllaei maris in vobis nec consideretis si placet
				<lb/>quanta profunditate quae latens est marina Caribdis involvat,
				<lb/>sed quam brevi spatio claro hinc inde lumine
				<lb/>subito tellus utraque sit divisa. Praeter haec si quid acceptum
				<lb/>vobis largiri potest Liguria, licet felicitatem ejus
				<lb/>depravet infelicitas incolarum, requirite; quia non deerit
				<lb/>Ebreo quid offerat gratum domino ex Egypto, cum defectus
			<lb/>habere non valeat locum sub principe glorioso.</p>
		</div>
		<pb n="352"/>
		<div>
			<head><lb/>n. 57</head>
			<lb/><p>Ad pacandum motum et animum principis quem
				<lb/>aemulorum invidia detractionis contra nos flatibus reddidit
				<lb/>inquietum, cum exeniis placidis verbisque suasibilibus
				<lb/>ad curiam sine morae diffugio dirigi providimus
				<lb/>gressus nostros, summopere admonentes ut si qua in
				<lb/>regis curia nuper de statu Siciliae fuerint innovata, vigili
				<lb/>nobis studio per vestras litteras intimetis. Quare donec
				<lb/>ex hiis nobis certitudo facta non fuerit, secundum intersigna
				<lb/>Messanae condicta, abesse non disponemus nec
			<lb/>audemus.</p>
		</div>
		<pb n="353"/>
		<div>
			<head><lb/>n. 58</head>
			<lb/><p>Domino… Panormitano archiepiscopo. Sanus pater
				<lb/>praesentibus culparetur si non sinistra exciperet, quod
				<lb/>languentem october a primo statu depulit, ad quem nec
				<lb/>januarius hactenus revocavit. Patrem utinam roboret
				<lb/>sanitas, prosperitas foveat et gaudia comitentur, nec tamen
				<lb/>longius abscedat a filio, cui si praesentia redditur,
			<lb/>ferrei habilius [id] quo gravatur.</p>
		</div>
		<pb n="354"/>
		<div>
			<head><lb/>n. 59</head>
			<lb/><p>Provideat circumspectio vestra ne in canonem amicitiae
				<lb/>incidatis vel potius incideritis, quo cavetur ne transeant
				<lb/>mentes dilectorum cum loco, ne quaevis oblivio facie
				<lb/>coeli mutata subrepat. Diu quidem et multum praeter
				<lb/>amoris morem siluistis ad patrem et calamus vester tacuit
				<lb/>ad amicum, ubi de vobis ipsis nihil certum misistis
				<lb/>nec saltem sollicitastis eum ad odorem verae dilectionis
				<lb/>recreare quo grata consuetudine pasceretur. Sed
				<lb/>forte ad hoc vel defectum allegabitis vel incusabitis
				<lb/>negligentiam nunciorum. Certe si controversia sub judice
				<lb/>verteretur, de jure elideretur utrumque; sed cum
				<lb/>haec et alia terminanda in utriusque praesentia suspendamus,
				<lb/>ecce ut plena omnia sciatis de nobis, accincti
				<lb/>sumus venire ad curiam, et ut apertius intelligatis, venimus
				<lb/>proposito irrevocabili et voluntate firmissima jam
				<lb/>tenentes pedes ad iter. Ut de hoc vester animus non vacillet,
				<lb/>ecce praemittimus effigiem nostram et non dubiae
				<pb n="355"/>
				<lb/>stipulationis cautelam... latorem praesentium
				<lb/>qui arra est et solutio certa pro nobis, rogantes ut personam
				<lb/>nostram in persona recipiatis ipsius et in figura ejus
			<lb/>nostram effigiem habeatis, ipsum in omnibus, etc…</p>
		</div>
		<div>
			<head><lb/>n. 60</head>
			<lb/><p>P. de Vinea eidem significat imperatoris animum, suadens ei
			<lb/>quod cito veniat.</p>
			<lb/><p>Cum omni devotione vidi litteras vestras et statum vestrum
				<lb/>juxta vota prosperum et salubrem ylariter intellexi;
				<lb/>desideria vestra non patiens ignorare quod communis
				<lb/>dominus noster serenissimus imperator, ut optatis, mente
				<lb/>et corpore prosperatur, remoto Aman procerum et aulae
				<lb/>turbine et ad ponendum. calcaneum in praesentia clericorum
				<lb/>in quos data sibi dudum potestas extitit coacto, ut
				<lb/>ab hiis quos per fas et nefas condempnaverat judicetur.
				<lb/>De Mardocheo vero qui se absentavit a curia imperatoris
				<lb/>impatientia sponsae suae omnes qui spem in eo posuimus,
				<lb/>pro absente languemus expectantes ut redeat et
				<lb/>suae praesentiae lenitate a pristinis affatibus excitata continuo
				<lb/>reficiat anxiatos. Usquequo, pater, vestris erit inutilis
				<lb/>mora vestra! Sane si sic expediit et ecclesiae etiam
				<lb/>votum exegit reditum vestrum, tempus est ut ad curiam
				<lb/>cujus estis alumpnus, quae diu vestri lactis alimenta suscepit,
				<lb/>mentis oculos revolvatis ubi cotidie reponebatis in
				<lb/>horreis Domini manipulos pietatis, pauperes et debiles,
				<lb/>pupillos et viduas misericorditer adjuvantes. Nec erat
				<lb/>insuper vestris inutilis status vester, qui clamant nec inveniunt
				<lb/>adiutorem. Haecce interim immature suadeo, nec
				<lb/>aliquid vestris infallibilibus propono consiliis, licet prae
				<lb/>oculis vestris cuncta quae iis adjacent adjiciam confidenter.
				<lb/>Caeterum ut pauca suggeram sapienti, multa locuta
				<lb/>famae subtrahenda sunt et linguis detrahentium occultanda.
				<pb n="356"/>
				<lb/>Consideretis igitur, si placet, materias redeundi
				<lb/>et quod pro redito vestro consultius videbitur consueta
				<lb/>providentia procuretis. Me vero vestrum sciatis ad omnia
				<lb/>et in iugi cogitatione manere, donec iuxta desiderium
			<lb/>meum reditum vestrum audiero procuratum.</p>
		</div>
		<div>
			<head><lb/>n. 61</head>
			<lb/><p>Idem archiepiscopum eidem quod resumptis viribus ab infirmitate
				<lb/>suum properabit adventum, cum recommendatione cujusdam.
				<lb/>Propter verba labiorum vestrorum ecce incepimus et
				<lb/>persequimur vias duras. Veniemus et venissemus citius
				<lb/>nisi illa infelix Panormitana civitas nos per caloris intemperantiam
			<lb/>et per insultum etiam reumatis impedisset.</p>
			<lb/><p>Sed expedit ut ab ea resumptis viribus quantum possumus
				<lb/>properemus. Sciatis praeterea quod transeunte cum
				<lb/>universitate eo modico quod promissum nobis in Syria
				<lb/>fuerat et in Apulia datum, a quo tale quale vitae subsidium
				<lb/>habebamus, aliis etiam adminiculis in promotione
				<lb/>illius hominis noviter amputatis, in solis et puris remansimus
				<lb/>intellectibus, nec erat nobis aliquis in diversorio
				<lb/>locus. Jam nil aliud restat nobis nisi ut carrum quem
				<lb/>viatores subivimus, sub ea qua intravimus macie repetamus.
				<lb/>Caeterum ecce homo quem de capa in mantellum
				<lb/>convertimus, ad vos venit sperans ut capae simplici,
				<lb/>immo nimis tenui et nimium depilatae praebeatis auxilium
				<lb/>adportandam, ut locum ad cujus regimen datur
				<lb/>protegere valeat a turbine et pluvia. Sollicitudini enim
				<lb/>ejus nil deest quin laudabiliter inceperit et bene laboret,
				<lb/>si in auxilium suum favor intercesserit amicorum. Unde
				<pb n="357"/>
				<lb/>pro Deo juvate eum modis omnibus, ut potestis, ut sentiat
				<lb/>vestrum levamen, qui devote celebrat nomen vestrum.
				<lb/>Audietis praeterea quod vobis dicet et secundum
				<lb/>quod decuerit et expedierit docebitis eum facere quod
			<lb/>videritis faciendum.</p>
		</div>
		<div>
			<head><lb/>n. 62</head>
			<lb/><p>Idem eidem excusando se de mora; exprimit causam morae.
				<lb/>Ad negligentiam vel contemptum nobis imputare vos
				<lb/>nolumus, qui exhortati per vos frequenter et moniti ad
				<lb/>curiam sub quadam tarditate venimus. Causam enim morae
				<lb/>felix illa vel infelix Panormitana civitas nobis dedit,
				<lb/>que suis semper male consuevit rispondere hospitibus
				<lb/>et nunc suo pontifici sic respondet, et illorum quos praevenire
				<lb/>credidimus facti sumus [ex] impedimento sequela.
				<lb/>Exercens enim in nos pestiferas vires suas propositum
				<lb/>itineris nostri suo tempore nos prosequi non permisit.
				<lb/>Sed ecce resumptis viribus tarditatem praeteritam praesenti
				<lb/>festinancia redimentes, ad pedes imperatoriae majestatis
				<lb/>accedemus, rogantes ut per vos, quantum licet,
			<lb/>causam morae ad reditum nostrum sciat.</p>
		</div>
		<div>
			<head><lb/>n. 63</head>
			<lb/><p>Archiepiscopo Barensi Petrus de Vinea et R. Porcastrella.
				<lb/>Nos duo quo vobis unanimes profectuum vestrorum promotio
				<pb n="358"/>
				<lb/>facit unum, unanime vobis consilium mittimus ut
				<lb/>processum quaestionis super ecclesiam Beati Nicholai de
				<lb/>Baro saltem usque ad adventum nostrum ad curiam differatis,
				<lb/>interdictum vestrum contra volentes adire praedictam
				<lb/>ecclesiam editum remittentes. Quod idcirco consulimus
				<lb/>ut de corde principis omnis circa vos evellatur
			<lb/>rancoris occasio, eum causa non subsit.</p>
		</div>
		<div>
			<head><lb/>n. 64</head>
			<lb/><p>Amicitiae novellae sinceritas quae a vestrae curialitatis
				<lb/>effluvio amicabiliter traxit exordium, statim studium
				<lb/>scribentis allexit ac inextricabili quadam dilectionis ymagine
				<lb/>Jacobinum animum informavit. Processus tamen
				<lb/>habitus caritativis argumentis arguitur quod ibi me vestra
				<lb/>praecessit dilectio ubi vos in amorem credideram
				<lb/>praevenisse. Verum eum hoc ex sinceritatis favore processerit,
				<lb/>sic continuo roboretur ut ita me universaliter
				<lb/>admittatis in vestrum, cum ob vestrae dilectionis instructum,
				<lb/>tum ob honorem per vos exhibitum summopere,
				<lb/>quod nulla in me particula serviendi remaneat particulariter
			<lb/>offerenda.</p>
		</div>
		<pb n="359"/>
		<div>
			<head><lb/>n. 65</head>
			<lb/><p>Absit mihi domestica vinea quod ita sit sterilis animo
				<lb/>sicut verbo, quia si non esset tolerabilius suus non dicerer,
				<lb/>et ipsa vel ipse meus competentius taceretur. Hoc,
				<lb/>inquam, absit remotius, ut suus non dicatur alteruter ex
				<lb/>duobus quos una provincia genuit, et una terra lactavit,
				<lb/>et incrementis sequentibus non multum dispar provectus
				<lb/>arrisit; et adhuc etiam absit et tertium, ut lingua non
				<lb/>redoleat inter istos affectum, et haustus vocis non auriga
				<lb/>sit operis, ut mutuo sui dicantur, nec sint: haec inquam
				<lb/>inter mores homines abdicant et natura proscribit. In
				<lb/>his itaque si Petrum aut Jacobum negligentia feriat vel
				<lb/>maculet culpa, perspicacitas vostra mundo jam experta
				<lb/>discutiat, nec, quasi patris verenda rideat, censuram restringat:
				<lb/>non enim pudet argui patrem a filio, si peccavit.
				<lb/>Reor tamen quod me tuetur exceptio, quae tam
				<lb/>peremptoriis quam minoribus subducit aegrotos, et
				<lb/>diem prorogat etiam, dum poenalis instantia moram accusat.
				<lb/>Cum enim multis morer occupatus majoribus, qualem
				<lb/>me dimiseritis oblivio non obduxit. Collectis ergo
				<lb/>per calculos mensibus, usque nunc docebit vos veritas,
				<lb/>qualiter non solum mihi, sed et multis in me mors remedio
				<lb/>fuerit, et vita tormento. Quid itaque mirum, si tunc
				<lb/>non salutavi quem diligo, dum in me crebris accessibus
				<pb n="360"/>
				<lb/>pullulante sola desperatio vivendi viveret et salutis? Sic
				<lb/>igitur in vos invehor dum accusor, et primo secundum
				<lb/>Evangelium infirmus fui, et non visitastis me, quod utinam
				<lb/>in vobis senatus superior quasi culpam non arguet,
				<lb/>nec neglectum solum id judicans obstupescat! Ha fili,
				<lb/>fili, quantum multis est amarum silentium, quorum loquela
				<lb/>dulcescit et probat regula, quia augmentatur per
				<lb/>similia simile, et assumitur secundum materiam quae
				<lb/>tractatur. Amaricavit me morbus dum fremuit, nec minus
				<lb/>Petri scribentis officium adversus me, dum suspendit.
				<lb/>Sermo tamen prolixior, quem posset materia texere,
				<lb/>breviatur, et de culpa vel offensa si extitit, pace data,
				<lb/>rogo quatenus de triumphalibus auspiciis domini et prospero
				<lb/>statu vestro patrem Petrus frequenter laetificet, nil
				<lb/>annectens excusatorium sic dicendo: «Ha pater, pater,
				<lb/>quem gaudia distrahunt, hunc alludere calamo non permittunt.»
				<lb/>Fateor, sed tempus in hujusmodi non per momenta
				<lb/>sic tollitur, ut quies vel otium non alternet, alioquin
			<lb/>defectum concluderet ille versiculus:</p>
			<lb/><p>Quod caret alterna requie, durabile non est,
				<lb/>Totum ergo remittitur, et nihil ex praeteritis imputatur,
			<lb/>dum modo Petri per litteras suus Jacobus confortetur.</p>
		</div>
		<div>
			<head><lb/>n. 66</head>
			<lb/><p>Idem eidem et super eodem.</p>
			<lb/><p>Semper crescit culpa, quamdiu differtur emenda, et
				<lb/>mora quae ingruit, donec purgetur, morosior judicatur.
				<lb/>Olim, credo, scripsi ne diutius sub hac mora languescerem,
				<lb/>et in vobis claustra silentii precatus sum reserari,
				<lb/>quae mihi longo jam tempore dum ostiarius clausit patri,
				<lb/>filius amarum vulnus inflixit, cui recta medela nunc paratur,
			<lb/>ut praescripto silentio mutus hactenus jam loquatur.</p>
		</div>
		<pb n="361"/>
		<div>
			<head><lb/>n. 67</head>
			<lb/><p>Item scribit Petro dominus Capuanus, et primo laudat eum,
			<lb/>et postea mordaciter reprehendit.</p>
			<lb/><p>Nondum me salutaverat epistola quam misisti, cum ex
				<lb/>duabus missis a me non levis querela perstreperet, tanquam
				<lb/>eas in incertum direxerim, ut per arida climata
				<lb/>gelidum aera salutarent. Ideoque se relegatas potius causabantur
				<lb/>quam missas, dum ad illum receperant legationis
				<lb/>officium, cui sensus et probitas quietem invident,
				<lb/>magisque sibi domesticant discursus quam status, quem
				<lb/>sic per fastigia sublimia distrahunt, quod modicum in
				<lb/>eo minoribus familiaritatibus relinquant. Igitur dum
				<lb/>querelis hujusmodi mentem divellerent, ac si mihi veris
				<lb/>objectionibus conclusissent, tua subito responsalis se
				<lb/>obtulit, et indicto silentio murmuri, spiritum in me pacificavit
				<lb/>quiete. Nec mora, nexus tarditatis rumpitur,
				<lb/>facies epistolae revelatur, ridet species quia nisi defuerit
				<lb/>colorum varietas, figurabat picturam. Sed quam primum
				<lb/>per clausulas diffunditur oculus, miratur legentis studium,
				<lb/>si potuit in nomine tale ingenium concipi, quod
				<lb/>tantam verborum pariret majestatem. Volebam (fateor)
				<lb/>turbam quae aderat postico fallere, ut familiarius mecum
				<lb/>essem, ne tam dulciloquii vel stilla deflueret, quae
				<lb/>legentis sensibus raperetur. Credis ne potuerim, quin
				<lb/>citius odor vineae domum repleverit, quandoquidem in
				<lb/>facie Jacobi, quam aliqui nondum viderant, Petri paginam
				<lb/>jam legebant. Fit concursus ad lectionem, urgeor,
				<lb/>oblectat series, mulcetur auditor, sed sudant ingenia,
				<lb/>dum satagunt provehi ad alta tribunalia styli. Occurrit
			<lb/>tandem ille versiculus:</p>
			<lb/><p>Non cuivis homini contingit adire Corinthum.</p>
			<lb/><p>Sed beatus qui intelligit, neque curam negligit; sed dum
				<lb/>vacat surculis insertis, surculos sibi inserit ex electa vinea
				<pb n="362"/>
				<lb/>Petri: erit tandem ut talis insitio propaginetur in
				<lb/>vitem, quandoquidem ex magisterio judicis quisquis familiariter
				<lb/>legerit acinos, cito certo certius germinabit racemos.
				<lb/>Haec credo pauca sufficiunt, ne scribentis gloria
				<lb/>penes me videatur neglecta, sive quod humiliatur ad veniam,
				<lb/>ubi conscientiam non arguit culpa, sive quod in
				<lb/>verbi cythara patrem filius, sanus languidum, fortis debilem
				<lb/>confortavit. In finibus tamen istis, quia metam sibi
				<lb/>non assignavit epistola, forte gestiens calcibus lascivire,
				<lb/>cogor longius progredi, ne mihi quid inhaereat ex illius
				<lb/>scoria dicti: ubi scilicet durum et impossibile jactitas ut
				<lb/>ad increpanda patris eloquia non exsurgas. Pudet verbi,
				<lb/>quo sibi contrarius pungitur et quisquis post veniam contumeliosus
				<lb/>offertur, praesertim si patrem increpet filius,
				<lb/>quae contumelia non redimitur hirco vel pecude, sed
				<lb/>tanquam crimen maximum, corripitur morte. Et certe si
				<lb/>terrerent plerosque filios tonitrua scripturarum, etiam si
				<lb/>facies eorum patres conspuerent, oculos irreverentiae
				<lb/>non levarent. Redeat igitur ad se filius, et sic secum cognoscet
				<lb/>quod extra se lapsus eum linguae portavit. Hoc
				<lb/>enim rectius esse potuit cordi flebile et oculo lachrymosum,
				<lb/>ne surreptum tibi patrem vana causaretur opinio,
				<lb/>tanquam in te didicerim eventus secernere, ut plauderem
				<lb/>prosperis et terga darem adversis. Die tamen, si recolis,
				<lb/>hujusmodi scholae limina sicubi videris plantis Jacobi
				<lb/>trita? Audeo dicere: poterit in amicis et specialiter in te,
				<lb/>fili mi, de constantia crimen ingeri, sed nunquam mutabilitas
				<lb/>exprobrari. Non credo talem imaginem quod de
				<lb/>me sculpat veritas, etiamsi penes te mens ingeniosa coloret.
				<lb/>Ideoque potuit sequens clausula de cordis atrio non
				<lb/>erumpere, ut irrigationem domesticae vineae translatam
				<lb/>in alias diceret, ex quibus sic lambruscas colligo, quia de
				<lb/>uvis famesco. Amen dico tibi, tales nescio, quanquam ex
				<lb/>lambruscis non semper sit usus sterilis, dum vinum
				<pb n="363"/>
				<lb/>liquor colorat pallidum, et in floris substantia grato
				<lb/>saporat odore. Caeterum non intelligo unde locus fuerit
				<lb/>tam gravi querelae, ubi nil sum conscius quod inter
				<lb/>amicos et proximos in me debilitaretur affectus, quin
				<lb/>Jacobum Petri et Petrum Jacobi profiterer. Quae sane
				<lb/>professio, firmis provecta radicibus, ita senuit olim in juvene
				<lb/>ut quotidie pubescat in sene. Valeat ergo Petrus
				<lb/>meus et vinea mea, et quiescat in hoc calamus, ut inter
				<lb/>amicos et proximos vel vicinos, Petrus apud me nulli
			<lb/>scribatur secundus.</p>
		</div>
		<div>
			<head><lb/>n. 68</head>
			<lb/><p>In hac epistola magister Petrus de Vineis confitetur
			<lb/>se culpabilem, unde petit veniam.</p>
			<lb/><p>Pater mi, quum terribilia mihi verborum vestrorum
				<lb/>sublimia mittitis quorum nec tactus ardorem manus sustinent,
				<lb/>nec oculi possunt tolerare fulgorem, non sunt hominis
				<lb/>oculi lincei nec humeri gigantei, quod sermonum
				<lb/>vestrorum profunditatem inspicere et sententiarum pondera
				<lb/>valeant sustinere. Vix aliquando postquam a vobis
				<lb/>abfui, lingua vestra se mihi levem exhibuit, vix se manus
				<lb/>vestra pacificam, quin contentionem verborum proferret
				<lb/>epistola, vel correctionem virgae dextera minaretur.
				<lb/>O quam blandus et efficax fuit ille primus meae culpae delator!
				<lb/>O quam veridici testimonii testis exceptione qualibet
				<lb/>major, qui sic atrocem injuriam filii detulit, sic veraciter
				<lb/>comprobavit, ut radicatam in fundo puri cordis
				<lb/>offensam evellere filius, proh dolor, jam frustra laboret!
				<lb/>Certe, pater, si vidissent oculi vestri coram se de filio
				<lb/>quod aure aliis dicentibus audivistis, non sic irremediabiliter
				<lb/>visa visu colligere quam audita concipere debuissetis
				<lb/>auditu. Sed ut manifestissime pateat, nimis declivis
				<lb/>et fluxibilis via est auris ad omnia, nimis tenax, dum
				<pb n="364"/>
				<lb/>facile verbum ingreditur, et ingressum digeritur citius
				<lb/>quam vomatur. Indulgeat ei Deus, qui patrem sic credulum
				<lb/>commovit in filium innocentem, nec miremini quod
				<lb/>ignosco tam leviter circa me tam graviter delinquenti.
				<lb/>Induxit hoc etenim non culpae vel veniae levitas, sed
				<lb/>exempli cupido, quo potiri vos, pater, libentissime cuperem,
				<lb/>ut sicut ego deferentis misereor, vos delato similiter
				<lb/>ignoscatis, ac si forsan (quod absit) in tantum offensa
				<lb/>circa cordis vestri nervos radicata convaluit, ut aliquatenus
				<lb/>erui vel evelli non possit, utque, quod est severius,
				<lb/>defensionis copiam, quam nulla delatis calamitas abstulit,
				<lb/>denegetis, in hoc saltem mihi vestra paternitas, licet
				<lb/>irata, consentiat ut suppresso quantum libet nomine delatoris,
				<lb/>cujus aut quorum non sum ego prorsus ignarus,
				<lb/>delati criminis qualitas detegatur. Et si de me licet taciti
				<lb/>quaeritis quid exinde postquam scivero, nisi causam
				<lb/>amaritudinis consequar, respondebo, vel in vero motus
				<lb/>vestri laudabo justiciam, quanquam forsan veniam
				<lb/>laudare non possim, vel in falso meam innocentiam commendabo.
				<lb/>Consequar etiam adhuc aliud quod tum audita
				<lb/>commissi facinoris qualitate, vel desperabo de venia, vel
				<lb/>satisfactionem quamlibet imparem reputabo; nec vobiscum
				<lb/>postea, sed mecum ipse confligam, et pugna vestra,
				<lb/>etiam me jacente, desideratum victoribus exitum sortietur.
				<lb/>Desinetis postmodum aures meas verborum vestrorum
				<lb/>tonitruis propulsare, nec voluntatem meam accusabitis
				<lb/>amplius, nec provocabitis voluntatem, dicentes quod
				<lb/>sive velim sive nolim patrem, compatriotam, concivem
				<lb/>vos habeam, dominum et amicum: nec praesenti sub
				<lb/>virga diceretis hoc filio, quod absenti per literas intonatis.
				<lb/>Dicite mihi, quaeso, pater et domine, quando et qualiter
				<lb/>ego unquam hoc volui, quod beneficium patris, conversationem
				<lb/>civis et puritatem amici, si placet vobis hoc
				<lb/>scribere, recusarem; imo si in aliquo patri dicenti liceat
				<pb n="365"/>
				<lb/>contradicere filio, prorsus contrarium procuravi, adeo
				<lb/>quod de hoc solum vereor ne me apud vos amici mei vel
				<lb/>inimici potius forte detulerint, quod circa me patris affectum,
				<lb/>concivis gratiam et amici puritatem a diebus aliquibus
				<lb/>citra aut enervatam invenerim, aut (ut mihimet
				<lb/>blandiar) retardatam. Finiam igitur, et jucundiori fine
				<lb/>perficiam quam incoepi; veniam expeto si loquendo profusius,
				<lb/>si scribendo forsan amarius dolentis filii et innocentis
				<lb/>conscientiae vena defluxit; et aperta voce clamabo
				<lb/>quod me vos habere patrem oporteat, concivem expediat,
			<lb/>et delectet amicum.</p>
		</div>
		<div>
			<head><lb/>n. 69</head>
			<lb/><p>In hac epistola concludit dominus Capuanus, et consolatur,
			<lb/>laudando eum de dictamine.</p>
			<lb/><p>Inter nos jam sufficit verbis agi, Petrus sit Jacobi et
				<lb/>Jacobus Petri: imo sic fit utriusque alteruter, ut prospera
				<lb/>dum contigerint, quasi plena promptuaria eructent
				<lb/>ex hoc in illum, et inter unum et reliquum verus amor
				<lb/>dividatur per semissem. Super his hactenus lusit invicem
				<lb/>calamus, sed lyra dulcisona juvenis psallere senem
				<lb/>fecit, per quod patris discussit rudia filii docta manus. Sint
				<lb/>igitur haec inter nos, quasi terram cordis praesciderit
				<lb/>verbi vomer ad cultum, semenque sparserit affectus ad
				<lb/>fructum, ut herba deinceps coalescat in segetem, et in
				<lb/>culmo spica proficiat, ut gravescat. Fient autem haec, si
				<lb/>partus conceptum exerat, si suscipiat formam materia,
				<lb/>et circa nos si quis esurit, spicam quam produximus,
				<lb/>colligat qua fruatur. Annon sic habet scriptura: «Qui
				<lb/>frumentum abscondit maledicetur in populis?» Absit ergo
				<lb/>quod Petrus vel Jacobus frumentum favoris et operis,
				<lb/>eum alteri expedit, alter obtegat sub aristis, quae sunt
				<lb/>detractionum aculei et mendacii punctiones. Stillent ergo
				<lb/>montes dulcedinem quasi tales fecerit nos Deus in nostris,
				<pb n="366"/>
				<lb/>quia lac et mel colles fluent, si ex nobis quos caro proximat,
				<lb/>carnis debitus vigor alat; salva tamen fide per omnia,
				<lb/>ne quid voluntatis pereat, nec quid de jussis praetereat
				<lb/>dominantis, contra quem si quis impetit, mundi et
				<lb/>sanguinis necessitudo pellatur. Pro Deo, fili, quia Deo
				<lb/>servies, nullus apud te, qui meus es, serviatur extraneus,
				<lb/>ut patrem dedigneris judicem, si quis meum judicem
				<lb/>offendat eorum. Super hiis inquam N. organum ad
			<lb/>filium debuit esse patris.</p>
		</div>
		<div>
			<head><lb/>n. 70</head>
			<lb/><p>Si liber apud te superscribitur in quo sub paragraphis
				<lb/>diligentium testimonia distinguuntur, ibi, ni fallor, praesul
				<lb/>Capuanus sculpitur ut inter alios praecipuus tituletur, etc.
				<pb n="367"/>
				<lb/>Petrus de Vinea eidem archiepiscopo significat quod praesentavit
				<lb/>exenia sua imperatori, confortando eum in aegritudine.
				<lb/>Renitente consilio quorumdam ex nostris et nimiam
				<lb/>zeli vestri perfectionem conscientiae scrupulis adscribente,
				<lb/>factum est, pater, quod imperastis, quia et quantitatem
				<lb/>missarum rerum circumspectio principis habuit et
				<lb/>circumspectio qualitatem missionis attendit. Serenitatem
				<lb/>etiam vultus ejus cum audivit archiepiscopum Capuanum
				<lb/>[non adhuc ita desperatum], lator praesentium nuntius
				<lb/>vester vidit. Et nichilominus affectum ipsius epistola
				<lb/>vobis remissa testatur, quoniam ab intentione jubentis et
				<lb/>verbis dictantis industria procul dubio non recessit. Vos
				<lb/>igitur, reverende pater, qui dominis servire fideliter et
				<lb/>placere devotis utiliter didicistis, placeatis etiam nobis
				<lb/>vitae vestrae telam quam desperationis acutae novacula
				<lb/>non praecidit, consuetis et debitis medicinae remediis
				<lb/>confoventes. Nec sit vobis idcirco mori solatium, quod sit
				<lb/>propter aegritudinis taedia longius vivere dolorosum. Me
				<lb/>autem, si tamen patri morienti superero, vestris amicum
				<lb/>in morte relinquitis quem vobis devotum revera habebatis
			<lb/>in vita.</p>
		</div>
		<pb n="368"/>
		<div>
			<head><lb/>n. 72</head>
			<lb/><p>Fredericus archiepiscopo Capuano confortando ipsum
			<lb/>in infirmitate sua.</p>
			<lb/><p>Recepit nostra serenitas delegata tui viventis exenia
				<lb/>gratius per te ipsum quam si legata tuae supremae voluntatis
				<lb/>haec eadem testamentarius distributor aut quivis
				<lb/>haeres legitimus delegasset; ac in eis non tam rerum relictarum
				<lb/>inspeximus quantitatem quam relinquentis affectum,
				<lb/>et ipsius extremi judicii consideravimus qualitatem
				<lb/>quod apud te, prout evidenter agnoscimus, conscientiae
				<lb/>tuae fidelis integritas compulit et beneficiorum nostrorum
				<lb/>grata memoria quam agentis in ultimis etiam spiritus
				<lb/>retinebat, induxit. Et quum sicut audivimus, adhuc
				<lb/>te lectus adversae valetudinis teneat, nec in totum evanuit
				<lb/>spes salutis, ad resumendas convalescentiae vires,
				<lb/>recepto praesenti hilariter nostrae confortationis antidoto,
				<lb/>tanto debes instantius aspirare quanto salutem tuam
				<lb/>nulla sicut accepimus desperatione praecisam, quam pluribus
				<lb/>fructuosam et specialiter nostris fore sentis obsequiis
			<lb/>opportunam.</p>
		</div>
		<div>
			<head><lb/>n. 73</head>
			<lb/><p>Magistro G. de Tocco Nicolaus de Rocca. – Quia virum
				<lb/>virtute conspicuum alloquor, verba vellem dirigere condita
				<lb/>si possem scientiae condimento, ut quod simplex
				<lb/>scribentis affectio non valeret, demulcentibus saltem littera
				<lb/>comitata suffragiis suavius insonnaret. Quod mihi
				<pb n="369"/>
				<lb/>licet imperitia deneget, posse prohibeat et subrepat oblivio,
				<lb/>index tamen voluntatis devotio cognoscatur. Cum
				<lb/>igitur, sicut scire vos autumo, cunctaquae constant, pater
				<lb/>et domine, data sint homini, facta pro homine, subjecta
				<lb/>homini, sibi concessa [est] desuper cunctis potentia dominandi,
				<lb/>sed eum diversorum sit diversa sentire, diversis
				<lb/>datur hominibus diversa fruendi rebus opinio: alteri qui
				<lb/>quantumlibet divitiis affluat et honore grandescat, largitatis
				<lb/>virtute succinctus, liberalitatis dexteram aperit,
				<lb/>devotorum amicorumque precibus flexibilis, non elatus;
				<lb/>alteri qui quanto magis habundet in opibus, parcitatis
				<lb/>marcore perstrictus et cupiditatis caecae vitio circumplexus,
				<lb/>nedum pulsantibus foris in atrio rebus opima
				<lb/>caducibus (sic) ejus dextera reseretur, verumtamen nehinc
				<lb/>inde congestae pecuniae congeries minuatur, in
				<lb/>gazophilantium immo in possidentium infamiam, quinimo
				<lb/>possessionis subjectae censui congregatae, torpore
				<lb/>largitatis utendo gelidus et tepidus consummator abstinet
				<lb/>ab utendis, rebus se, non sibi res penitus subjungendo;
				<lb/>alteri qui quantumlibet paupertatis mole gravetur
				<lb/>et quantumvis inopiae pondere comprimatur, beatae
				<lb/>paupertatis fomentis innixus, non suspirans ad grandia,
				<lb/>sed circumvecta laetitiae paupertate contentus se divitem
				<lb/>reputat, et quod parum superest sibi satis est. Cum rerum
				<lb/>igitur fortuna mutabilis quae cui vult hilarem se ostendit,
				<lb/>quem vult in nubile amplexatur, cujus in rota volubili
				<lb/>quisque convolvitur, vobis per Dei gratiam feliciter
				<lb/>direxerit, gressus vestros felicibus auspiciis sublimando,
				<lb/>gaudeo satis et votivus affecto ut illius gratia a quo vobis
				<lb/>collati honoris fastigia conferuntur, dierum longitudo
			<lb/>per consequens feliciter evolvatur.</p>
		</div>
		<pb n="370"/>
		<div>
			<head><lb/>n. 74</head>
			<lb/><p>Magistris P. de Vineis et G. de Tocco Nicolaus de Rocca.
				<lb/>Etsi conceptum jam diutino temporis tractu propositum
				<lb/>quod torpens hucusque silentii sera perstrinxit,
				<lb/>imprudentiae rigor inficiat et negligentiae fere nota respergat,
				<lb/>caute tamen purgatur inertia et improvidentiae
				<lb/>sic livor abluitur quod, quanquam neglecta scribentis
				<lb/>aviditas hactenus sibi quodammodo displicendo siluerit,
				<lb/>salubrius tamen speravit et credidit ut tacentis coloni
				<lb/>qualitas cognosceretur a fructibus, quanquam experimento
				<lb/>suorum improvisa relationis jactantia testaretur.
				<lb/>Reputavi quoque decentius alienis conticens detegi labiis
				<lb/>quam per arrogantiae vitiosae suffragium, quae cujuslibet
				<lb/>orationis deturpat officium, superstitiosus vestris aspectibus
				<lb/>attendendus (?). Ne vero reddar ulterius de mora
				<lb/>culpabilis et de negligentia vitiosus, labores assiduos quibus
				<lb/>corpus quotidie lacessitur et anima, tanquam fidelis
				<lb/>et passivus interpres vestrae benignitatis auditui quae
				<lb/>cunctorum causas diligenter examinat, aggredior relaturus.
				<lb/>In quibus quanquam malis ut (?) patiens ore sit doctior,
				<lb/>eum omnis fere passio in actu sit potior quam sermone,
				<lb/>quantum tamen sermoni licuerit, lectio vobis
				<lb/>epistolae praesentis exponat. Fuit itaque, domine, quod
				<lb/>postquam officium registrandi quod bajuli sibi crediti
				<lb/>totum imbibit animum, velut quaedam me species servitutis,
				<pb n="371"/>
				<lb/>implicuit, quasi factus corpus unum eum calamo
				<lb/>et persona eadem eum quaterno; sic sudavi frequenter et
				<lb/>alxi, sic me labor continuus indesinenter oppressit, prout
				<lb/>datus mihi testis illati martyrii quaternio profitetur, quod
				<lb/>insufficientia de caetero pro me satis sufficienter allegat
				<lb/>ac praeter personalis afflictionis angustias, expensarum
				<lb/>suffragium quod est saepe laboriosis ossibus consolationis
				<lb/>emplaustrum, sicut vestram non dubito latere notitiam,
				<lb/>laboribus non respondet. Et quod est omni labore crudelius,
				<lb/>juvenilis vigor ingenii quod quales quales studendi
				<lb/>primitias de lactantis jam ubere suxerat, dum exercitantis
				<lb/>deberet pasci cibariis, in manualem, proh dolor! operam
				<lb/>confluii quicquid sibi debebat exercitationis afferri. Nec
				<lb/>tam laboriosi jugo martyrii collum voluntarius supposuissem
				<lb/>et humeros, nisi prius passionis instantia melioris
				<lb/>boni praesagia promisisset. Sed eum habeat spes improba
				<lb/>proprium ut nunquam extimet satis esse quod
				<lb/>recepit, semper meus in statera fiduciae suspensus [est]
				<lb/>animus ut aliquam beneficii fecundioris particulam de
				<lb/>tanti puteo laboris subjectus exhauriat et devotus attingat.
				<lb/>Imploratur ergo vestrae benignitatis officium ut eum
				<lb/>anni jam circulum ei ultra, si verum fatear, in labore
				<lb/>registrandi consumpserim et consumi jam fere nequeat
				<lb/>ultra conditio, vel reditum si placeat licentietis ad propria,
				<lb/>vel in domo summi principis in qua mansiones
				<lb/>multae sunt, locum ubi gratius et fructuosius serviam
				<lb/>praefigatis. Cum benefaciendi quibuslibet regnet in pectore
				<lb/>vestro potentia, dum reseret nemo quod clauditis
				<lb/>et quod reseratis per consequens nemo claudat, regnet
				<lb/>[quoque] scientia dum, si me non fallat opinio, scire vobis
				<lb/>datum est quicquid utilitatis sub pallio solis absconditur
				<lb/>praeter septem signacula forsitan clausi libri; regnet et
				<pb n="372"/>
				<lb/>debitum, dum si quidquid virtutis habuerit in vos mater
				<lb/>natura jam confluit, ex necessitate quadam in alios effunditis
				<lb/>quod habetis. Ut currus igitur currat aequalis quem
				<lb/>perficit in rotarum parelitatem quaternitas, in vobis
			<lb/>quaeso nascatur et alia voluntas utinam quasi grata.</p>
		</div>
		<div>
			<head><lb/>n. 75</head>
			<lb/><p>Responsiva magistri Petri de Vineis ad Nicolaum de Rocca.
				<lb/>Inter tot excelsa virorum ingenia quos in aula Cesarea
				<lb/>fecunda rhetoricae diutius ubera lactaverunt, extenderis
				<lb/>manum ad aratrum, Nicolae rhetor, nobis occurris.
				<lb/>Incognitus, sera pudoris et verecundiae clavibus obseratus,
				<lb/>vocis articulo prorumpis interdum, et tanquam ex
				<lb/>vase tenero gutta restagnans latere interius plenitudinem
				<lb/>profitetur. Ob quam ne foras eruptuet et ne liquor
				<lb/>in vacuum dispergatur, verecundus vasa receptionis efflagitas
				<lb/>in quae quicquid eductum exterius ingeniosus acceperis,
				<lb/>collectum interius operosus infundas. Agrum
				<lb/>matura iam segete coopertum falcibus nostris exponis,
				<lb/>promptam beatitudinem renovans antiquorum, superveniente
				<lb/>socordia temporum nostrorum obductam. Quae
				<lb/>dum petitionem publicam publicorum bonorum virtuosam
				<lb/>potius quam ambitiosam petentibus reputabat, dum
				<lb/>ex multis competitoribus magis ydoneo bravium concedebat,
				<lb/>virtutes latere diutius et insufficientias abtegi non
				<lb/>sinebat; ad certamen huismodi certatores certa fiducia
				<lb/>producebat, virtus armabat interior ut exterioris gloriae
				<lb/>praeconium flagitarent, quando vel factum sine lite consilium
				<lb/>vel obtentam de lite victoriam centumvirale judicium
				<lb/>decernebat. Pellem igitur veterem nova clamide
				<lb/>consuens ac velut armis antiquis novus athleta prosiliens,
				<pb n="373"/>
				<lb/>novum officium vetustae consuetudinis auctoritate deposcis,
				<lb/>fieri desideras in augusto palatio de registratore
				<lb/>magister notarius vel ut typice dicatur, urbanus de laboratore
				<lb/>colonus. Ad quod fiducialiter expetendum, eo
				<lb/>saltem accedis audacior quo de voti consummatione securior,
				<lb/>dum nec praesentes competitores invenias nec
				<lb/>expectes, non quod de meritorum suffragio forte diffiderent
				<lb/>concurrentes, sed quia cavere titulo potius eligunt
				<lb/>quam ejus affligi dispendiis et laboribus fatigari. Sicque
				<lb/>grata simplicis honoris habuit quae duplicis oneris gravitate
				<lb/>pensantur. Haec tamen, ut verum fatear, a iam receptis
				<lb/>ad gratiam et ad epistolas regias evocatis tantum
				<lb/>accipis; quantumcumque de talibus inusitent, quantumcumque
				<lb/>a plena parapside colla detorqueant, nunquam
				<lb/>aut raro mensam propositionis effugiunt nec abhominata
				<lb/>fastidiis fercula derelinquunt. Qui si forsan hoc faciunt
				<lb/>ut simulate per fraudem abhominationis ingenio te retrahant
				<lb/>appetentes, tu nullo modo stupefactus abscedas,
				<lb/>timidus pedem non retrahas, sed ad ostium humeros
				<lb/>virtuosus impingas. Et ut pulsanti tibi paterfamilias noster
				<lb/>et dominus aperiri praecipiat, Petrus tuus labiorum
				<lb/>claves, intercessionis benivolae preces, sufficientiae tuae
				<lb/>benignus interpres, cum se locus et tempus ingesserint,
				<lb/>favorabiliter domino praesentabit, velut qui teste supremo
				<lb/>judice, quoslibet hujusmodi vestes nuptiales habentes
				<lb/>libenter ad nuptias introduco, nullius unquam consortis
				<lb/>impatiens, quin potius omnium avidus et ad vineae tam
				<lb/>largae vindemiam me prorsus insufficientissimum reputans,
			<lb/>mecum associare quam plurimos ambiam collectores.</p>
		</div>
		<pb n="374"/>
		<div>
			<head><lb/>n. 76</head>
			<lb/><p>Mittitur acephala cedula Nicolao de Rocca per Petrum de Vinea.
				<lb/>Credo quod labores asperos homo facilius tolerat quos
				<lb/>mollire potest colloquiis amicorum. Propter quod ego
				<lb/>judiciariae potestatis onus tam imbecillitate corporis
				<lb/>quam officii necessitate difficile sociorum confabulationibus
				<lb/>lenire desiderans, te, carissime, deprecor cum quo
				<lb/>familiarior mihi potest esse collatio, ut litterarum tuarum
				<lb/>solatiis poenas meas frequenter allevies, sciturus
				<lb/>quod tibi etiam verborum lenimenta proficiunt qui laborum
			<lb/>similia pateris detrimenta.</p>
		</div>
		<div>
			<head><lb/>n. 77</head>
			<lb/><p>Respondet Nicolaus de Rocca magistro Petro de Vinea.
				<lb/>Primis nudatis interulis occurrit oratorius scribentis
				<lb/>affectibus hiis diebus sub dubietate libelliis, qui nec
				<lb/>personam expressim mittentis intitulans nec receptoris
				<lb/>essentiam subfigurans judiciarii ritus ornamento redoluit,
				<lb/>dum labores judiciarios suasione molliri dictaminis
				<lb/>exquisivit. Errasse si quidem videbatur ille succinctus
				<lb/>interpres in invium, dum ad me dyametrum dirigens
				<lb/>lactis indicia de petrae soliditate mungebat. Sed bajulantis
				<lb/>nota conditio ad ipsius receptionem paulisper manum
				<lb/>recipientis provocavit erroneam, et conceptae dubietatis
				<lb/>articulum qualis qualis fidei specie coloravit. Sane,
				<lb/>si verum fatear nec sit mihi missor incognitus, unde dominus
				<lb/>invitari debuerat inde famulus redditur invitatus,
				<pb n="375"/>
				<lb/>unde lenta procurrisse credebat epistola inde proventa
				<lb/>claudicans nomen induit responsalis. Quae devocionis
				<lb/>exenia sub gratiarum amictu reportans, ut sit formae
				<lb/>relatrix in reditu quam inter nos ad mutuae collationis
				<lb/>applausus edere placet, in posterum specialis mittitur
			<lb/>procuratrix.</p>
		</div>
		<div>
			<head><lb/>n. 78</head>
			<lb/><p>Nicolao de Rocca Petrus de Vinea
				<lb/>Quod informis epistola nomen non signavit opificis,
				<lb/>quod quaerendum expressius non notavit amicum, causa
				<lb/>fuit ne in scriptione domini pomposa procederet et quaesitum
				<lb/>socium intitulationis ope cognosceret quem experti
				<lb/>ducis indicio facilius poterat invenire. Quae si peregrina,
				<lb/>si devia sine paranymphi suffragio tua penetralia quaesivisset,
				<lb/>ad edendum magistri vocabulum nullatenus debuisset
				<lb/>urgeri. Quae cum se nuntiam jus dicentis assereret,
				<lb/>nisi multa receptoris intervenisset ignavia, satis
				<lb/>assumi poterat quod is ex judicibus tecum ludere coeperat
				<lb/>qui iocis similibus confligere consuevit. Verumtamen
				<lb/>quocumque modo vel latoris notitia vel stylo dictaminis
				<lb/>cognoveris dictatorem, tua fecunda responsio sine suffragatoris
				<lb/>auxilio tui praestantis ingenii detegit ubertatem.
				<lb/>Propter quod non videor, ut dixisti, in te lac, de
				<lb/>lapide stolido mungere, sed de philosophiae plenis uberibus
				<lb/>lactea pocula prudenter haurire. Scio enim quod
				<lb/>qui cotidie tanta exhibes, qui talia indesinenter effundis,
				<lb/>nisi scientiae opibus affluenter afflueres, iam tua liberalitas
				<lb/>defecisset. Eya ergo, frater, scribas assidue nec te
				<lb/>taedeat de thesauro isto tales margaritas educere, cum
				<lb/>aperte coniicias quod tua opulentia opulentior redditur
				<lb/>largitate. Denique oratio tua laudes suas quasi proventa
				<lb/>non perdidit, immo eo laudabilior est effecta quo politis
				<lb/>diuturnitate sermonibus eleganter et provide improvisa
			<lb/>respondit.</p>
		</div>
		<pb n="376"/>
		<div>
			<head><lb/>n. 79</head>
			<lb/><p>Respondet Nicolaus magistro Petro de Vinea.</p>
			<lb/><p>In sororis praemissae suffragium praegnans coloribus
				<lb/>excusatrix venit epistola quam misistis. Quae tanquam
				<lb/>efficientis causae munita praesidiis ad obtinendam de
				<lb/>lite victoriam, multas secum et varias evidentis rationis
				<lb/>allegationes adduxit. In cujus conflictu sic vinci totaliter
				<lb/>reputans, ad vindictam inermis suppliciter dictantis postulat
				<lb/>uterus ut quocienscumque de calamo tenui nudam
				<lb/>ad vos et rudem pariet paranympham, linguae vestrae
				<lb/>suavitas quae necessarios habet in talibus exornationis
				<lb/>amictus, nudum operiat, incoctum quaeso reducat ad
				<lb/>fabricam, scabrositates elimet et emendationis stilo poliat
				<lb/>impolitum. Est enim quae vires mihi modicas minorat
				<lb/>ingenii, laboris assidui taedium, causa praecipua
				<lb/>quae temerariae validitate potentiae nedum ornari quod
				<lb/>dicitur impediti sed dictionem etiam simplicem interdicit,
				<lb/>dum operantis humeris continua fatigatione fragilibus
				<lb/>tam aspero jugo suppositis, vix respirationis hora
				<lb/>conceditur, vix cogitationi tempus ydoneum nisi quod a
				<lb/>furtivo praedone subripitur, operario relaxatur. Sed
				<lb/>tamquam ignis delatus in gremio, quicquid interius forsitan
				<lb/>repentine colligitur, manualis curae perplexitas
				<lb/>ebibit, quicquid temptatio passim pensantis eruptuat,
				<lb/>de quaternionis cura sollicitudo continua, quem mihi rerum
				<lb/>eventus poenalitatis sociavit interpretem, ambitiosa
			<lb/>consumit.</p>
		</div>
		<div>
			<head><lb/>n. 80</head>
			<lb/><p>Nicolao Petrus.</p>
			<lb/><p>Quoscumque triumphos de duello dictaminis strenuus
				<lb/>praestoleris athleta, ego tamen etsi fortuna consentiat,
				<lb/>nullam quaero de amicabili dimicatione victoriam, ex
				<lb/>qua certando solummodo reddatur pugil lingua fecundior,
				<lb/>ex qua pugnationis audacia vincendo succumberet,
				<pb n="377"/>
				<lb/>quia dum deficeret hostis obstaculum, virtus exercitio
				<lb/>valida otioso tripudio perderetur. Sequitur ergo ut adversario
				<lb/>tuo non cedendo, sed confligendo complaceas,
				<lb/>qui tunc succubuisse se crederet cum obicem non haberet.
				<lb/>Quod autem ludendo rogitas ut tuae orationis verba
				<lb/>discutiens incompta comam et condiam incondita, facerem
				<lb/>utique quod hortaris nisi quod vereor ne dum cultus
				<lb/>adderetur incultior et pro insipido insipidior poneretur,
				<lb/>corrigenda correctio ludibriosa ludibriis haberetur. Tua
				<lb/>igitur lima tibi soli sufficiat, quae nedum tui operis novit
				<lb/>expurgare rubiginem, sed aliorum sordes et sordida didicit
				<lb/>elimare. Praeterea laboris incommoda rescribens
				<lb/>conquereris quibus sic dicis ligatas manus ad calamum
				<lb/>ut etiam momento non audeas ad dictamen animos relaxare.
				<lb/>Amice, confiteor quod libertas ingenii dum servili
				<lb/>servitio premitur, nec pensat loqui nec potest vera
				<lb/>discernere, et si quando forsitan se familiari furto subripiens
				<lb/>ad scribendum, aliqua reperit de incumbentis
				<lb/>oneris expeditione sollicita, tolerabilius eligit inculta depromere
				<lb/>quam necessarii cessatione servitii se quaestionibus
				<lb/>immiscere. Verumtamen, frater, in te ista non
				<lb/>video; immo si te tanti operis opinor opificem, congruentius
				<lb/>convenit opinari ut vel divinum geras ingenium vel
				<lb/>nullis perplexitatibus praepediatur humanum. Etenim
				<lb/>dum tantae elegantiae dictamen inspicitur, dictatoris
				<lb/>profunda profunditas aut crederetur superum fulta suffragiis
				<lb/>aut nullis occupationibus impedita. Igitur cum
				<lb/>replicationibus istis tua sufficienter elidatur exceptio,
				<lb/>si non allegatur ydonior, ab incepto conflictu non poteris
			<lb/>excusari.</p>
		</div>
		<div>
			<head><lb/>n. 81</head>
			<lb/><p>Respondet Nicolaus de Rocca eidem Petro de Vinea.
				<lb/>Etsi victoriae titulos, prout replicantis industria cauta
				<lb/>subintulit, in responsalis pavidae serie quam paupere
				<pb n="378"/>
				<lb/>veste contexerat, excipientis stupor inseruit, nunquam
				<lb/>tamen victoriosis extolli suffragiis in altercationis coeptae
				<lb/>conflictibus animus rescribere superbus appetiit, nec per
				<lb/>cessionis ingratae remedium remissus confligere desperavit;
				<lb/>sed tanto robustius insistere credidi quanto sapidius
				<lb/>mihi cedit ad gratiam ejus gratis invenisse colloquium,
				<lb/>cujus vernantis linguae suasio tam nobiles
				<lb/>suadelas eruptuat, cujus intuitus ad tam familiaris collationis
				<lb/>retransitiva commercia precis multiplicis debuit
				<lb/>pretio invitari. Illud verumtamen vindictae fastigium
				<lb/>quod traxit ad consequentiam legentis auctoritas, si dictantis
				<lb/>conscientia litteram sociasset, ad coeptum tantummodo
				<lb/>salutationis defalcatae litigium si lectoris placuisset
				<lb/>aspectibus, potuit retorqueri. Nec peccavit sane, si verum
				<lb/>fateor, supplicis oratoris intentio, dum ad orationis informis
				<lb/>reformanda mysteria limae vestrae quaesivit auxilium
				<lb/>et vestrae conformitatis perfectio petebatur. Solet
				<lb/>enim raro vel nunquam rigor opificis dampnare quod
				<lb/>edidit. Solet et rarius per se viciosae dictionis enormitas
				<lb/>accusare patronum; sed cum sagacius cujuslibet nota
				<lb/>discriminis alienae mordacitatis impulsibus arguatur,
				<lb/>elegi decentius omne quod scribitur vestrae correctionis
				<lb/>stimulo relinquendum, quod superstitiosa praesertim perplexitas
				<lb/>implicat, quod cura continua laborantis infestat.
				<lb/>Super eo denique quo proponentis elidebatur exceptio
				<lb/>prioris adhuc clypei munita repagulo, sic vestrae replicationis
				<lb/>argumenta refellit quod licet verborum acies
				<lb/>quae per subreptionem frequenter tenuis archa diffibulat,
				<lb/>quae minus bene Cyclopis fabrica decoquit, aliquid
				<lb/>vobis ut dicitis saporis adducat, facit hoc utique, si me
				<lb/>non fallat opinio, discretionis vestrae benignitas quae
				<lb/>cantica sibi displicere non patitur, dum nexu dilectionis
				<lb/>amplectitur citharoedum. Propter quod ista sufficiat triplicata
			<lb/>defensio, donec successivis insultibus impugnetur.</p>
		</div>
		<pb n="379"/>
		<div>
			<head><lb/>n. 82</head>
			<lb/><p>Nicolao de Rocca Petrus de Vinea.</p>
			<lb/><p>Etsi non sit de more pugnantium indefessos humeros
				<lb/>congressionis appetere, ego tamen in hac palaestra dictaminis
				<lb/>optavi semper hostis audaciam et colluctationis instantiam
				<lb/>inflexibilem requisivi, quum ut opinor, quocumque
				<lb/>fugientis terga persequitur aut non rebellantem
				<lb/>percutit inimicum, turpia bella congreditur et ignominiosa
				<lb/>victoria gloriatur. Propter quod gratulor utique
				<lb/>quod dimicatio contrarii militis quae videbatur imbecillitate
				<lb/>nescio utrum simulata lentescere, collectis animis
				<lb/>fortes et agiles vires exercitat; etiam bellator sic coepit
				<lb/>bellicosus irrumpere ut qualiter pridie credidi debilitate
				<lb/>succumbere, hodie videam sublimitate potentiae triumphare.
				<lb/>Restat igitur [ut] in expertum militem insilire metuat
				<lb/>tyronis improbitas, cum quo confligere strenuum,
				<lb/>cum quo contendere virtuosum. A quo si prosterni forte
				<lb/>contingeret, nulla casus infamia, dum gigantis immensitas
				<lb/>vinceret hominem et formicam tenuem moles opprimeret
				<lb/>elephantis. Illud verumtamen quod frequens
				<lb/>oppugnationis oratio flagitat, ut mea cote enses et gladios
				<lb/>acuam a quibus vulnera sentio, de quibus exitium reformido,
				<lb/>bellica jura rejiciunt quae nimis grave disjudicant
				<lb/>ut aliquis ad suae victoriae gloriam de inimico suffragia
				<lb/>debeat postulare, et dum fidem inter hostes esse non imperant,
				<lb/>fraudem et facinus inter eos non prohibent inveniri.
				<lb/>Igitur cesset in posterum perniciosa petitio, ne si fortassis
				<lb/>pugil dolo pugilis sentiret incommodum, dum non
				<lb/>posset de imminenti perfidia conqueri, fidem suam supervacuo
				<lb/>causaretur. Denique, frater, ut ex litterarum fine
				<lb/>conjicias quod ad te principia diriguntur, omni adulatione
				<pb n="380"/>
				<lb/>deposita, noveris quod mihi tuae facundiae dulciloquia
				<lb/>placuerunt, cum qua conferre placet, cum qua disceptare
				<lb/>delectat; sciturus quia, si grave non tuleris quod lyram
				<lb/>tuam scribentis penna sollicitet, nulla negotii poterit intervenire
				<lb/>peplexitas quae me a pulsatione tam utili et
			<lb/>responsione tam congrua valeat avocare.</p>
		</div>
		<div>
			<head><lb/>n. 83</head>
			<lb/><p>Respondet Nicolaus de Rocca eidem Petro de Vinea.
				<lb/>Per strenui bellatoris industriam verborum gracilis
				<lb/>reciprocata commixtio legentis affectibus quem hostem
				<lb/>intitulat, in sui esse satius placere non potuit. Sed in hoc
				<lb/>tantisper caute me pepugit, in hoe sub recti seu potius ridiculi
				<lb/>specie materiali desperationis adduxit quod acum
				<lb/>inter ferramenta commiscuit et me quasi pulicem ad
				<lb/>animalia grandia comparavit, novas mihi potentiae plumas
				<lb/>attribuens et recentis notas noviter sublimitatis impingens,
				<lb/>qui teste styli suffragio nec conceptum in dimicatione
				<lb/>mutavi propositum, nec variam, Deus videat, ex
				<lb/>accidentis cujuslibet involucro voluntatem. Ex hoc siquidem
				<lb/>cauta conjicitur dimicantis auctoritas ut dum
				<lb/>praeter bellicae legis auspicia, hostis insignia tot praeconiis
				<lb/>extulit, dum oppugnationis obstaculum tot laudibus
				<lb/>hypocritis trutinavit, eo magis promptuarium laudati
				<lb/>tepesceret quo confidentius interioris hominis pensato
				<lb/>judicio magis aperte diffideret, dum nichil sibi de contingentibus
				<lb/>invenit nec appenditiarum aliquam sibi praedicat
				<lb/>veritatem. Dixistis praeterea non esse quaerendum
				<lb/>ab hoste suffragium. Domine, fateor quod habet manualis
				<lb/>conflictus regula proprium ut hostilem instantiam
				<lb/>hasta bellicantis exaggeret et fraude doloque quo praevalet
				<lb/>circumveniat inimicum. Sed linguae loquacitas utilis
				<lb/>in aenigmate jurgii quod orationis blandae suasio
				<pb n="381"/>
				<lb/>reddit audacius, tanqtiam ferrum quod ferri polituris
				<lb/>acuitur, quanto praedignius purgari se cogitat, tanto
				<lb/>pignoris emolumenta fecundioris acquirit. Ne igitur obvius
				<lb/>reddar et displicens unde placere credidi, forsan
				<lb/>insipidus, illa repetita petitio sub silentii clave recluditur,
				<lb/>oblatae pennae vestrae mysterio tanto recipiendo
				<lb/>solennius quanto quae sine cithara luderet, discordiam
			<lb/>lyrae modificans gratiorem efficiet melodiam.</p>
		</div>
		<div>
			<head><lb/>n. 84</head>
			<lb/><p>Magistro P. Nicolaus de Rocca.</p>
			<lb/><p>Gavisus sum satis in lectione litterarum vestrarum,
				<lb/>dum non nisi amicabile verbum placidis affectibus offerebat.
				<lb/>Nescio tamen si in corde et corde (sic) loquti fueritis,
				<lb/>cum consanguinei vestri quorum spes dependet a
				<lb/>vobis, aliud faciant quam scripsistis. Et sic dum verbis
				<lb/>vestris eorum sunt facta difformia vel expresse contraria,
				<lb/>quid causam hujus varietatis adduxerit infra pectus
				<lb/>vestrum debita revolutione pensate. Ego tamen qui amicus
				<lb/>amicis et vobis praecipue necessaria lege dilectionis
				<lb/>astringor, quid super hoc fieri possit et debeat provisioni
				<lb/>vestrae committo. Nec tamen credatis propterea sic abbreviatum
				<lb/>fore me viribus ut facultas mihi tales propulsandi
				<lb/>molestias denegetur. Super negotio autem fratris
				<lb/>mei dirigi litteras quas vestra dilectio persuasi, praesentium
				<lb/>negotiorum et temporis qualitas diligenter considerata
				<pb n="382"/>
				<lb/>non patitur. Propter quod, amice carissime, vos
				<lb/>qui super hoc studium procurationis apponitis, omnem
				<lb/>sollicitudinem principiis adhibete ut juxta verbum vestrum
			<lb/>in quo jam rete laxavi, desiderata negotii consummatio videatur.</p>
		</div>
		<div>
			<head><lb/>n. 85</head>
			<lb/><p>Magistro Petro Nicolaus de Rocca.</p>
			<lb/><p>Si arbitrantis non fallatur opinio et opinantis arbitrium
				<lb/>non fraudetur, inter omnia quae divina potentia
				<lb/>doctrinae vestrae gratificari posset, nil profecto vobis
				<lb/>jocundius extimo quam si vestrae fecunditatis gremium
				<lb/>novae prolis foetum multiplicet ad hoc ut scientiae
				<lb/>poculis satiando famelicos, qui velut filii a vestris
				<lb/>dependent uberibus, intendatis palmites vestrae generosae
				<lb/>propaginis in scolares. Haec sunt namque docentis
				<lb/>ad discipulum certissima pignora, dum plantat in
				<lb/>alium quod in se novit esse plantatum. Nam licet
				<lb/>vitae spiraculum pereat, non tamen deperit in doctrina;
				<lb/>licet ut homo desinat, non tamen desinit ut magister.
				<lb/>Interest ergo vestra cujus uterus semper genuit indefessus
				<lb/>et parere novos filios non desistit, nostra fovere
				<lb/>plantamina et plantas si quae succreverint irrigare. Inter
				<lb/>quos tanquam minimus, qui vester sum totus, cum in
				<lb/>florum et frondium productione prodierim, ut fructus
				<lb/>pariam tanto fortius moveri debet sinus vestrae prudentiae
				<lb/>quanto felicius exaltantur famae vestrae praeconia
				<lb/>si novum constituitis plantatorem. Cum igitur in proprii
				<lb/>natalis partibus, instinctu quorumdam scolarium,
				<lb/>in arte dictaminis proposuerim aliquid implicitum explicare
				<lb/>et aestivi temporis dies qui mihi ad requiem post
				<lb/>quotidianos labores hyemis conceduntur, ad communem
				<lb/>utilitatem studentium consummare, per vestrae peto discretionis
				<lb/>gratiam a coetu doctorum omnium mihi licentiam
				<lb/>impetrari ut, licet particularia studia sint penitus
				<pb n="383"/>
				<lb/>interdicta, mihi ad gratiam cum tempus nunc instet,
			<lb/>generalis studii docendi remedium concedatur.</p>
		</div>
		<div>
			<head><lb/>n. 86</head>
			<lb/><p>... Cognato Nicolaus de Rocca clericus.</p>
			<lb/><p>Scripsi tibi aliquando et consequenter oretenus replicavi
				<lb/>ut illi puellae de Rocca G. nomine conferres ad victum
				<lb/>aliquid, ne ego saltem apud Dominum ex patrato
				<lb/>commercio demererer. Sed tu verbum meum taliter
				<lb/>osservasti ut nec eam etiam respexeris, potum aquae
				<lb/>sibi in auxilium exhibendo. Nunc autem licet ut audio
				<lb/>peperit puerum, tu tamen circa eam et natum ejus
				<lb/>parcitatem solitam non omittis. Profecto deberet te conscientiae
				<lb/>tuae pudor arguere super hiis quae ex tanta
				<lb/>avaritia commisisti, cum debuisses de bonis propriis
				<lb/>illi amore mei aliquid erogare, etiam si de bonis meis
				<lb/>aliquid non haberes. Videas ergo qualiter circa id honori
				<lb/>meo hucusque detuleris, cum debuisses puerum
				<lb/>ipsum extra villam Sancti... ad tegendam meam
				<lb/>infamiam mittere nutriendum, ut notam criminis evitarem.
				<lb/>Volo igitur ut si de honore meo est aliqua tibi
				<lb/>cura, eidem G. pro se et filio necessaria de bonis meis
				<lb/>faciens ministrari, puerum ipsum sicut tibi videbitur extra
				<lb/>dictum locum in aliquo remoto loco caute facias enutriri,
			<lb/>ita quod saltem affectum ad me dirigere videaris.</p>
		</div>
		<pb n="384"/>
		<div>
			<head><lb/>n. 87</head>
			<lb/><p>Episcopo Pactensi Nicolaus de Rocca.</p>
			<lb/><p>Multiplici vobis, domine, ratione congaudeo quod in
				<lb/>paradiso deliciarum et loco pascuae fortunae vos celebris
				<lb/>felicitas collocavit. Gaudeo quippe vos Ligurum accidentia
				<lb/>subito non timere tonitrua. Gaudeo viarum discriminosis
				<lb/>eventibus et hospitiorum non minus dubiis cessisse
				<lb/>periculis. Gaudeo vos illam virtutem, securitatis alumpnam,
				<lb/>levius verbo quam facto portabilem, rerum sophisticam,
				<lb/>melius ori quam corpori consonam, qua jam nos
				<lb/>omnes ditatos inspicimus, corporalem inopiam non sentire.
				<lb/>Gaudeo sospites adesse vos corpore ut sistat saltem
				<lb/>personae secundae suffragium cui passiones absentium
				<lb/>familiari quodammodo conquestione monstrentur. Gaudeo
				<lb/>vos abesse loco, non animo, manifesta ratione praesumens
				<lb/>quod exaudibilis utinam in ore vestro frequentetur
				<lb/>oratio, solis nostri circuitum metientis jam bina
				<lb/>temporum seu fastidita potius revolutione a Liguria ad
				<lb/>hemispherium fertilis et redolentis Apuliae crebris intercessionibus
				<lb/>vocativa. Haec igitur anxius potius recitare
				<lb/>quam scribere, eatenus me vobis offero, domine, quatenus
				<lb/>ad nutum recipere me placeat et habere. Cujus si
				<pb n="385"/>
				<lb/>quidem conditiones et statum qualibet scriptum lucidius
				<lb/>vobis lator praesentium referet viva voce. Unum verumtamen
				<lb/>scriptura non praeterit quod si locus sit conjecturis
				<lb/>in talibus, jam pedem in streugam ereximus, ad
				<lb/>lares patrios nisi fortunae protervitas consueta, quod
			<lb/>absit, impedimenta trajiciat, celeriter redituri.</p>
		</div>
		<div>
			<head><lb/>n. 88</head>
			<lb/><p>Domino magistro justiciario Nicolaus de Rocca.
				<lb/>Moram meam quam plus debito famulorum hucusque
				<lb/>defectus ingesserat, utinam ego paratus exciperem subito
				<lb/>fortunae fallacia quae in eodem neminem patitur esse
				<lb/>situ. Quamvis post domini nostri casum me in plerisque
				<lb/>tantisper ex hujus temporis tempestate pupugerit, nuper
				<lb/>tamen graviora mihi praeter personae periculum jacula
				<lb/>jactare non potuit. Dum enim, carissime domine, frater
				<lb/>meus… qui nichil mihi de bonis suis elapso jam
				<lb/>longo tempore nolens vel impotens destinarat, nunc majorem
				<lb/>partem suorum quaestuum per mare transmitteret,
				<lb/>quaesita longi temporis brevis hora consumpsit. Veniens
				<lb/>namque nuntius ejus in quadam trieride Gaietana quae
				<lb/>Gaietanos quamplures et dominum etiam de… ferebat,
				<lb/>apud Plumbinum ubi tanquam in terra fidelium invenire
				<lb/>juvamina confidebat, pecunia et rebus suis aliis
				<lb/>usque ad ultimum quadrantem per… Pisanos extitit
				<lb/>spoliatus. Ex quo licet passi sunt plures Gaietani dispendium
				<lb/>et sic posset esse miseris solatium socios habere
				<lb/>poenarum, ego tamen dampnum meum solus in camera
				<lb/>defleo et fortunae turbinem quae me sic crudeliter perculit,
				<lb/>non sine cordis laceratione deploro. Nec doleo
				<lb/>dampnum simpliciter, carissime domine, cum si conditionem
				<lb/>meam infra meipsum commetior, ad victum mihi
				<lb/>panis et aqua sufficeret, sed considero quod deficiente
				<lb/>nunc mihi tempore prospero quod me non multum divitem
				<lb/>dereliquit, auxilium istud in quo aliquantulum coeperam
				<pb n="386"/>
				<lb/>confidisse defecit. Considero etiam quod frater meus
				<lb/>qui tenaces semper habuit manus ad munera, vel tepebit
				<lb/>penitus in mittendo de cetero, vel religionis alicujus
				<lb/>assumet habitum ex casus hujusmodi crudelitate turbatus.
				<lb/>Ego vero Gaietam propterea bis accessi ut per Gaietanos
				<lb/>qui tanquam dampni participes indempnitatis mihi
				<lb/>remedium licet frustra promittunt, super hiis possem
				<lb/>consilium invenire. Et idcirco, carissime domine, personam
				<lb/>vestram quae mihi est non solum in prosperitate
				<lb/>solatium, sed in adversis etiam delectamen, visurus venire
				<lb/>non potui. Scribo vobis tamen haec omnia tanquam illi
				<lb/>cui volo, debeo et teneor omnia negotia propalare. Vos
				<lb/>itaque, domine, prosperum vestrum statum et si redire
				<lb/>ad partes istas in proximo vel in Arpino morari diutius
			<lb/>proponatis, mihi vestro dignemini nunciare si placet.</p>
		</div>
		<div>
			<head><lb/>n. 89</head>
			<lb/><p>Domino G. de Cusentia Nicolaus de Rocca.</p>
			<lb/><p>Quod post discessum vestrum labore confractos, frigoris
				<lb/>algore torpentes, nivis gelidae candore conspersos et
				<lb/>jejunii pressura famelicos sub votiva tecta Venusii placidus
				<lb/>vos hospes induxit et sufficienter ut scribitis articulis
				<lb/>singulis per opposita satisfecit, satis laetanter id
				<lb/>audio et residentis moram propterea magis laudo. Sane
				<lb/>si amici fuisset et socii consilio creditum, potuisset forsitan
				<lb/>actionum gravis illa congeries, quantumvis hospitii
				<lb/>reconciliata successu, vel praecaveri totaliter vel in melius
				<lb/>circumscribi, ut expectatus tantisper eventus quem
				<lb/>quarumdam dierum subsequentia peperisset, viam veritatis
				<lb/>instrueret et auram efficeret itinerantibus gratiorem.
				<lb/>Sed istud placuit inchoare viagium, temptare nives
				<lb/>et frigoris frangere caumata, sed potius eis frangi. Cur
				<lb/>non etiam placuit ista praecidere et in alio quidem vestro,
				<lb/>quod erat quasi viatoribus obvium, hospitio declinare
				<pb n="387"/>
				<lb/>ut saltem vobis fugator Boreae fieret Teramum (?)
				<lb/>Ibi enim receptaculum competens defendens ab ymbribus,
				<lb/>ibi grata requies post laborem, lignorum copia
				<lb/>contra frigus, refectionis mensa dapifera contra famem,
				<lb/>Bacchi diversa genera genitiva laeticiae et quaevis optativa
				<lb/>ventricolis gratanter vobis obsequi potuissent. Sed
				<lb/>forsitan hoc evenit ut contrariorum disciplina sit eadem,
				<lb/>succedentibus prosperis in quibus vos illa forsitan meminisse
				<lb/>juvabit; judicetis verius de adversis et discatis
				<lb/>in posterum amicorum consiliis dare fidem. Ego quidem
				<lb/>reditum vestrum proximum ut et felicem Fogiae votivus
				<lb/>expecto, vos hylariter recepturus ibidem et in cellam
				<lb/>vinariam inducturus, ubi a dextris et a sinistris vina tripudiant,
				<lb/>quae bibentibus decies repetita placebunt; et si
				<lb/>quicquam de materia frigoris montani tuleritis, contra
			<lb/>brumae cujuslibet et nivis obstaculum probabiliter triumphabunt.</p>
		</div>
		<div>
			<head><lb/>n. 90</head>
			<lb/><p>Domino G. de Cusentia Nicolaus de Rocca.</p>
			<lb/><p>Ut loquar ad litteram, satis me pavit littera quam misistis.
				<lb/>Ex cujus sapore dulcifluo fructus exuberans mentem
				<lb/>erexit, spem fovit, flduciam roboravit. Scitis enim
				<lb/>quod quamvis domestica statio grata sit animo, si temporis
				<lb/>tamen qualitas et conquassationis humanae conflictus
				<lb/>qui non nisi superum favore contunditur, attente
				<lb/>pensantur, nunquam me sic segnities familiaris involveret,
				<lb/>nunquam uxorius demulceret amplexus aut statuti
				<lb/>itineris otia delectarent ut continue delectarer in montibus,
				<lb/>nisi de persona vestra confiderem et in prosperitatis
				<lb/>vestrae successibus respirarem. In hoc etiam confidentiae
				<lb/>nutrimento non sic eligo quiete dissolvi ut domini nostri
				<lb/>a quo salus omnium et vita dependent, servitia rejecisse
				<lb/>conspiciar et a servitiis aestimer ut mancus abjectus.
				<lb/>Propter quod vobis confidenter insinuo quod licet mihi
				<pb n="388"/>
				<lb/>dudum mandatum dominicum misissetis ut ad comitem
				<lb/>… me transferens cum eo usque ad felicem reditum
				<lb/>vestrum de Sicilia remanerem, quia tamen processu
				<lb/>vestro sicut Deo placuerit revocato et eodem comite ad
				<lb/>domini praesentiam accersito, videtur jam ipsius mandati
				<lb/>causa cessasse, quid mihi sit agendum in antea mihi
			<lb/>quaeso per litteras injungatis.</p>
		</div>
		<div>
			<head><lb/>n. 91</head>
			<lb/><p>Domino G. de Cusentia Nicolaus de Rocca.</p>
			<lb/><p>Saepe vobis intentionem meam per litteras indicandam
				<lb/>colorum appositione depingerem et accurata qua possem
				<lb/>operis interjectione sulcarem, ut forsan accederet mittentis
				<lb/>devotio comparata favoris dignitate placentior, et
				<lb/>quas recipientis in pectore benivolentiae remansisse non
				<lb/>ambigo scintillulas, attentior excitaret. Sed quo magis
				<lb/>confido vel diligo, eo potius dubitans pertimesco ne sensus
				<lb/>vester distractus ad varia, dum majorum rerum turba
				<lb/>comprimitur et occupationum ardua congressione calcatur,
				<lb/>curas negligat carentes instantia et litteras quae
				<lb/>necessitatem non indicant, oculis praetereat semiclausis.
				<lb/>Nec mirum fateor, cum inter horas singulas quas reverenda
				<lb/>vobis domini praesentia subripit et dilationis impatiens
				<lb/>jussionum exequutio festina subducit, quas tolerabilis
				<lb/>amicorum importunitas adimit et clamantis in
				<lb/>atrio populi petitio tumultuosa conquassat, quas etiam
				<lb/>inspiciendo vicissim et utinam pro meritis compensando
				<lb/>notariorum vestrorum opera, frequenter expenditis et
				<pb n="389"/>
				<lb/>in ipsorum expeditionibus exercetis, sic spiritus vester
				<lb/>ut credo praesentium perplexitate contunditur quod nisi
				<lb/>humeros haberetis suetos ad sarcinam, ad signationem
				<lb/>absentium minus sufficiens redderetur. Nam si forsitan,
				<lb/>ut verbis alludam, de tot negotiis aliquid otii prudenter
				<lb/>excerpitis, illud in re militari de cetero quae parum
				<lb/>habet commune cum litteris, vos expedit curiose consumere
				<lb/>et de armorum judicio, cum tyronis in vobis jam
				<lb/>nomen effluxerit, non solum verbo sed facto tractare.
				<lb/>Confisus tamen absens ego quantumlibet dum maxime
				<lb/>de amicitiae circumferentiis agitis, coram vobis semper
				<lb/>ymaginarie reddere me praesentem, ad vos latorem praesentium
				<lb/>fiduciose transmitto, ut quid mihi sit agendum
			<lb/>in antea mihi quaeso consiliariter rescribatis.</p>
		</div>
		<div>
			<head><lb/>n. 92</head>
			<lb/><p>Eorum fratri et amico karissimo… illi duo connomii Nicolaus
				<lb/>de Rocca et Nicolaus de Sancto P. salutem quam amor
				<lb/>in fratribus et caritas exigit in amicis. Per Nicolaum de
			<lb/>Rocca.</p>
			<lb/><p>Votum vestrum sub pulcra verborum seu placida coloratione
				<lb/>transmissum exauditionis ad gratiam libenter
				<lb/>admisimus, velut qui cordis vobis et nominis idemptitate
				<lb/>conformes in nobis ipsis retinere confidimus quod alter
				<lb/>in alterum mutua receptatione transfundit, nec excitari
				<lb/>quaesivimus adjectione calcarium, ubi de vestra non minus
				<lb/>quam propria melioratione solliciti tanquam votivi
				<lb/>nobiscum habere contiguum quem animo diligebamus
				<lb/>absentem, priusquam nobis in lucem vestra petitio prodiisset,
				<lb/>effectum sibi dedimus quem quaerebat. Nondum
				<lb/>enim pagina quam misistis legationis suae metas attigerat,
				<lb/>cum adventu vestro ad curiam Caesaris per nostram
				<lb/>instantiam procurato, vocationis ad vos litterae quas
				<pb n="390"/>
				<lb/>jam recepisse vos credimus emanarant, ut inter quos
				<lb/>binarius numerus imperfectus quodammodo videbatur,
				<lb/>per aggregationem tertii quem ardenter appetimus, extremitates
				<lb/>imperfecti cujuslibet trinitas collecta suaviter
				<lb/>restauraret. Sed dubitamus et merito ne per celerem
				<lb/>expeditionem negotii res desiderata viluerit, dum quem
				<lb/>anxium desiderio pendente cognovimus, nunc segnem et
				<lb/>tepidum consummato sentimus. Solet enim inter infantes
				<lb/>vel amatores aliquando qui ipsa qualitate negotii juvenescunt,
				<lb/>vota fortius fervere si pendeant et tanto cupidis
				<lb/>animis viliora se reddere quanto maturiora concurrunt.
				<lb/>Vos autem, carissime frater et socio, quem desideria concepta
				<lb/>trans (?) juvenem metiri debere seu posse confidimus,
				<lb/>cum vobis ad januam res petita pervenit, ipsam
				<lb/>libenter excipite, dampnate desidiam, moras abrumpite,
				<lb/>et cum paratis semper differre nocuit, spes pulcra vos
				<lb/>foveat quod tam debile, tam leve principium fortuna celebrior
			<lb/>subsequetur.</p>
		</div>
		<div>
			<head><lb/>n. 93</head>
			<lb/><p>Honoris coronantis et gloriae sub diversis titulis nomen
				<lb/>habentibus, universis in sortem domini evocatis, N. de
				<lb/>Rocka nichil ad praesens petere quam quod petitur exaudiri.
				<lb/>Populus gentium variis circumplexus eventibus de
				<lb/>salutis regula turbata conqueritur et turbati signi discordiam
				<lb/>condolet in signato, dum salutifera virtus in
				<pb n="391"/>
				<lb/>Salvo retrograda, rescripto non obtento laetitiae, legittimo
				<lb/>mentita colono, per peregrinos exulat incolas, et
				<lb/>sic ejus manus jam tepida, nominis mentiente vocabulo,
				<lb/>contrarietatem adjicit in subjecto. Etenim pro oratione
				<lb/>singultuosa deprimitur in magistro Salvo pacis essentia;
				<lb/>humanorum distemperante temperie et accidentium superveniente
				<lb/>rubigine, substantialis formae qualitas alteratur.
				<lb/>Deus nunquam voluit nec velle debuit hujus salutis
				<lb/>praesumptivae diem discessus praedicere populo, ut ad
				<lb/>minus contra valitudinis succedentis audaciam quae in
				<lb/>tam commune surgit exitium, sufficientis opinionis obstaculo
				<lb/>et defensionis praesidio muniretur. Ejus namque
				<lb/>compassionis brachium capita multorum amplectitur,
				<lb/>dum mater ipsa fidelitas in tam fideli filio patiente turbatur,
				<lb/>humilitas condolet, eclipsatur honestas et virtus
				<lb/>eloquentiae quae ipso vivente vivebat, nostro patitur in
				<lb/>infirmo et in solo prosternitur. Nam per eum sedebat in
				<lb/>solio triumphata, ac praeter impedimenta clandestina
				<lb/>virtutum cancellariae chorus nobilis et decorus cujus
				<lb/>pars non erat exigua, per ejus absentiam cancello tenacissimo
				<lb/>dissoluto imperfectam superficiem repraesentat.
				<lb/>A cujus tanquam a patris plenis lacte uberibus licet omnes,
				<lb/>praecipue tamen quos notae titulus superscribit, tanquam
				<lb/>dilecti filii dependentes, turbantur ex merito, qui
				<lb/>velut fons irriguus Eufraten aquas dulcedinis fundens in
				<lb/>gentibus, dejectum oratione Tullium suae linguae mysterio
				<lb/>reformabat. Ad ejus igitur primaevae restitutionis
				<lb/>ymaginem, cum cumulatae preces precantis affectum exprimant
				<lb/>et venerabiliori instantia emolliant animum concedentis,
				<lb/>una quaeso mecum, cui tanto subest materia
				<lb/>dolendi prolixior quanto de suae sospitatis adventu fecundioris
				<lb/>gratiae fiducia separetur, ad sedentis in throno
				<pb n="392"/>
				<lb/>potentiam intercessores assistite, ut ubi alternae conditionis
				<lb/>disparitas et dissona vocis emissio affectum suspenderet
				<lb/>imperantis et executionem petitionis forsitan impediret,
				<lb/>oratione multiplici divinam movente clementiam
				<lb/>et vocum congerie summam gratiam excitante, pugnet
				<lb/>et stimulet salutem circumvagam, et velocius terminans
				<lb/>cursum suum [ad] metam perveniat et medicinam adjiciat
				<lb/>salutarem, per quam infirma roboret membra patris et
			<lb/>expectantium filiorum votivis successibus vota restauret.</p>
		</div>
		<div>
			<head><lb/>n. 94</head>
			<lb/><p>Epistola de commendatione dictaminis cujusdam (?) magistri.
				<lb/>Viros fortes et agiles solet tantummodo petrosa Rocca
				<lb/>mittere, et ut nomina rebus consonent, montani generant
				<lb/>montuosos, cum grossa substantia non nisi artificialiter
				<lb/>transeat in subtilem. Sed habes tu, frater, unde patriae
				<lb/>vicium redimas, dum animum ornasti moribus; solus tu
				<lb/>habes in dictando quod totus Roccanus populus nullis
				<lb/>temporibus invenerunt. Unum tamen in te reprehendit
				<lb/>amicus quod vis scientiam in pectore claudere, quae persaepe
				<lb/>ruptis marginibus tanquam de pleno gurgite supervacua
				<lb/>licet localiter emanat. Aperi igitur thesauros
				<lb/>tuos amicis et sociis, et die nova quae placeant; scribe
				<lb/>quae redoleant et informent, ut bonum in tanto commercio
				<lb/>deductum non solum aliis clareat, sed tibi salubrius
			<lb/>elucescat.</p>
		</div>
		<pb n="393"/>
		<div>
			<head><lb/>n. 95</head>
			<lb/><p>Responsiva.</p>
			<lb/><p>Sine tituli praefiguratione notabili pagina quaedam
				<lb/>conspicua Roccano nuper illuxit, quae petrosae Roccae
				<lb/>viros et fortes et agiles per augmenta rationis vulgariter
				<lb/>attribuens, a suae proprietatis archivo injuste exclusit
				<lb/>altitudinis metas, cujus et puncta velut ad centrum tendentia,
				<lb/>quae quanto viciniora sunt aetheri, tanto subtilioris
				<lb/>aeris deputata suffragio, ut effectus causae non
				<lb/>discrepet, viros subtilitatem patiuntur suscepturos. Si
				<lb/>rationem considerasset increpantis objectio, non invenisset
				<lb/>quod in Rocca posset arguere nec in suprema dampnare,
				<lb/>de cujus corpore membrum explicitum de dictaminis
				<lb/>operibus quibus me verbotenus dixistis affluere,
				<lb/>artis efficaciter excusasset inopia. Parvitas tamen ingenii
				<lb/>quod, si quando commonitum vel peregrinis exemplis
				<lb/>inductum aliquid de cruda massa temptet educere,
				<lb/>curis domesticis impeditur, efficacius quaeso coram vobis
			<lb/>alleget.</p>
		</div>
		<div>
			<head><lb/>n. 96</head>
			<lb/><p>Epistola missa magistro N. ut debeat amico artem dictaminis
			<lb/>revelare.</p>
			<lb/><p>Surrexisti, frater, alter Nicholaus confessor in curia,
				<lb/>ut sicut illum [praecipuum] miraculis sancta narrat Ecclesia,
				<lb/>sic te fateantur et recitent principem curiales.
				<lb/>Hujusmodi suave oleum tumba distillat; cum dulciloquio
				<lb/>sermonis praesentialiter apud nos famosus existis. Exurge,
				<lb/>frater, ne lateas, resera claustrum spiritualis scientiae
				<lb/>quum [apud] lectores veteres vivescat memoria et modernos
			<lb/>juvenes veneranda quadam senectute venustet.</p>
		</div>
		<pb n="394"/>
		<div>
			<head><lb/>n. 97</head>
			<lb/><p>Responsiva.</p>
			<lb/><p>Nuper dum linguae meae gladium de vagina silentii ubi
				<lb/>nedum immiserat, sed etiam fabricarat oblivio, ad certamen
				<lb/>dictaminis quaedam causa necessitatis excuteret,
				<lb/>inventus est tam solida rubigine coopertus, tantisque
				<lb/>tineae morsibus ulceratus quod nisi ad extractionem ejus
				<lb/>limae vestrae laboret asperitas et remigio gratioso nostrae
				<lb/>ratis officia subsequantur, ad palestram dictaminis
				<lb/>jam reperitur inutilis, dum turbata jam cuspide atque
				<lb/>impedimentis quodammodo carceralibus impedita dubitatione
				<lb/>sub obscura nec hostili timeatur incuria nec cautela
				<lb/>tenentibus promittatur. Praesentem itaque gladium
				<lb/>et informem de vestri gratia postulatum benigne
				<lb/>quaeso suscipite, ipsum ex praedictis causis inutilem
				<lb/>magisterii vestri providentia reformantes. Interim si placet
				<lb/>de vestris nobis aliquem commendate quem ante
				<lb/>de novo tunderit favorabilis industria, ut praesidio ejus
				<lb/>munitus inveniar, quousque meus fultus et fervidus redeat
				<lb/>qualis in proprio debeat de magistri reformatione
			<lb/>experiri.</p>
		</div>
		<div>
			<head><lb/>n. 98</head>
			<lb/><p>Sedentibus super aquas amaritudinis, et in salicibus
				<lb/>organa suspendentibus, Neapolitani studii doctoribus universis,
				<pb n="395"/>
				<lb/>magister Petrus solamen Sancti Spiritus, et illam
				<lb/>quae omnem sensum exsuperat, pacem Domini nostri
				<lb/>Jesu Christi. De seculo nequam et valle miseriae, ad scholas
				<lb/>florentis patriae, ubi garrulitatis improbae nullus
				<lb/>auditur tumultus, illius vocatione, cujus imperium in
				<lb/>coelo et in terra et in omnibus extenditur creaturis,
				<lb/>grammaticorum exiimius consocius vester et confrater,
				<lb/>magister G. noviter evocatus, ab oculis nostris pertransiit
				<lb/>velut umbra, imo evanuit. Ad cujus transitum
				<lb/>studii Parthenopensis obscuratus est sol, et luna eversa
				<lb/>est in eclipsin; nam ars grammaticae quae lunae vocabulo
				<lb/>designatur, privata decoris radiis sedet in tenebris,
				<lb/>et non habet unde possit suum recreare dolorem, duobus
				<lb/>maritis tam modico tempore viduata. Nondum praecedentis
				<lb/>doloris sanata sunt vulnera, et sic calamitati calamitas
				<lb/>et tempestas adjicitur tempestati, dolor doloribus
				<lb/>et vulneribus vulnera inferuntur. Mirum non modicum;
				<lb/>hic est ordo praeposterus et turbatus, quia naturaliter
				<lb/>magistrum discipulus, hic autem magister est discipulum
				<lb/>subsecutus; et hoc ideo quia mortis irregularitas de suo
				<lb/>more perversa pervertit ordinem, quae praeponenda postponit
				<lb/>e contrario postponenda. Proh dolor! vitis frondosa
				<lb/>subito aruit, cujus fructus exuberavit ad plenum.
				<lb/>Nam in multitudine filiorum quos genuit, indefessus ille
				<lb/>uterus magistralis intumuit, praevaluit, et tanquam cedrus
				<lb/>Libani superexcrevit, cui non sunt adequatae virgulae
				<lb/>de deserto. Ipse quidem fuit alter Ioseph, cui omnes
				<lb/>inviderunt parentes, quem saeva bestia devoravit, videlicet
				<lb/>mors, quae per aphaeresin cunctis aufert mortalibus
				<lb/>caput, a membris dividit et recidit. In cujus decisione
				<lb/>vos qui floretis in cathedris, tanquam multorum
				<lb/>capita plena oculis, retro respicite, et ante diligenter
				<pb n="396"/>
				<lb/>attendite quantum tenuis et fragilis gloria secularis, quae
				<lb/>est quidam vapor ad modicum durans, velut fenum
				<lb/>agri, quod mane floret et vespere decidit et arescit. Ad
				<lb/>tutelam igitur, per illam syncopam a qua nullus grammaticus
				<lb/>excusatur, statum et transitum reciprocantes in
				<lb/>vobis, unum efficax per locum a simili in vobis colligite
				<lb/>argumentum, similiter illud iter currere, quod vester
				<lb/>socius percurrit, cum de similibus idem judicium habeatur.
				<lb/>Testante propheta, subito defecerunt et perierunt
			<lb/>velut sompnium exurgentis.</p>
		</div>
		<div>
			<head><lb/>n. 99</head>
			<lb/><p>Audivimus condolentes quod amicus noster P. filius
				<lb/>vester et juvenis clarae indolis, moribus et scientia diligendus,
				<lb/>pro dolor! naturae debitum solvit. Sed o dura et
				<lb/>dira nati conditio et obliqui ordinis corruptela! quem
				<lb/>sperabat pater post se dimittere successorem, cui quicquid
				<lb/>poterat in renovatione domorum, in ampliandis
				<lb/>praediis et rebus opulentioribus de patris officio praeparabat,
				<lb/>vidit ordine mutato mortuum, et quod praestolabatur
				<lb/>ab eo, praebuit heu! genito officium lugubre sepulturae.
				<pb n="397"/>
				<lb/>Ha, ha, Deus omnipotens! ut qui in rebus humanis
				<lb/>tantam patris ad filium emanare gratiam naturae
				<lb/>ministerio voluisti, quod aemula patrum praematura privatio
				<lb/>filiorum inexorabilis mortis gladio paternam animam
				<lb/>pertransiret, aut ad succedendum patribus erga filios
				<lb/>ordine recto fata procederent aut rerum conditio patri
				<lb/>filium non dedisset, ut filialis amoris nescius tantam in
				<lb/>decessu filii doloris vehementiam non sentiret. Nam tolerabilius
				<lb/>videretur non habuisse filium quam habitum
				<lb/>amisisse. Excessus tamen primi parentis meruit ut successiva
				<lb/>posteritas tam sinistris eventibus angeretur et ex
				<lb/>transgressu illius totius generis humani successio defectus
				<lb/>naturae patiatur et ad ejus solutionem debiti nulla
				<lb/>differentia sit aetatis. Hoc autem magis est in juvene decedente
				<lb/>deflendum quod non superest in ejus memoria
				<lb/>filius qui dolorem avi utcumque leniret et patris ymaginem
				<lb/>praesentaret, ut haec vobis anxietatem renovent et
				<lb/>ab oculis vestris lacrymas non abstergant. Verumtamen
				<lb/>si prudentiam ejus et probitatem quas sibi natura contulerat
				<lb/>meditemur, sic ad perfectum virum in aetate delicata
				<lb/>profecerat ut maturum senem moribus et scientia
				<lb/>repraesentaret in iuvene, ac ejus anima sic erat placida
				<lb/>coram Deo ut eum ad se maturius vocare decreverit.
				<lb/>Adhibitam circa ejus profectum diligentiam vestram et
				<lb/>desiderium.complevisset, quum videritis eum profecisse
				<lb/>scientia et aetate ut ad summum in eo natura deducta,
				<lb/>dum congessisset simul in eo quicquam foret per longiora
				<lb/>tempora conlatura, superiora respiciens ad nutum
				<lb/>vocantis Domini pararetur. Perveniens igitur filius vester
				<lb/>ad decreti temporis metam, migravit ad Dominum, integritate
				<lb/>famae ac bonorum operum prole in sui memoria
				<lb/>reservatis; abiit et processit invidiosum sui favorem nominis
				<pb n="398"/>
				<lb/>post fata relinquens omnibus qui noverunt eum,
				<lb/>praefinito tempore secuturis ut optent simile nomen et publici
				<lb/>oris testimonium post eorum obitum obtinere. Vobis
				<lb/>igitur, bone pater, cui justa deesse non potest in tam
				<lb/>boni filii amissione turbatio, providere convenit et pensare
				<lb/>ne continuo parendo dolori modum excedere vos
				<lb/>contingat, quia Dominus dedit et abstulit ut ejus nomen
				<lb/>debeat benedici et nemo possit suo nutui contraire. Providete
				<lb/>tamen vobis superstitem de renibus vestris expectatam
				<lb/>sobolem subrogare, cum de novi thori conjugio
				<lb/>spes optatae felicitatis accedat, dummodo viri prudentis
				<lb/>animus doloris instanciae qui muliebrem frangit animum,
			<lb/>non virilem, per assuetudinem non succumbat.</p>
			<lb/><p>Nos autem qui vos diligimus et in adversitatibus vestris
				<lb/>aeque compatimur, prudentiam vestram multorum exemplo
				<lb/>conspicuam praesumimus ex idemptitate dilectionis
				<lb/>habitae commonere, quatenus condictionis humanae tenore
				<lb/>perspecto ac ioci et officii vestri qualitate pensata,
				<lb/>utriusque salutem hominis procuretis ut post effusos
				<lb/>filialis funeris gemitus et paterni pectoris consummata
				<lb/>suspiria, in vobis ipsis spem naturae, virtutis et prudentiae
				<lb/>colligatis. Quare si de filio vestro, sicut placuit Domino,
				<lb/>ita factum est, nec primus estis nec ultimus patrum
				<lb/>qui talia pertulerunt; nec nomen patris per Dei gratiam
				<lb/>amisistis quin plures gremii vestri futura mater in
				<lb/>proximo filiorum conspectu patri assistat, ut incolumitati
				<lb/>vestrae ac vestrorum potissime provisuri ad debitae
				<lb/>consolationis remedium in Domino consurgatis; ostensuri
				<lb/>caeteris per exemplum qualiter a prudenti viro, totius
				<lb/>generis et patriae speculo, in similibus ad debita
				<lb/>solatia doceantur. Deus autem consolationis animum vestrum
			<lb/>de sua clementia plenarie consoletur.</p>
		</div>
		<pb n="399"/>
		<div>
			<head><lb/>n. 100</head>
			<lb/><p>Praeter crucem qua in mundo crucior duas patior cruces
				<lb/>in curia graviores, necessitatem videlicet et urgentem
				<lb/>instanciam creditorum, quarum quaelibet ad confractionem
				<lb/>meam per se sola sufficeret, etsi contra me junctura
				<lb/>se triplici non unirent. Instat enim a tergo exactor assiduus
				<lb/>repetens mutuum quod retroacto tempore deficientibus
				<lb/>expensis curiae contrahere sum coactus, cui dum
				<lb/>satisfacere nequeo blandiri compellor. Angit praeterea
				<lb/>durus et domesticus creditor individuus naturae comes,
				<lb/>cui deesse non possum nec audeo suum denegare tributum.
				<lb/>Hiis igitur crucibus trahor quarum primae utinam per
				<lb/>principem excellentioris rei remedio consulatur, qui duas
				<lb/>potest de facili dum praecipiat relevare. Sed qualiter ego
				<lb/>canus et emeritus in domo domini de cujns gratia spero
				<lb/>quotidie recipere potiora, impudens panis petitor coram
				<lb/>suis aspectibus advenirem. Ista potius ore alieno tractentur.
				<lb/>Si vobis est igitur, bone magister, animus, si superioris
				<lb/>honor et memoria magistri meique cura vos inde
				<lb/>sollicitant, si conditionem meam, immunitatem manuum
				<lb/>et quicquid contra me agitur non dissimulat favor vester,
				<lb/>id quod necessitati et instantiae creditorum expediat
				<lb/>quaeso apud dominum procuretis, cum impatiens morae
				<lb/>sit famelicus hospes et exactor intendat equos et supellectilem
				<pb n="400"/>
				<lb/>violenter auferre; vel saltem sciat haec dominus,
				<lb/>quia benignus est, ut inter has afflictiones me sic
			<lb/>vexari diutius non permittat.</p>
		</div>
		<div>
			<head><lb/>n. 101</head>
			<lb/><p>Petrus de Vinea tali. Utinam principis manibus tunc
				<lb/>aurum contempnere contulerit fortunae fastigium! Adeo
				<lb/>nobis esset in remittendo munere... quanto in rescribendo
				<lb/>amici se perhibet dextera liberalem. Verumtamen
				<lb/>doleo quod vobis ad praesens per me infructuose
				<lb/>rescribitur, dum prope connivet ita quod a malo bonum
				<lb/>officialem in talibus non discernit, et propter ingentis
				<lb/>necessitatis instantiam per quam aurum ab hominibus
				<lb/>subtiliter extorquetur, apud principem supplicantis lingua
				<lb/>cujuslibet conticescit. Et ideo mirum est quod in
			<lb/>necessitatibus legem et rationes etiam [sine] vicio mendicatis.</p>
		</div>
		<div>
			<head><lb/>n. 102</head>
			<lb/><p>Inundationes honoris dubium finem habentis jam, sicut
				<lb/>sperabam, evasus, portum quietis gavisus intrabam. Sed
				<lb/>dum inter quietem et fluctus in ipso stagno portus procellis
				<lb/>diutius fatigatus, spe anchorae jam securus campum
				<pb n="401"/>
				<lb/>[credebam] laboribus erepsisse, non Auster nec mitis
				<lb/>Zephirus, sed immites Eurus et Boreas uno decursu valida
				<lb/>auctoritate Cori qui una missus est, me sine prudentia ad
				<lb/>ipsam dentosam Caribdim inter cautes et maria reportarunt.
				<lb/>Et est mirum quod quum idem decursus ad suum
				<lb/>locum recurrens vix ad pristinum, locum fluctuantis officii
				<lb/>susurraverit se ducturum, se mihi ad mei dispendium
				<lb/>plus debito immutat, et cautes pro piscibus, rupes pro
				<lb/>liquore, procellas pro verno et pro consolatione labores
				<lb/>in lucro, escam me circumlucrante, ministravit. Eheu,
				<lb/>bone, commutationem non dexteram, sed sinistram! Laboro
				<lb/>invitus servitio ingrato et quaestus Achillis totus in
				<lb/>totum usum Agamemnonis et nunc Cesaris est elapsus.
				<lb/>Opus est mihi super consilio demoranti cui scilicet quia
				<lb/>vanis opinionibus non inflabit amicum. Terram vero
				<lb/>dices mole exercitus obruendam, classibus maria, coelum
				<lb/>sagittis, equestribus campestria, rerum naturis nequaquam
				<lb/>potentiae vires sufficere non adiungens. Si officia
				<lb/>et labiles honores maris acquavi fluctibus, rudem corrige
			<lb/>praesumptorem.</p>
		</div>
		<pb n="402"/>
		<div>
			<head><lb/>n. 103</head>
			<lb/><p>Hic incipiunt rithmi Magistri Petri de Vineis.</p>
			<lg>
				<l>Vehementi nimium commotus dolore,</l>
				<l>Sermonem aggredior furibundi more,</l>
				<l>Et quosdam redarguam in meo furore,</l>
				<l>Nullum mordens odio vel palpans amore.</l>
				<l n="5">In praelatis igitur primo dicens figo,</l>
				<l>Quorum vita subditis mortis est origo</l>
				<l>Et malorum omnium corrodit rubigo</l>
				<l>Per quam grex inficitur, dum serpit serpigo</l>
				<l>Est abhominabilis praelatorum vita,</l>
				<l n="10">Quibus est cor felleum linguaque mellita,</l>
				<l>Dulce canit fistula eorum et vita (sic)</l>
				<l>Propinant idromeli, miscent aconita.</l>
				<pb n="403"/>
				<l>Fluxum in consiliis agunt et non fructum.</l>
				<l>Vident patrimonium Christi jam destructum;</l>
				<l n="15">Et plorat Ecclesia nec dimittit luctum</l>
				<l>Frequentans suspirium ab ymo deductum.</l>
				<l>Vita sive moribus si quis est insignis,</l>
				<l>Caret beneficio quod praestant indignis,</l>
				<l>Cognatis, et filiis suisque privignis</l>
				<l n="20">In quibus luxuriae pater ardet ignis.</l>
				<l>Fur ut gregem rapiat et perdat et mactet</l>
				<l>Et praelatus praeparat non ut eum lactet,</l>
				<l>Set ut pravis usibus lac et lanam tractet,</l>
				<l>Cum spem non in Domino sed in nummis jactet.</l>
				<l n="25">Praelato pecuniae ostendas acervum</l>
				<l>Si vis eum humilem, tibi non protervum,</l>
				<l>Dum sectant cum Simone Helisei servum</l>
				<l>Relaxant justiciam vel dirrumpunt nervum.</l>
				<l>Non splendet humilitas collis praelatorum</l>
				<l n="30">Sed superbe satagunt non tantum minorum</l>
				<l>Sibi flecti genua sed superiorum,</l>
				<l>Cum Deus humiliet colla superborum.</l>
				<l>Praefecit Ecclesiae Christus piscatorem,</l>
				<l>Ut haberet humilem per saecla pastorem.</l>
				<l n="35">Nunc vero non eligunt Petro successorem,</l>
				<l>Constantino similem sed quaerunt rectorem.</l>
				<pb n="404"/>
				<l>Bella miscent pariter et seductiones</l>
				<l>Inter plebem, milites, reges et barones,</l>
				<l>Unde fiunt hodie tot occasiones</l>
				<l n="40">Quod fere se perimunt omnes nationes.</l>
				<l>Regnum regnum destruit et gens perdit gentem,</l>
				<l>Dives mactat pauperem et pauper potentem,</l>
				<l>Pater tradit filium, et ipse parentem</l>
				<l>Nec fratrem invenies fratrem diligentem.</l>
				<l n="45">Partes mundi quatuor nunc guerra lacessit</l>
				<l>Nec mare nec flumina nec terra quiescit.</l>
				<l>Omnis homo fulminat et arma capescit</l>
				<l>Et pestis discordia tota die crescit.</l>
				<l>Totus est in caedibus orbis involutus</l>
				<l n="50">Et hinc inde gladius versatur acutus.</l>
				<l>Est vassallus domini cruore pollutus</l>
				<l>Nec hospes ab hospite potest esse tutus.</l>
				<l>A praelatis omnia haec ortum traxerunt;</l>
				<l>Sed ipsos pericula non praetermiserunt;</l>
				<l n="55">Nam navali praelio quidam perierunt,</l>
				<l>Et quidam in carcere obtrusi fuerunt.</l>
				<l>Credo quod Gregorius qui dictus est nonus</l>
				<l>Fuit apostolicus vir, sanctus et bonus,</l>
				<l>Sed per mundi climata strepit ejus sonus</l>
				<l n="60">Quod ad guerras fuerat semper nimis pronus.</l>
				<l>Hic de suis finibus coegit exire</l>
				<l>Antiquam concordiam et fecit abire</l>
				<l>Ultra mundi limites, nec potest quis scire</l>
				<l>Ubi nunc permaneat vel saltem audire.</l>
				<pb n="405"/>
				<l n="65">Vir sanctus sic fecerat. Nam Praedicatores,</l>
				<l>Quos deberem dicere prevaricatores,</l>
				<l>Secum semper habuit et fratres Minores</l>
				<l>Qui suum perverterant sensum atque mores.</l>
				<l>Si papa non crederet istos detractores</l>
				<l n="70">Amicos discordiae et seminatores,</l>
				<l>Imperator hodie inter amatores</l>
				<l>Fuisset Ecclesiae atque defensores.</l>
				<l>Isti si pontificum non sint electores,</l>
				<l>Statim eligentium sunt reprehensores</l>
				<l n="75">Et electos reprobant, quamvis sanctiores</l>
				<l>Ipsis sint et litteris eminentiores</l>
				<l>Advocati, medici et procuratores,</l>
				<l>Tutores et iudices sunt et curatores,</l>
				<l>Voluntatis ultimae sunt ordinatores,</l>
				<l n="80">Fidem commissarii et executores.</l>
				<l>Cunctorum contractuum sunt mediatores,</l>
				<l>Defensores criminum et palliatores;</l>
				<l>Si dentur enxennia, sunt adulatores;</l>
				<l>Si cessant servicia, sunt accusatores</l>
				<l n="85">Ergo mimmi merito vel joculatores</l>
				<l>Dici possunt seculi vel baratatores.</l>
				<l>Aliorum ordinum fiunt contemptores,</l>
				<l>Nam se credunt aliis excellentiores.</l>
				<l>Per fora, per nundinas atque per plateas</l>
				<l n="90">Discurrunt, per cameras nec vitant coreas,</l>
				<l>Et si fiunt nuptiae mox vadunt ad eas:</l>
				<l>Quod non credo doceat Baruch vel Micheas.</l>
				<pb n="406"/>
				<l>Cumque per provincias sunt inquisitores,</l>
				<l>Malos beneficant, dampnant meliores,</l>
				<l n="95">Et qui cibos praeparant eis latiores</l>
				<l>Nunc inter ceteros [sunt] laude digniores.</l>
				<l>Nec solum ecclesias gravant haec dicendo</l>
				<l>Sed parochialia jura minuendo,</l>
				<l>Propter quod sunt clerici facti non solvendo</l>
				<l n="100">Ista privilegia sunt eis indulta</l>
				<l>A papa Gregorio, quibus est suffulta</l>
				<l>Eorum praesumptio superba et stulta,</l>
				<l>Et parrochialia jura sunt sepulta.</l>
				<l>Mutatur Ecclesia a statu priore</l>
				<l n="105">Per haec privilegia in deteriore</l>
				<l>Plorant suo canones carere vigore,</l>
				<l>Plorant suo clerici privari honore.</l>
				<l>Eis dantur omnia, nec deest revera</l>
				<l>Quod mensura, numerus capit [et] statera;</l>
				<l n="110">Seculares clerici sunt quasi chimera.</l>
				<l>Sic respondet hospiti suo mus in pera.</l>
				<l>Crevit inter ordines fratrum zizania</l>
				<l>Qua Rachel inficitur, fatigatur Lya;</l>
				<l>Propter ipsos deserunt omnes loca pia</l>
				<l n="115">Et dimittunt pauperos jejunos in via.</l>
				<pb n="407"/>
				<l>Cumque poenitentiam confessis injungunt</l>
				<l>Quos deberent pungere adulantes ungunt,</l>
				<l>Quos deberunt ungere increpantes pungunt;</l>
				<l>Et cum possunt aliquid ab eis emungunt.</l>
				<l n="120">Sed si poenitentia sit cuique data</l>
				<l>A suo presbitero quod reddat ablata,</l>
				<l>Fratres poenitentiam laxant et peccata,</l>
				<l>Dummodo pecunia sit eis oblata.</l>
				<l>Nam sibi restitui faciunt usuras</l>
				<l n="125">Et id quod adquiritur per falsas mensuras.</l>
				<l>Inde libros faciunt et magnas structuras,</l>
				<l>Sed propter hoc animae non sanant scissuras.</l>
				<l>Erat nostris partibus vir exercens fenus,</l>
				<l>Vir nequam, vir Bebial, vir nimus obscenus,</l>
				<l n="130">Monetam falsificans summi regis, plenus</l>
				<l>Omni labe, respuens femininum genus.</l>
				<l>Hic semper discordias inter fratres sevit</l>
				<l>Dei et Ecclesiae jussa semper sprevit,</l>
				<l>Furtis, homicidiis et rapinis haesit</l>
				<l n="135">Et domum illicito thesauro replevit.</l>
				<l>Hic mittebat fratribus hora matutina</l>
				<l>Ova, pisces, caseos meliora vina,</l>
				<l>Pastillos et artocreas; ex ejus rapina</l>
				<l>Erat fratrum fertilis frequenter coquina.</l>
				<l n="140">Hunc cum de vicinia quidam accusaret</l>
				<l>Et coram episcopo causam ventilaret,</l>
				<l>Libellimque curiae suum praesentaret</l>
				<l>Et causae notarius acta compilaret;</l>
				<pb n="408"/>
				<l>Ecce fratres veniunt capis elevatis,</l>
				<l n="145">Parte fere media brachiis nudatis,</l>
				<l>Extractis capuciis, oculis elevatis,</l>
				<l>Inceperunt dicere vultibus iratis:</l>
				<l>«Cur est accusatio contra justum mota</l>
				<l>Cujus est a crimine vita munda tota?</l>
				<l n="150">Ejus est confessio nobis bene nota,</l>
				<l>Per quam conscientia est a labe lota.»</l>
				<l>Fratrum testimonio fuit absolutus</l>
				<l>Ille tot sceleribus tantisque pollutus,</l>
				<l>Qui non tantum pristinam vitam est sequtus</l>
				<l n="155">Sed fuit maioribus culpis involutus.</l>
				<l>Inde fuit postmodum facta cantilena</l>
				<l>Bonum testimonium bona facit coena,</l>
				<l>Fecundique calices et dives crumena:</l>
				<l>Ista fratres diligunt et spernunt terrena.</l>
				<l n="160">Olim a principio vestitu contenti</l>
				<l>Nunc questores olivi, vini et frumenti,</l>
				<l>Non sunt ad pecuniam, congregandam lenti.</l>
				<l>Si ordo hujus [modi] non esset egressus,</l>
				<l>Mundus tot pericula non esset perpessus.</l>
				<l n="165">Antequam prosequerer corum excessus</l>
				<l>Scio quod millesies (?) pius essem fessus.</l>
				<l>Sed sicut de viciis recitavi quaedam</l>
				<l>Ita de virtutibus nunc sermonem edam;</l>
				<l>Et ipsos offendere nullomodo credam,</l>
				<l n="170">Sed per viam mediam ut decet incedam.</l>
				<pb n="409"/>
				<l>Sunt ab eis mortui plures suscitati;</l>
				<l>Caeci, surdi, debiles, infirmi sanati;</l>
				<l>Fugatique daemones, leprosi mundati</l>
				<l>Et aperti carceres, nautae liberati.</l>
				<l n="175">Et omnes audivimus aquam factam vinum</l>
				<l>Per Iohannem scilicet et per Iacobinum,</l>
				<l>Quod gustatum fuerat per Architriclinum:</l>
				<l>Sic fecisse legimus beatum Martinum.</l>
				<l>Loquebatur Dominus eis cum volebant</l>
				<l n="180">Et ad eos angeli boni descendebant,</l>
				<l>Et mali similiter eis apparebant,</l>
				<l>Qui suis per omnia mandatis favebant.</l>
				<l>His nunquam apostoli fecerunt maiora,</l>
				<l>Sed nec his similia; nam quacumque hora</l>
				<l n="185">Invocabant Dominum fratres, sine mora</l>
				<l>Fiebant miracula laude digniora.</l>
				<l>Visiones aliquas per raptum viderunt,</l>
				<l>Sed non licet homini loqui quae fuerunt;</l>
				<l>De futuris etiam plura praedixerunt,</l>
				<l n="190">Quae sicut praedixerant ita contigerunt.</l>
				<l>Signa quidem plurima sunt ab eis facta,</l>
				<l>Quae fuissent omnia, hoc scripto redacta,</l>
				<l>Sed cum vellem scribere, penna fuit facta</l>
				<l>Et bissexti numerus crevit in opaca.</l>
				<l n="195">Vos precor hoc credere qui signa vidistis,</l>
				<l>Nam et ego crederem; sed sum valde tristis.</l>
				<pb n="410"/>
				<l>Haec namque miracula quae nunc audivistis</l>
				<l>Versa sunt in nichilum in rebus istis.</l>
				<l>Partem quoque maximam subtraxerunt fures,</l>
				<l n="200">Deinde residuum comederunt mures,</l>
				<l>Et si scire forsitan veritatem cures,</l>
				<l>Testes tibi dabimus qui viderunt plures.</l>
				<l>Qui non habent biblias sibi praeparatas</l>
				<l>Sic fantur episcopis: «Multum diffamatas</l>
				<l n="205">Habetis dioceses et coinquinatas;</l>
				<l>Nobis constat hereses ibi seminatas.</l>
				<l>Non utuntur clerici vestri vestimentis,</l>
				<l>Sed tenent focarias, quod clamor est gentis</l>
				<l>Quod ex gradientibus patet argumentis.</l>
				<l n="210">Aut haec inquisitio nobis committetur</l>
				<l>Aut in vos infamia tota convertetur.»</l>
				<l>Annuunt episcopi, nam quisque veretur,</l>
				<l>Ni faveret fratribus, quod accusaretur.</l>
				<l>Inquirentes igitur primo clericorum.</l>
				<l n="215">De vita et moribus, post haec laycorum,</l>
				<l>Scribunt frates divitum peccata reorum</l>
				<l>Et non curant scribere culpas egenorum.</l>
				<l>Dehinc reum convocant et turba reiecta</l>
				<l>Dicunt: «Ista crimina sunt tibi obiecta</l>
				<l n="220">Pone libras quindecim in nostra collecta</l>
				<l>Et tua flagitia non erunt detecta.»</l>
				<pb n="411"/>
				<l>Reus dat denarios, fratres scriptum reddunt</l>
				<l>Sic infames plurimi per nummos evadunt;</l>
				<l>Qui vero pecuniam quam petunt non tradunt</l>
				<l n="225">Simul in infamiam et in poenam cadunt.</l>
				<l>Post haec ad episcopos bursis sic repletis</l>
				<l>Revertentes inquiunt: «Gaudere debetis,</l>
				<l>Nam plebem catholicam et bonam habetis</l>
				<l>Credunt evangeliis et sanctis prophetis.»</l>
				<l n="230">Adulantes viciis fiunt canes muti,</l>
				<l>Dum timent pericula imminere tuti,</l>
				<l>Vel ubi sunt aliquod munus assecuti</l>
				<l>His demptis nec vicio parcunt nec virtuti.</l>
				<l>Et hoc est quod dixerat verbum veritatis</l>
				<l n="235">Occisores corporum non pertimeatis.</l>
				<l>Sic fratres avidius non timent (sic) armatis</l>
				<l>Qui ipsos dilapidant magis caseatis.</l>
				<l>Sic se gerunt maxime in illis contratis</l>
				<l>Quae carent hereticae [labe] pravitatis,</l>
				<l n="240">Sed partes Italiae non inquirunt satis</l>
				<l>Ubi vulpes latitant caudis intricatis.</l>
				<l>Hiis triti verberibus et afflicti poenis</l>
				<l>Quas ferunt in prandiis fratres et in renis,</l>
				<l>Ut saeva verbera pellant ab egenis</l>
				<l n="245">Praedicatum nequeunt ire Sarracenis.</l>
				<l>Dum parcunt Italiae aut timent de morte</l>
				<l>Aut in terris aliis pinguiores forte</l>
				<pb n="412"/>
				<l>Caseatas comedunt, et post vinum forte</l>
				<l>Disputant de Pontio, Platone vel sorte.</l>
				<l n="250">Inquirunt ut populis inducant tremorem</l>
				<l>Magis quam ut heresis expellant errorem,</l>
				<l>Quia multi tribuunt eis per timorem</l>
				<l>Qui nil darent penitus ipsis ob amorem.</l>
				<l>Dei et Ecclesiae simulantes zelum</l>
				<l n="255">Non verentur ponere os suum in coelum,</l>
				<l>Et secum ypocrisis deportantes velum</l>
				<l>Excolantes culicem glutiunt camelum.</l>
				<l>Ingerunt consiliis se non invitati,</l>
				<l>Quidquid agant layci, quidquid litterati</l>
				<l n="260">Et maiores clerici seu magni praelati</l>
				<l>Spernunt et vituperant nisi sint vocati.</l>
				<l>Hi portantes gladium more furibundi</l>
				<l>Periura quae nesciunt et summam rei pro mundi (sic)</l>
				<l>Credunt se confundere nec posse confundi,</l>
				<l n="265">Omnes quamvis fuerint in jure profundi.</l>
				<l>Hanc de poenitentia dictus R. notavit</l>
				<l>Ubi de contractibus et causis tractavit,</l>
				<l>Dum aperte minima totum nominavit</l>
				<l>Et nomen tuum simul usurpavit.</l>
				<pb n="413"/>
				<l n="270">Per ipsam causidici sunt fratres effecti:</l>
				<l>Ipsam habent secum mensae, viae, lecti,</l>
				<l>Ut videri valeant in jure provecti</l>
				<l>Nec curant de bibliis quas solent amplecti.</l>
				<l>Enervant et destruunt juris aequitatem.</l>
				<l n="275">Nec secuntur canonum meram veritatem;</l>
				<l>Plenam esse clavibus negant potestatem</l>
				<l>Quod quidem hereticam sapit pravitatem</l>
				<l>De occultis iudicant ut de manifestis,</l>
				<l>Et quem nec confessio convincit nec testis,</l>
				<l n="280">Sed ut evidentia de peccatis gestis</l>
				<l>Dampnant decretalibus spretis et digestis.</l>
				<l>Quos volunt absolvere absolvunt vel ligant,</l>
				<l>Quos volunt alleviant, quos volunt fatigant;</l>
				<l>Si qui eos forsitan secreto castigant,</l>
				<l n="285">Tempus quaerunt talibus ut poenam infligant.</l>
				<l>Omnis homo gaudeat! tot papas videmus!</l>
				<l>Non ergo de curia romana curemus;</l>
				<l>Nam cuncta cum fratribus haec expediemus</l>
				<l>Dummodo pecuniam quam petunt portemus.</l>
				<l n="290">Hos praelati pessimi qui fama laborant,</l>
				<l>Quorum multa crimina famam decolorant,</l>
				<l>Ne ipsos redarguant, pascunt et honorant.</l>
				<l>Utque per episcopos fratres venerantur,</l>
				<l>Sic per ipsos crimina sua palliantur.</l>
				<l n="295">Dum sese funiculo tali foederantur</l>
				<l>Hiis crescit praesumptio, illi depravantur.</l>
				<l>Nam si de his quispiam esset accusatus,</l>
				<l>Fratres clamant: sanctior non vivit praelatus.</l>
				<pb n="414"/>
				<l>Quivis simoniacus notus et probatus?</l>
				<l n="300">Sic prelatus remanent et sicum reatum</l>
				<l>Et cum more solito faciunt sermonem</l>
				<l>Vident in cathedra dare lectionem;</l>
				<l>Hoc ad suam faciunt hostentacionem</l>
				<l>Sed non audientum ad instructionem.</l>
				<l n="305">Horum non invenies quemquam verbis parcum</l>
				<l>Et pudet inducere Matheum et Marchum</l>
				<l>Sed per Aristotilem et per Aristarchum.</l>
				<l>Cum deberent populum ad bonum hortari,</l>
				<l>Quaerunt cur oportuit sphaeram rotundari</l>
				<l n="310">Et quaerunt de circulo si posset quadrari,</l>
				<l>Sol quot debet gradibus in signo morari.</l>
				<l>Trigonos quadrangulis si quis alterari,</l>
				<l>Unde possunt gradiens aestate arari;</l>
				<l>De his et similibus non deberent fari</l>
				<l n="315">Cum non possit populus his edificari.</l>
				<l>Ecce palam praedicant quod non est peccatum</l>
				<l>Retinere decimas, quod est reprobatum</l>
				<l>Per romanam curiam et legis mandatum</l>
				<l>Augustini etiam decreto firmatum.</l>
				<l n="320">Verum de concordia quae iam exulavit,</l>
				<l>Quidam fide dignorum sic mihi narravit</l>
				<l>Qui Cisterciencium ordinem intravit</l>
				<l>Ipsorumque manibus se recommendavit.</l>
				<l>Fratres eam diligunt et habent honori.</l>
				<l n="325">Nec ipsam dimitterent si deberent mori;</l>
				<pb n="415"/>
				<l>Sed preces cotidie fundunt Creatori</l>
				<l>Quod ipsos confoederet ipsius amori.</l>
				<l>Monuerunt attamen ipsam ut rediret</l>
				<l>Ad romanam curiam et cum eis iret,</l>
				<l n="330">Quae respondit flebilis quod numquam veniret</l>
				<l>Quamdiu in curia dictos fratres sciret.</l>
				<l>Hii fratres discordiam pacis inimicam</l>
				<l>Cunctisque contrariam et hostem antiquam</l>
				<l>Fovent, et concordiam fugant ut iniquam</l>
				<l n="335">Dum latenter liliis immiscent urticam.</l>
				<l>«Deo et hominibus et maris et ventis</l>
				<l>Toti mundo conqueror necnon elementis</l>
				<l>De predictis fratribus qui suis figmentis</l>
				<l>Me tollunt de medio universae gentis.</l>
				<l n="340">Sedari non poteris strepitus bellorum,</l>
				<l>Ordo incassabitur fratrum predictorum,</l>
				<l>Nam dixit veridicus sermo seniorum:</l>
				<l>Pacem terris abstulit adventus eorum.</l>
				<l>Per hos fratres omnium quies perturbatur,</l>
				<l n="345">Unionis vinculum per ipsos vastatur;</l>
				<l>Libertas studentium sic eliminatur</l>
				<l>Quod per privilegia nullus iam curatur.</l>
				<l>Radius concordiae per hos eclipsatur</l>
				<l>Et pacis stabilitas ruinam minatur</l>
				<l n="350">Omnisque securitas procul effugatur</l>
				<l>Et vix quies modica aliquibus datur.</l>
				<pb n="416"/>
				<l>Sed si papam Dominus nobis talem daret</l>
				<l>Eorum consilium qui non approbaret,</l>
				<l>Et qui supercilium eorum calcaret,</l>
				<l n="355">Quin irem ad curiam nichil me tardaret.</l>
				<l>Qui postquam silentium fratribus imponet,</l>
				<l>Credo quod hanc gratiam Deus mihi donet</l>
				<l>Quod rancorem pristinum uterque deponet</l>
				<l>Atque meis precibus quilibet componet,</l>
				<l n="360">Imperator scilicet et papa futurus.</l>
				<l>Recedet discordia et pax erit murus;</l>
				<l>Omnis homo poterit dormire securus</l>
				<l>A nullo calumpniam vel dampnum passurus.</l>
				<l>Nam cum in capitibus pax erit firmata,</l>
				<l n="365">In membris per consequens erit reformata:</l>
				<l>Mons, vallis, planicies quiescent et strata,</l>
				<l>Domus, habitaculum et omnis contrata.</l>
				<l>Imperator etenim semper fuit talis</l>
				<l>Quod ejus justicia non pepercit malis,</l>
				<l n="370">Quamvis esset etiam suus commensalis</l>
				<l>Vel amicus quilibet magis specialis.</l>
				<l>Cui det longo tempore Christus imperare!</l>
				<l>Scit vos et Ecclesiae hostes superare</l>
				<l>Et scit cum imperio sese gubernare,</l>
				<l n="375">Ut eum Ecclesia possit commendare.</l>
				<l>Ille qui dum Lazarum suscitaret flevit,</l>
				<l>Qui pro nobis triduo sepulcro quievit,</l>
				<l>Papam nobis suscitet sicut consuevit!</l>
				<pb n="417"/>
				<l>Et fratrum consilio diu exulatam</l>
				<l n="380">Revocet concordiam a nobis optatam;</l>
				<l>Ipsorum a curia turbam effrenatam</l>
				<l>Pellat ut custodiat pacem illibatam.</l>
				<l>Equus meus debilis et fessus anhelat;</l>
				<l>Campum non deficere, sed vires revelat</l>
				<l n="385">Nec suarum virium parvitatem celat</l>
				<l>Timensque deficere, cursum, non protelat.</l>
			</lg>
		</div>
		<div>
			<head><lb/>n. 104</head>
			<lb/><p>Cum plurima tempora sint transcursa quibus nemini
				<lb/>fuerunt nostri cordis intima revelata, non potest a nobis
				<lb/>celebrari silentium quod doloris et tristiciae parit et
			<lb/>peperit incrementum.</p>
			<lb/><p>Vix celare potest intima cordis amor
				<lb/>et
			<lb/>Occultare nequit sua lumina proximus ignis.</p>
			<lb/><p>Ignis enim dilectionis vestrae in meo pectore diutius occultatus
				<lb/>laesionis incendio suaderet infundi. Nam quanto
				<lb/>magis tegitur, tanto vehementius diligentis animus cruciatur.
				<lb/>*/
				<lb/>Quoque magis tegitur, tectus magis exuat ignis.
				<pb n="418"/>
				<lb/>Cum enim oculi mei vestros quondam ocellos conspexerint
				<lb/>et vestram faciem ad solis similitudinem rutilantem,
				<lb/>confestim captus est animus intuentis et eximiae dilectionis
			<lb/>vinculo catenatus.</p>
			<lb/><p>Usibus et verbis illaqueatur amans.</p>
			<lb/><p>O dies laetissima, dies celebris et jocunda, cum auribus
				<lb/>nostris angelicae vocis sonus intonuit, cum mirae claritatis
			<lb/>oculus recto luinine nos respexit!</p>
			<lb/><p>Res optata satis gratior esse solet.</p>
			<lb/><p>O verba dulcissima, coloribus adornata rhetorices, quorum
				<lb/>mens audientis reficitur et corpus suaviltate melliflua
			<lb/>recreatur.</p>
			<lb/><p>Plus recreant animum dulcia verba cibo.</p>
			<lb/><p>Decorant vos supercilia modico discrimine rationabiliter
				<lb/>arguta, nec minus ornat frons ardua, tanti candoris et
			<lb/>ruboris admixtione conspersa.</p>
			<lb/><p>Nix candore placet et rosa rubra micat.</p>
			<lb/><p>Statura pulcherrima, corporis pellit a se quodlibet vitium
				<lb/>pravitatis, in quo nichil est usquequaque positum quod
			<lb/>sibi non competat ad ornatum.</p>
			<lb/><p>Floribus ex variis nexa corona nitet.</p>
			<lb/><p>Si quis illam nudis capillis inspiceret, omnium pulcherrimam
				<lb/>approbaret, cum licet videatur in forma hominis
			<lb/>ymago, ymago tamen ascribitur deitatis.</p>
			<lb/><p>Nam splendore nitens cernitur esse dea.</p>
			<lb/><p>Vester oculus videntes illaqueat, vestra facies singulos
				<pb n="419"/>
				<lb/>depraedatur, quia tot sibi reddit obnoxios quotquot
			<lb/>fuerint intuentes.</p>
			<lb/><p>Praedatur facie virgo decora sua.</p>
			<lb/><p>Noli tamen, cunctarum dulcissima et pulchritudinis gloria,
				<lb/>loquentis despicere blandimenta, cum humilem esse
				<lb/>conveniat quem maior cumulus probitatis adornat.
			<lb/>Quo melior fueris, mitior esse velis.</p>
			<lb/><p>Pro te dulcissima morior; clavo tuae dilectionis affigor.
				<lb/>Respice miserum tui quidem amoris desiderio morientem.
			<lb/>Flectitur iratus voce rogante Deus.</p>
			<lb/><p>Per vos diu passus sum vulnera, per vos cupio sentire
				<lb/>fomenta. Manus quae dedit exitium, vulneris debet afferre
			<lb/>levamen.</p>
			<lb/><p>Causa meae mortis quondam , nunc causa salutis.
				<lb/>Vera utinam essent sompnia de vobis singulis noctibus
				<lb/>iterata, cum ymago vestra nobiscum maneat in lectulo
			<lb/>et pectori nostro multipliciter osculando.</p>
			<lb/><p>Cernitur in sompnis quod mens vigilando reliquit.
				<lb/>Pectus constringitur meis brachiis, os nostrum vestris
				<lb/>alligatur ocellis, et dum redditur nobis osculum, cinnamomi
			<lb/>et balsami est protinus suavitate repletum.</p>
			<lb/><p>Virgineum guttur balsami mella gerit.</p>
			<lb/><p>Tunc meus animus in tanta constitutus dulcedine plurima
				<lb/>vobis[cum] agit et patitur, et dilectionis suae vobis
				<pb n="420"/>
				<lb/>pandit originem. Post adeptionem vestram se credit et
			<lb/>iudicat imperantem.</p>
			<lb/><p>Luxuriant animi rebus nimiumque secundis
				<lb/>Metitur vobiscum et ordinat quot et quibus temporibus
				<lb/>ad vos accedat gratissimus, praecavens ne alicui forsan
				<lb/>sit cognitum beneficium quod non suis meritis, sed divina
			<lb/>miseratione se credit adeptum.</p>
			<lb/><p>Nil sine cautela doctior egit homo.</p>
			<lb/><p>Sed cum ab oculis sompnus excutitur, an hoc verum
				<lb/>fuerit saepius per lectum quaeritur, et dum non invenit
				<lb/>manus quam tenuerat, genas confestim laniat et deturpat.
			<lb/>Non sine cum lacrimis grata reliquit amor.</p>
			<lb/><p>Recedit momentaneum gaudium perhennis tristitiae deserens
				<lb/>incrementum, cum dolor ex novitate sit arduus et
			<lb/>ex rei desiderio potius sit nocivus.</p>
			<lb/><p>Non bene laeta venit res peritura cito.</p>
			<lb/><p>Quapropter, pulchrarum pulcherrima, vobis est nostra
				<lb/>littera nunc directa ut me licet immeritum vestrae dilectionis
			<lb/>munere debeatis tacere gloriosum.</p>
			<lb/><p>Colligit et flores rustica saepe manus.</p>
			<lb/><p>Si enim pociar vestra dulcedine, nullo videbor postmodum
				<lb/>indigere, cum expellat solus vester intuitus quicquid
			<lb/>solet homini afferre iacturam.</p>
			<lb/><p>Continuo tenebras sol radiando fugit.</p>
			<lb/><p>Noli dilectionis sponsionem protrahere si me decreveris
				<pb n="421"/>
				<lb/>adiuvare. Quare mihi magnum erit excidium, si res ulterius
			<lb/>dilata fuerit per momentum.</p>
			<lb/><p>Quo magis affectat, plus cruciatur homo.</p>
			<lb/><p>Cum enim desideratur ab aliquo non poterit ab ejus
				<lb/>oculo separari, et diurnum tempus reputat annum donec
			<lb/>quod cupit fuerit adimpletum.</p>
			<lb/><p>Qui peramat paciens non valet esse morae.</p>
		</div>
		<pb n="425"/>
		<div>
			<head><lb/>n. 107</head>
			<lb/><p>Quaestionis arduae petita responsio, in quantum respondenti
				<lb/>permittitur, enodatur. Grandis namque progressus
				<lb/>materiae, infinitis terminandae limitibus, rancoris
				<lb/>propinat indicia, et ex telae diffusae contextu, quae de
				<lb/>praeconio summi Caesaris hostes caedentis orditur, ne
				<lb/>quid ex continentibus obmittatur, manus scribentis
				<lb/>tremescit et stupet. Quis enim posset amplo flamine praepotentis
				<lb/>tanti principis insignia promere, in cujus pectus
				<lb/>confluunt quicquid virtutes habent, quem nubes pluerunt
				<lb/>justum, et super cum coeli desuper roraverunt? non
				<lb/>Plato, non Tullius, non filii tenebrarum, qui ex ore sedentis
				<lb/>in trono, in generatione sua prudentiores lucis
				<lb/>filiis nuncupantur. Hunc si quidem terra et pontus adorant,
				<lb/>et aethera satis applaudunt, utpote qui mundo verus
				<lb/>Imperator a divino provisus culmine, pacis amicus, charitatis
				<lb/>patronus, juris conditor, justiciae conservator,
				<lb/>potentiae filius, mundum perpetua relatione gubernat.
				<lb/>Ille est de quo Ezechielis verba proclamant. «Aquila
				<lb/>grandis magnarum alarum, longo membrorum ductu,
				<lb/>plena plumis, et varietate multiplici» Hic est de quo
				<lb/>loquitur Ieremias: «Replebo te hominibus quasi botro,
				<lb/>et super te celeuma cantabitur ». Talis ergo praesidio
				<lb/>principis protectus mundus exultet. Talem namque totus
				<lb/>orbis vocabat in dominum; talem requirebat justiciae
				<pb n="426"/>
				<lb/>defensorem, qui in potentia strenuus, in strenuitate praeclarus,
				<lb/>in claritate benignus, in benignitate sapiens, in
				<lb/>sapientia providus, in providentia foret humanus. In eo
				<lb/>denique insita forma boni, tanquam livore carens, climata
				<lb/>ligat, et elementa coniungit, ut conveniant flammis frigora,
				<lb/>iungantur arida liquidis, planis associentur aspera,
				<lb/>et directis invia maritentur. Sub ejus namque temporibus
				<lb/>destruuntur fomenta malitiae, virtus securitatis inseritur:
				<lb/>itaque gladii conflantur in vomeres, pacis foedere suffocante
				<lb/>timorem, et ejus metus instinctu quicquid libertas
				<lb/>negligit et licentia immoderata praesumit, suae victoriae
				<lb/>censura castigat. O miranda divina clementia, fastum
				<lb/>compescere prompta, perituro mundo de tam mundo
				<lb/>principe tam consulte quam utiliter providisti, qui ex
				<lb/>omni parte beatus, strenuus in toto, cujuslibet turbationis
				<lb/>pacator justissimus, sine cura populi solus esse nesciret;
				<lb/>quem supremi manus opificis formavit in hominem, ut
				<lb/>tot rerum habenas flecteret, et cuncta sub juris ordine
				<lb/>limitaret. O utinam divina provisio, per etheresim dierum
				<lb/>nostrorum numerum resecans, Caesareae manui fulcimenta
				<lb/>tribueres et annos Augusti regnantis augeres! O
				<lb/>naturae felicitas, quanti privilegii praerogativa principem
				<lb/>ditasti felicem, concedens aliis quod deficit in te ipsa.
				<lb/>Hunc trames rationis antistitem, hunc exigebat justitia
				<lb/>defensorem: qui congruam servans utrobique temperiem,
				<lb/>conatus cupiditatis infringeret, et ejus morsus illicitos
				<lb/>refrenaret. Cui iam virtutum incipiunt mysteria invidere:
				<lb/>ea videlicet invidiae specie, quae non ardore livoris aemulantis
				<lb/>destruit animum, sed in suavitatis odorem flatibus
				<lb/>incitat charitatis. Vivat igitur, vivat sancti Friderici nomen
				<lb/>in populo, succrescat in ipsum fervor devotionis a
				<lb/>subditis, et fidei meritum mater ipsa fidelitas in exemplum
			<lb/>subiectionis inflammet.</p>
		</div>
		<pb n="427"/>
		<div>
			<head><lb/>n. 108</head>
			<lb/><p>Grave non ferat, si placet, dominatio vestra si ad vos
				<lb/>cum istis litteris non accessi, quia stationis ingrata remotio,
				<lb/>lutositatis calcata lubricitas et tenebrosa caligo
				<lb/>noctis pluvialis, non expers stillaminis, apud vos caligantes
				<lb/>oculos excusabunt…
				<lb/>Vocatus ad curiam corde venio; pedes venire nequeo
				<lb/>pro difficultate viarum, tum propter personae periculum,
				<lb/>tum propter crucis molem, nec equum validum habeo
				<lb/>in quo venire confidam, reverendo crucem ne si caderem
				<lb/>crux infecta tingeretur ex luto et aliud cogerer
				<lb/>(quod avertat Dominus) pallium immutare. Sufficit igitur
				<lb/>signum insigne domini, signator gerendarum annulus
				<lb/>litterarum. Sed si calix viae hujus a me transire non
				<lb/>potest ut ad hoc mea praesentia requiratur, succinctus
				<lb/>in altum nedum in lutum, sed in mare me projiciam,
				<lb/>venturus ad Dominum super aquas. Et tu Petre conversus
			<lb/>conforta alioquin fratres tuos… [et caetera.]</p>
		</div>
		<pb n="428"/>
		<div>
			<head><lb/>n. 109</head>
			<lb/><p>Ad vos, o curiales, meus sermo dirigitur, qui de processu
				<lb/>meo, prout quilibet sompniat, ex nativi metus
				<lb/>aculeo, non a virtutis indagine disceptatis et ab eventu
				<lb/>diversa conjicitis argumenta; plerisque causantibus quod
				<lb/>infirmante magistro… firmus esse non poterit status
				<lb/>Salvi, quibusdam contrariam proponentibus rationem
				<lb/>quod cum nunquam ei bene cessit per magistrum cujus
				<lb/>sospitas fuit ei pro tempore satis molesta, obesse non
				<lb/>poterit valetudo. Variatis igitur inter vos alternis colluctationibus
				<lb/>voluntatum, quia disceptatio vestra non venit
				<lb/>ad calculum, et grammaticis vestris certantibus et per
				<lb/>fallacias logicae sophisticis argumentationibus adinventis,
				<lb/>restat aeterni judicis cuncta tenentis expectata provisio.
				<lb/>Pendente tamen secundum allegata partium in
				<lb/>rebus humanis censura judicii, ductus ego per ora plurium
				<lb/>et abjectus pro voluntate loquentium pauca coram
				<lb/>auditorio vestro in medio introducam. Sane qui fecit
				<lb/>me Dominus est et quid de me facturus sit, sine me deliberet
				<lb/>ipse. Adest etiam cohoperator ejus et vicarius
				<lb/>constitutus in terris, Romanus princeps nominis et honoris,
				<pb n="429"/>
				<lb/>cujus divina mens in manu Dei est et quo voluerit
				<lb/>vertit illam. Ideoque nolite considerare sublimia loqui
				<lb/>gloriantes, et jam per enigmata desinite speculum advertere
				<lb/>futurorum. Nam opifex ille rerum qui ad ymaginem
				<lb/>suam creavit hominem, plasma suum plasmator
				<lb/>hominum non relinquet, et qui quosdam dum elevarentur
				<lb/>ejicit, elisos elicit ne labantur. Majestas quoque Caesarea
				<lb/>coelesti docta consilio, cujus in hiis quae visibilia
				<lb/>sunt assistit, prout fides nos edocet, imitatrix, decretum
				<lb/>sibi aulicum puerum, circa eam jam ad canitiem non
				<lb/>longaevitate dierum, sed quadam curarum et fluctuum
				<lb/>inundatione deventum, a suae propitiationis solio minime
				<lb/>sequestrabit, ut praeter spem et opinionem quae
				<lb/>sibi corda vacillantia blandiuntur, persequatur in eo
				<lb/>divinae praedestinationis arbitrium et consolationem afferat
				<lb/>ei, priusquam in lucem ipsum matris Ecclesiae partus
				<lb/>educeret, praestitutam; ut miretur intuens miserationum
				<lb/>affluentiam supernarum et inter emergentium
				<lb/>casuum onera de consecutiva pietate Domini non diffidat.
				<lb/>Haec vobiscum patienter admissa revolvite, sic de
				<lb/>alio judicantes ut statui vestro providere consulatis. Nam
				<lb/>dubia sunt facta causarum et quid ventura dies pariat
				<lb/>ignoratur, me istud in Domino veraciter asserente quod
				<lb/>in humilitate mentium et recta conscientia singulorum
			<lb/>non deseret Dominus in temptationibus rectos corde.</p>
		</div>
		<pb n="430"/>
		<div>
			<head><lb/>n. 110</head>
			<lb/><p>Magistro P. de Vinea. Per litteras quas dudum magister
				<lb/>Pepo ex parte vestra et vos per eas nostris desideriis
				<lb/>assignavit, amicabiliter arguistis amicum quod diu et
				<lb/>multum praeter morem amoris ad fratrem siluerim et
				<lb/>tacuerim ad amicum. Nimirum, carissime, talis redargutio
				<lb/>justa esset, si justior non defenderet exceptio redargutum.
				<lb/>Numquid enim quem cotidie praesentialiter
				<lb/>expectabam nunquam absentem per litteras et cujus occursurus
				<lb/>eram amplexui, sicut omni die me certa certum
				<lb/>nova reddebant, per epistolam quae ad remotos
				<lb/>habet officium, salutare debebam; tanquam quasi in dubium
				<lb/>revocarem an in promptu votum vestrum esset ad
				<lb/>curiam veniendi. Qins enim credere possit, juratis etiam
				<lb/>hinc inde testibus, ut a tanti principis visione quae omnes
				<lb/>exsuperat delicias Paradisi et a tantorum amicorum
				<lb/>praesentia incusantium moram vestram tamdiu continere
				<lb/>possetis, ut omissis omnibus etiam quae praepedirent
				<lb/>negotiis, venire expectati tam anxie tardaretis? Tenuit
				<lb/>etiam ad scribendum calamum nostrum et aliud, ut ex
				<lb/>contracta videlicet scribendi negligentia longiori, haberetis
				<lb/>in me justiorem querelae materiam venientes, quum
				<lb/>vel daretur nobis in adventu vestro uberior disputandi
				<pb n="431"/>
				<lb/>vel vobis daretur habundantius quod possetis ignoscere
				<lb/>delinquenti. Sic erat, sed tandem dum ad moram adventus
				<lb/>vestri ultra modum et expectationem meam contractam
				<lb/>mirarer dubius et languerem, jam acuebam calamum
				<lb/>ad scribendum ut vel venientem ad cursum impellerem
				<lb/>vel desidem excitarem. Et ecce ad haec apparuit mihi
				<lb/>vestra effigies quam misistis, praedictus magister litterarum
				<lb/>vestrarum gerulus et perae. Quo praemisso in non
				<lb/>dubiae stipulalionis cautelam pro arra et exponente eo
				<lb/>celerius vos e vestigio adventuros, quae mandaveram
				<lb/>calamo linguae officio reservavi. Et sic vestris omnibus
				<lb/>exinde ylaratis, cotidie oculi nostri suspiciebant in via
				<lb/>qualiter, cum licet arram dederitis quam et nos nobis
				<lb/>procuravimus retinendam, quod stipulati fueritis servassetis
				<lb/>evidentia operis manifesta. Quod ultra doluimus
				<lb/>quidem, quum tamdiu nos anxios ad vestram praesentiam
				<lb/>faceretis, sed profundius conturbamur quod ex hoc
				<lb/>occasionem longioris absentiae intulistis. Nam dum apud
				<lb/>dominum de bonorum suorum dispositionibus congruis
				<lb/>provisio haberetur, latere sibi non potuit sub absentiae
				<lb/>modio fides Petri quam inter suos in candelabro praesentiae
				<lb/>rutilantem multipliciter commendavit. Ait ergo:
				<lb/>«Petre, amas me, rege oves meas,» et sic amator justitiae
				<lb/>dominus super petram volens fundare justiciam, moderamina
				<lb/>jurium regendorum in plebem suam Petro
				<lb/>commisit, statuens vos justiciarium. Ad quod evidentius
				<lb/>ostendendum ideo vos constituit dominus in faciem
				<lb/>nunc praelati, sed praevaricantis Ecclesiam, ut ubi dudum
				<lb/>falsus Christi vicarius commissum sibi vicariatum
				<lb/>depravans, nitens eisdem aliud quam cujus erant regimen
				<lb/>clavibus aperire, multos fama, rebus et corpore
				<lb/>deformavit, verus Petrus vicarius justicia regat, fide corroboret,
				<pb n="432"/>
				<lb/>instruat et informet. Ad quod sciatis quod et ego
				<lb/>et alii plures de carissimis vestris excusationes multas
				<lb/>pro vobis coram domino protulerunt, sed apud eum
				<lb/>magis praevaluit non ei incognita vestrae scientia probitatis,
				<lb/>moderatio, fortitudo, etc., quae virum perfectum
				<lb/>perficiunt et proficiunt dignitati. Restat igitur ut etsi tale
				<lb/>onus vobis displiceat, quia nec assuevistis unquam nec
				<lb/>aliquando affectastis, et gravet etiam inde vestros qui
				<lb/>animum vestrum sciunt, tamen nichil sit aliud respondendum
				<lb/>nisi: «Domine, tu scis quod amo te; si populo
				<lb/>tuo oportunus sum, non recuso laborem. Fiat voluntas
				<lb/>tua, etc. »
			<lb/>(Caetera desunt.)</p>
		</div>
		<div>
			<head><lb/>n. 111</head>
			<lb/><p>Ut transumptive loquar, ad secularium foedera nuptiarum
				<lb/>tantus est virginei pudoris rubor, tanta deliberatur
				<lb/>a parentibus cautela puellis ut eis contrahendi
				<lb/>tractatus ignaris per interpositas personas et pronubas
				<lb/>puellare connubium incipiat et tractetur. Ubi ergo ad spirituale
				<lb/>matrimonium veniam, quod quanto majori praerogativa
				<lb/>praepollet, tanto per excusationis necessitatem
				<pb n="433"/>
				<lb/>et instanciam approbatur, honestius verecundia puellari
				<lb/>geritur ut aliquis se non ingerat, sed rogetur, rogatus
				<lb/>aufugiat et renuat invitatus, nec tanti ministerii dignitatem
				<lb/>aggredi audeat confidentia vel favore, quam ipsius
				<lb/>christiani nominis professor et auctor, verus pontifex
				<lb/>Jhesus Christus, inter se et Ecclesiam per passionis et
				<lb/>crucis mysterium sociavit, ut pro tanti cura sacramenti
				<lb/>se prius noluisset ingerere vel venire quam praecursores
				<lb/>et nuntios sui praesagos adventus ad humanae cognitionis
				<lb/>vinculum futurus homo qui fecerat hominem mirabiliter
				<lb/>praemisisset. Unde non immerito me movet haec
				<lb/>externa relatio quod Petrus in cujus petra fundatur
				<lb/>imperialis Ecclesia cum augustalis animus roboratur in
				<lb/>Coena cum discipulis, tale verbum potuit edixisse: quia
				<lb/>dum me facerem eligi, faceretis subsequenter in vacante
				<lb/>ecclesia promoveri. Qui si forte degens in saeculo verecundum
				<lb/>ducerem venari nuptias vel pro foedere puellae
				<lb/>blandiri, turpe reor et indecens me spirituali matrimonio
				<lb/>importunum et ambitiosum offerre, reatus in hoc
				<lb/>nedum hominibus, quin Deo probabiliter displicere, qui
				<lb/>conatus et ambitiones humanas eludit et quos praescivit
				<lb/>hos eligit et praedestinat ad salutem. Fiat igitur non
				<lb/>mea, sed sua voluntas, et quod de me sine me de sua
				<lb/>praedestinatione constituit, ipse perficiat, ut quem per
				<lb/>crucis assumptionem duxit ad ordines et sortis Ecclesiae
				<lb/>voluit esse consortem, sponsae suae meritis et amplexibus
				<lb/>clementer annectat. Quod cum ex Superioris gratia,
				<lb/>eo inspirante cujus manus vertit et dirigit corda regum,
				<lb/>et ex illustrium sibi assistentium industria personarum,
				<lb/>debeat honestius procurari, per crucem et passionem
				<lb/>quibus me Dominus ad Ecclesiae conjugium invitavit, ad
				<lb/>quam permittente Domino me propensius animastis, instantissime
				<pb n="434"/>
				<lb/>vos obtestor ut abjecto veteris proposito conscientiae,
				<lb/>quod felicis memoriae … magistri tempore
				<lb/>potuistis aliquamdiu concepisse, affectione benigna
				<lb/>conversi, consolationis adhibeatis remedium speratumque
				<lb/>consilium ad promotionem honoris, quibus suscitari
				<lb/>poterit a mortuis filius semivivus, de cujus gratitudine
				<lb/>confidatis. Quum autem absque vitio blandientis applaudam
				<lb/>et murmure linguae non annoter, non minus benefactori
			<lb/>gratus quam obsequiosus efficiar et devotus.</p>
			<lb/><p>Lubrica fortunae non te premat alea; vivas
				<lb/>Major in adversis, prosperitate minor;
				<lb/>Tanto major eris, malis defende minores,
			<lb/>In magno minimus, in dominante cliens.</p>
			<lb/><p>Ad tua sis pronus, ad proxima commoda supplex;
			<lb/>Alterius plausu plaude, dolore dole.</p>
			<lb/><p>Virgo timet, teneris lacrimis exuberat. Usum
			<lb/>Vomeris ignoti glebula prima timet.</p>
		</div>
	</body>
</text>
</TEI>