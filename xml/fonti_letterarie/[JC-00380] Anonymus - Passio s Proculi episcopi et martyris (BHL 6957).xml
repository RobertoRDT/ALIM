<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Passio s. Proculi episcopi et martyris (BHL 6957)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1878" unit="words">Parole: 1878</measure>
				<measure quantity="11223" unit="characters_without_spaces">Caratteri (spazi esclusi): 11223</measure>
				<measure quantity="12891" unit="characters_witht_spaces">Caratteri (spazi inclusi): 12891</measure>
			</extent>
			<publicationStmt>
				<publisher>ALIM</publisher>
				<date when="2015-07-14">14/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<editor>E. D'Angelo</editor>
						<title level="m">Terni Medievale, La città, la Chiesa, I Santi, L'agiografia</title>
						<imprint>
							<publisher>Fondazione Centro Italiano di Studi Sull'Alto Medioevo</publisher>
							<pubPlace>Spoleto</pubPlace>
							<date>2015</date>
							<biblScope unit="page">270-276</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">54</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-per i file 380-386, sul sito ALIM, i dati bio-bibliografici sono scorretti (i dati indicati sulla pagina del n. 380 spettano in realtà al n. 382 e cosi via)</item></list></change>
		</revisionDesc>
	</teiHeader>

<text>
	<body>
		<div>
			<pb n="270"/>
			<p><lb/>Proculus de Syriae partibus Romam uenit, cum gloriosa societate
				<lb/>et uera fraternitate, tempore Iustini imperatoris, et Romanam
				<lb/>prouinciam sua predicatione ac miraculis illustrauit, sicut sol fugans
				<lb/>nebulas; Interamnensem uero ciuitatem, ordine et pastorali cura,
				<lb/>Bononia autem, sui pro Christo sanguinis effusione sacrauit.
				<lb/>Hic a uentre matris consecratus Deo, et inter uasa gloriae deputatus,
				<lb/>tempore prefato in crypta Neroniana se conferens, penitentiae
				<lb/>opera peragebat, bis tantum in hebdomada sumens cibum; et
				<lb/>signa et prodigia multa faciens. Quadam die, presentato sibi a
				<lb/>quodam uiro, proprio filio, Hereciano nomine, catenis constricto,
				<lb/>quia pro suis sceleribus a demonio uexabatur, pro eo fundens orationem
				<lb/>Domino, comminatus est demoni, dicens: «Exi ab eo,
				<lb/>damna te, et plasma Dei relinque!». Moxque demon ad eius imperium
				<lb/>foras egressus, dimisit hominem sanum. Mulier, quae ab
				<lb/>infantia propter infirmitatem scabrorum lumen amiserat oculorum,
				<lb/>audiens sanctum Dei pollere signis, uenit ad eum, et lacrymosa uoce
				<lb/>humi prostrata, ait: «Miserere mei, serue Dei, tribue michi
				<lb/>tuis precibus lumen amissum!». Sanctus uero renuens, ait: « Recede
				<lb/>mulier, non est in me ista uirtus». Cumque illa eum adiurans,
				<lb/>in precibus perduraret, uir sanctus rogauit fideles, qui aderant,
				<lb/>ut secum pariter misericordiam Domini implorarent, et ait:
				<lb/>«Domine Deus meus, rex celi et terrae, qui propter nos in mundum
				<lb/>uenisti et humanam carnem de beata Maria uirgine suscepisti,
				<lb/>qui dixisti discipulis tuis: “Quodcumque petieritis, credite, quia accipietis
				<lb/>et fiet uobis”, illumina hanc mulierem, de tua misericordia
			<lb/>confidentem». Et his dictis, signauit oculos eius, et statim uidit.</p>
			<p><lb/>Tunc relatum est Iustino Imperatori, quod a beato Proculo
				<lb/>idolorum cultura exterminaretur. Qui mox iussit satellitibus, ut
				<pb n="271"/>
				<lb/>eum inquirerent et constrictum catenis suo conspectui presentarent.
				<lb/>Quod cum audissent Christiani, timentes amittere seruum Dei,
				<lb/>uenerunt ad eum et aierunt ei: «Serue Dei, salua animam tuam
				<lb/>hoc tempore, et pro salute fidelium te reserua». Cumque sanctus
				<lb/>magis fateretur se pro Christo uelle pati, quam furorem uitare inimici,
				<lb/>uim facientes ei fratres, duxerunt eum usque Nequinam, de
			<lb/>celestibus loquentes semper.</p>
			<p><lb/>Tunc Valentinus, episcopus Tyriae, quae hodie Interamnis
				<lb/>uocatur, ut audiuit famam beati Proculi, uenit ad eum et secum
				<lb/>duxit ad episcopatum, et licet se clamaret indignum, tandem beato
				<lb/>episcopo acquieuit, ut sacerdotii gradum reciperet. Quo suscepto,
				<lb/>dum sacrificaret quadam die hostiam immaculatam Deo, assistente
				<lb/>ei Valentino episcopo, ecce angelus Domini ueniens tulit calicem,
				<lb/>ac uidentibus omnibus, qui aderant, deportauit in aëra, et post spatium
				<lb/>duarum horarum rediens, super altare posuit, dicens beato uiro:
				<lb/>«Dominus benedixit, tu liba eum». Quo facto, magnas Deo
				<lb/>Valentinus episcopus cum uniuersis, qui aderant, gratias retulit, qui
				<lb/>magnificat seruos suos. Sed et in die Resurrectionis, hora Missarum,
				<lb/>angelos audiuit in celo gloriose cantantes, ac ab eis accepit
			<lb/>horam Domino sacrificandi hostiam laudis illibatam.</p>
			<p><lb/>Tunc pagani, uidentes Christi cultum per beatum Proculum
				<lb/>ampliari, miserunt speculatores, ac in prefatam Tyriam uenientes,
				<lb/>perquirentes beatum Proculum, inuenerunt eum, cum sancto Valentino
				<lb/>episcopo et cum multis aliis Christianis orantem. Quos
				<lb/>comprehendentes perduxerunt ad Adrianum, prefectum ciuitatis
				<lb/>Nequinae, qui sanctos interrogat, utrum serui an ingenui essent.
				<lb/>22 Cui ait beatus Proculus: «Serui sumus domini nostri Iesu Christi,
				<lb/>qui reformabit corpus humilitatis nostrae, configuratum corpori
				<lb/>claritatis suae. Prefectus dixit: «Iuro per deos, quod si non sacrificaueris
				<lb/>diis, diuersis penis te interficiam, et non liberabit te Deus
				<lb/>tuus, quem Iudei crucifixerunt!». Respondit sanctus Proculus:
				<lb/>«Miser, dii tui, quos colis, nec aliis prosunt nec sibi, sed in inferno
				<lb/>detinentur, igne perpetuo cruciandi!». Tunc prefectus iussit eum
				<pb n="272"/>
				<lb/>diu cedi et catenis constrictum in carcerem mitti cum aliis Christianis,
				<lb/>et ante carcerem poni custodes. Beatus uero Proculus pernoctans,
				<lb/>orauit ad Dominum, dicens: «Domine, non erubescant,
				<lb/>qui te expectant, et non reuereantur, qui querunt te, Deus Israel».
				<lb/>Circa mediam autem noctem ecce angelus Domini cum nimio
				<lb/>splendore, apertis foribus, ingressus est ad eos, et exhortans eos et
				<lb/>benedicens, duxit extra ciuitatem, dimisitque eos. Qui reuersi
			<lb/>sunt ad loca sua, magnificantes Dominum.</p>
			<p><lb/>Sanctus uero Proculus uenit in oppidum, quod uocatur Lazanum,
				<lb/>inuenitque ibi uenerabilem uirum Volusianum, cum quo diu
				<lb/>permanens, egrotis multa beneficia conferebat. Inter quos quaedam
				<lb/>puella ad uirum Dei adducta est, per decem annos paralysi laborans
				<lb/>et carens membrorum officio: quae a medicis numquam curari
				<lb/>potuit. Beatus autem Proculus pro ea orans, dixit: «Domine
				<lb/>Iesu Christe, qui incuruatam mulierem per decem et octo annos ab
				<lb/>infirmitate curasti, respice ad preces meas et hanc puellam pristinae
				<lb/>sanitati restitue». Mox puella sana surrexit; magnificantibus, qui
				<lb/>aderant, Dominum, qui mirificat sanctos suos. Neromanus quidam
				<lb/>nomine, febribus laborans, audita fama beati uiri, ad eum ueniens,
			<lb/>postulabat humiliter se ab eo pristinae sanitati restitui.</p>
			<p><lb/>Sanctus uero Proculus et Volusianus pro eo Dominum orauerunt,
				<lb/>dicentes: «Domine, qui sanasti socrum Petri et puerum centurionis,
				<lb/>sana hunc per preces seruorum tuorum, ut cognoscant omnes,
				<lb/>quia tu es Dominus Deus noster». Cumque, qui aderant, respondissent
				<lb/>«Amen», erexit se febricitans sanus et a beato Proculo
			<lb/>baptizatus est.</p>
			<p><lb/>Interea beatus Valentinus prefatus, apud Vrbem martyrio coronatus
				<lb/>est, cuius loco beatus Proculus succedens, signa multa et
				<lb/>prodigia faciebat, et multi baptizabantur, eratque in ecclesia magna
				<lb/>letitia de tanto pontifice. Sed antiquus hostis ei inuidens, eius famam
				<lb/>extinguere est conatus, mittens inhonestos quosdam Christianos,
				<pb n="273"/>
				<lb/>qui papae Eugenio suggesserunt, quod Proculus, episcopus
				<lb/>Interamnensis, ante solis ortum Missam celebrans, repente post eucharistiam
				<lb/>sumit cibum, infirmitatem ac stomachi debilitatem,
				<lb/>quam sanctus ex longe ante habitis afflictionibus patiebatur, omnino
				<lb/>tacentes. His auditis, papa commotus animo, iussit cubiculariis
				<lb/>suis, ut celerius euntes, eum ad se ligatis post tergum manibus
				<lb/>ducerent. Sed cubicularii cum peruenissent ad eum, remissius
				<lb/>eum affati sunt, dicentes: «Carissime Procule, domnus papa mittit,
				<lb/>ut nobiscum uenias, et ante conspectum eius assistens ad interrogata
			<lb/>respondeas». 40 Sed cum iam esset sero, iter distulerunt ad mane.</p>
			<p><lb/>Dei autem famulus surrexit media nocte, et Missas celebrauit,
				<lb/>et sumpta eucharistia, rogauit papae nuntios, ut secum ederent: cui
				<lb/>assentire noluerunt. Cum uero iter agerent, contigit, ut sodales
				<lb/>eius ex calore solis sitibundo pectore anhelarent. Quibus cum
				<lb/>multum episcopus condoleret, uidit ceruam cum hinnulo suo iter
				<lb/>carpere; cui in nomine Domini imperauit, ut staret; quae mox stetit
				<lb/>ad eius imperium: quam uir Dei mulgens, sociis potum dedit.
				<lb/>Nuntii uero papae intuentes prodigium, humo tenus se prostrauerunt
			<lb/>ad eius uestigia, ueniam postulantes.</p>
			<p><lb/>Dominus autem uolens magnificare sanctum suum, misit angelum
				<lb/>suum in uisu noctis, dicentem papae: «Dimitte seruum
				<lb/>meum Proculum, episcopum Interamnensem, et quae ab eo facta
				<lb/>sunt, recte et non sine causa, cum Domino intellige operata».
				<lb/>Tunc presul, ex uisione perterritus, misit ex latere suo honorabiles
				<lb/>nuntios, ut ubicumque obuiarent sancto, cum magno honore dimitterent
				<lb/>eum, pro se ueniam postulantes. Cumque intuentes
				<lb/>eum uellent cum honore dimittere, et ueniam postulare, noluit beatus
				<lb/>Proculus, dicens se uelle uidere tanti pontificis uultum.
				<lb/>Tunc ascendentes equos cum gaudio, abeuntes Romam, se
				<lb/>pontifici presentarunt: qui uidens secum Proculum, cecidit ad pedes
				<lb/>eius, dicens: «Sancte Dei, sume culpabilem, et ueniam da poscenti,
				<lb/>pro te ab angelo flagellato!». Cui sanctus: «Noli, Pater,
				<lb/>sic humiliando te, decus Catholicorum minuere, sed me transgressorem
				<pb n="274"/>
				<lb/>pro merito tuae argue uoluntatis». Tunc complectentes se,
				<lb/>ac diebus pluribus commanentes, se diuinis eloquiis refecerunt.
				<lb/>Beatus uero Proculus, a papa benedictione accepta, reuersus est in
				<lb/>locum suum, in quo multi ab eo ab obsessis corporibus demones
				<lb/>sunt fugati, ceci illuminati, manchi restituti, surdi et ab aliis languoribus,
			<lb/>per inuocationem Christi nominis, pristinae redditi sanitati.</p>
			<p><lb/>Eo tempore Britius episcopus, Carpoforus et multi alii, qui
				<lb/>cum eo de Syriae partibus uenerant, miserunt ad eum, ut ad eos
				<lb/>Spoletum quam citius properaret: qui ad eos Spoletum cum Volusiano
				<lb/>ueniens, salutauerunt se in osculo pacis. In ieiuniis uero et
				<lb/>orationibus sancti Domini persistentes, idolorum culturam sua predicatione
				<lb/>euacuabant, infirmis sanitates plurimas impendentes.
				<lb/>Inter quos paralyticus membrorum omnium officio destitutus
				<lb/>erat: sed pro eo rogantibus sanctis, eleuatis oculis in celum, rogauit
				<lb/>beatus Proculus Christum, ut eum incolumem restitueret, a peccatis
				<lb/>pariter liberando. Tunc homo plenarie est sanatus, et qui aderant,
			<lb/>gratias Domino retulerunt.</p>
			<p><lb/>Eo tempore presidebant Spoleti Turgius et Leontius, prefecti
				<lb/>nequissimi, qui uidentes signa et prodigia, quae Dominus per
				<lb/>suum famulum faciebat, zelo iniquitatis repleti, miserunt spiculatores,
				<lb/>ut ubicumque inuenirent sanctos, ducerent ante conspectum
				<lb/>eorum compeditos. Nocte uero eadem apparuit Dominus per uisum
				<lb/>beato Proculo, dicens: «Dilecte mi, surge cum fratribus tuis,
				<lb/>et ad partes alteras euntes, hoc tempore uos saluate. Tu autem
				<lb/>uade Bononiam, et predica nomen meum populo terrae, et multis
				<lb/>per te conuersis et ab errore uiae suae ad ueritatis semitam reuocatis,
				<lb/>uenies ad me triumphator cum palma martyrii». Completa
				<lb/>uisione, Proculus surgens, ait fratribus: «Fratres, surgite eamus,
				<lb/>quia dominus noster Iesus Christus hac hora apparuit michi dicens,
				<lb/>quia mane perimendi estis, nisi uos saluaueritis: mihi autem precepit,
				<lb/>ut eam Bononiam». Tunc exierunt nocte illa a Spoleto, et
			<lb/>dantes sibi osculum pacis, ab inuicem recesserunt.</p>
			<pb n="275"/>
			<p><lb/>Beatus uero Proculus cum uenerabili Volusiano Bononiam
				<lb/>ueniens, in domo cuiusdam, qui Theodonus uocabatur, hospitati
				<lb/>sunt. In cuius domum ingrediens beatus Proculus, ait: «Pax omnibus,
				<lb/>qui unitatem ueramque Trinitatem fatentur». Cui Theodonus
				<lb/>ait: «Video te prudentem uirum inania uerba formare; tamen
				<lb/>cuius sectae sit haec doctrina, mihi cupio pandi». Cui sanctus
				<lb/>respondit: «Si ad hanc ueritatem attingere uelles, carere te
				<lb/>oportet demoniacis pompis, ut credere ualeas Verbum uitae Deum
				<lb/>et hominem, dominum Iesum Christum, qui de utero Mariae uirginis
				<lb/>natus, et passus sub Pontio Pilato etc., ut in Symbolo continentur».
				<lb/>Respondit Theodonus: «Credam hunc, quem predicas,
				<lb/>Deum esse, si per eius inuocationem manum aridam filii mei unici
				<lb/>potueris restaurare». Beatus autem Proculus mox tulit prolem illius,
				<lb/>et inuocato nomine Domini Iesu Christi, restituta est manus
				<lb/>filii eius, acsi nihil mali habuisset. Tunc credidit Theodonus, et
			<lb/>baptizatus est et tota domus eius.</p>
			<p><lb/>Erronianus autem quidam, ut audiuit signa, quae faciebat
				<lb/>Dominus per hominem sanctum, tollens filium suum, qui a demonio
				<lb/>uexabatur, constrictum catenis duxit ad sanctum Dei. Qui
				<lb/>pro eo orauit ad Dominum, dicens: «Domine Deus omnipotens,
				<lb/>expelle hunc nequissimum spiritum ab homine isto, ut cognoscant
				<lb/>omnes, quia tu solus es uerus Deus». Et haec dicens, apprehendit
				<lb/>manum demoniaci, et comminatus est demoni dicens: «Da honorem
				<lb/>Deo uiuo et uero, recede ab hac creatura Dei!». Ad cuius
				<lb/>uocem mox ut fumus teterrimus de corpore pueri egrediens, dimisit
				<lb/>hominem sanum. Tunc Erronianus cum omni domo sua baptizatus
				<lb/>est, et alii LXXIX, et facta est letitia magna in plebe Christianorum.
				<lb/>Totila igitur rex Longobardorum atque Gothorum, ut audiuit,
				<lb/>quod per beatum Proculum idolorum minueretur cultura ac
				<lb/>Christi cresceret nomen, quasi leo seuiens Bononiam uenit, et fecit
				<lb/>beatum Proculum perquiri, et uinctum catenis ante se duci.
				<lb/>Quem intuens, ait: «Omnium malorum auctor, cur uiperino toxico
				<lb/>regnum meum taliter destruxisti, ut ipsi dii nostri responsum
				<lb/>dare non uelint?». Beatus Proculus respondit: «Magnas age gratias,
				<pb n="276"/>
				<lb/>miser, quia regnum tuum, comptum et politum, beata sanctaque
				<lb/>doctrina Dei et electorum repletum, auro obrizo potest non
			<lb/>immerito comparari».</p>
			<p><lb/>Tunc Totila iratus, precepit spatario ac didascalo Iudeorum,
				<lb/>ut binas auferrent loras a tergo eius prius, et postea caput eius amputarent.
				<lb/>Beatus autem Proculus antequam decollaretur, orauit
				<lb/>dicens: «Domine Iesu Christe, accipe in pace spiritum meum».
				<lb/>Completaque oratione, genua flexit et spiculator accedens, euulsis
				<lb/>loris binis, bis ense collo percusso, caput eius amputauit. Et tunc
				<lb/>lux magna super sancti corpus per spatium duarum horarum emicuit.
				<lb/>Venerunt autem sancti uiri, quos ipse baptizauerat, et corpus
				<lb/>eius tollentes, extra muros in optimo loco cum aromatibus
			<lb/>condiderunt.</p>
			<p><lb/>Beatus autem Volusianus, colligens sanguinem eius in uase
				<lb/>argenteo, in ciuitate, quae dicitur Castellum, de eo oculos ceci liniens,
				<lb/>lumini restituit; item per dictum sanguinem mulier est a
				<lb/>fluxu sanguinis liberata. Tempore procedente, puer mortuus iuxta
				<lb/>sepulcrum eius positus uitae est restitutus. Corpus uero sancti
				<lb/>inuentum est cum capite nulla lesionis signa habens, et multa alia
			<lb/>miracula ibi est Dominus per ipsum mirabiliter operatus.</p>
		</div>
	</body>
</text>
</TEI>