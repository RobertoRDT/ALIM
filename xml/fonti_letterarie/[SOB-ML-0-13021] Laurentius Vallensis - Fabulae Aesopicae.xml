<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Fabulae Aesopicae</title>
<author>Laurentius Vallensis</author>
<respStmt> 
<resp>esportazione in formato TEI XML livello 0 effettuata da</resp> 
<name>Massimiliano Lanzillo</name> 
</respStmt>
</titleStmt>
<publicationStmt>
<publisher>ALIM</publisher>
<date when-iso="2017-07-26">26/07/2017</date>
</publicationStmt>
<notesStmt>
<note>Genere: Favolistica</note>
<note>Tipo: Traduzione dal greco in latino in età umanistica e rinascimentale</note>
<note>Tipo: </note>
<note>Note: Parole: 3.158&#13;&#10;Caratteri (spazi inclusi): 21.140&#13;&#10;</note>
<note>Livello di codifica: 0</note>
</notesStmt>
<sourceDesc>
<bibl>
<title>Fabulae Aesopicae</title>
<author>Laurentius Vallensis</author>
<date when-iso="1401/1500">XV</date>
Fabulae Aesopicae, Laurentius Vallensis; a cura di  Maria Pasqualina Pillola, Genova, D.AR.FI.CL.ET., 2003, pp. 189.
</bibl>
</sourceDesc>
</fileDesc>
</teiHeader>
<text>
<body>
<ab>
<pb n="110"/>
<lb/><hi rend="italic">Epistula</hi>
<lb/>Laurentius Vallensis insigni viro Arnaldo Fonolleda salutem. 
<lb/>[1] Promiseram nuper me tibi coturnices, quas ipse venatus essem, missurum. 
<lb/>[2] Eas capere, ut homo venandi insuetus, cum non possem, ad venationem meam, 
<lb/>id est ad litteras, me converti. Et forte ad manus venit libellus grecus ex preda
<lb/>navali, tres et triginta Esopi fabellas continens: has omnes bidui labore venatus 
<lb/>sum.
<lb/>[3] Mitto igitur ad te sive fabellas sive mavis coturnices, quibus oblectare te 
<lb/>possis ac ludere. [4] Etenim si Octavianum Marcumque Antonium, orbis terrarum
<lb/>principes, ludo coturnicum delectatos accepimus, profecto tu vir litterarum
<lb/>amantissimus,litterato hoc genere ludendi delectaberis. 
<pb n="112"/>
<lb/>[5] Et si quis Octaviano aut Antonio pugnacem aliquam harum avium dono dedisset,
<lb/>iocundam illis rem gratamque fecisset, egoquoque tibi iocundus gratusque ero, qui
<lb/>plures triginta eius generis aves dono mitto, pugnaces, victrices et, si forte hoc 
<lb/>te magis iuvat, etiam pingues. [6] Oblectant enim he fabelle et alunt, nec minus 
<lb/>fructus habent quam floris. [7] Sed ne donum suum laudare insolentis sit, finem faciam. 
<lb/>[8] Tu si coturnices veras quam has fabulas malles, rescribe: mittam namque non modo 
<lb/>coturnices, sed etiam perdices. 
<lb/>Ex urbe Caieta, Kalendis Maii 1438. 
<lb/>
<pb n="114"/>
<lb/>I – <hi rend="italic">De vulpe et capro</hi>
<lb/>[1] Vulpes et caper stibundi in puteum quendam descenderunt. [2] In quo cum 
<lb/>perbibissent, cirumspicienti reditum capro vulpes ait: «Bono animo esto, caper: 
<lb/>excogitavi namque quo pacto uterque reduces simus. [3] Si quidem tu eriges te rectum, 
<lb/>primoribus pedibus ad perietem admotis, cornuaque, adducto ad pectus mento, reclinabis 
<lb/>et ego per terga cornuaque tua transiliens et extra puteum evadens, te istinc postea 
<lb/>educam.» [4] Cuius consilio fidem habente capro atque, ut illa iubebat, optemperante, 
<lb/>ipsa e puteo prosiliit ac deinde pre gaudio in margine putei gestiebat exultabatque, 
<lb/>nihil de hirco cure habens. [5] Ceterum cum ab hirco ut fedifraga incusaretur 
<lb/>respondit: «Enim vero, hirce, si tantum tibi esset sensus in mente quantum est setarum 
<lb/>in mento, non prius in puteum descendisses quam de reditu exploratum habuisses.»
<lb/>[6] Hec fabula innuit virum prudentem debere finem explorare antequam ad rem agendam 
<lb/>veniat.
<lb/>
<pb n="116"/>
<lb/>II – <hi rend="italic">De vulpe et leone</hi>
<lb/>[1] Vulpes nullum antea leonem conspicata, cum illi aliquando ex improviso obviasset, 
<lb/>ita conspectum eius expavit ut parum abfuerit quin extingueretur. [2] Quod cum iterum 
<lb/>postea accidisset ad aspectum quidem leonis exterrita est, sed non ita ut prius. [3] 
<lb/>Tertio autem cum leonem eundem esset intuita non modo non exterrita sed etiam fidenter 
<lb/>adiens secum colloquuta est et confabulata. 
<lb/>[4] Hec fabula innuit quod consuetudo et conversatio facit ut que maxime horribilia et 
<lb/>formidanda sunt neque horrida neque formidolosa videantur. 
<lb/>
<pb n="118"/>
<lb/>III – <hi rend="italic">De gallis et perdice</hi>
<lb/>[1] Gallos quidam domi sue cum haberet mercatus est perdicem eamque in societatem 
<lb/>gallorum dedit una cum illis saginandam. [2] Eam vero statim galli pro se quisque 
<lb/>mordicabant abigebantque. [3] Perdix autem apud se afflictabatur existimans id eo talia 
<lb/>inferri sibi a gallis quod suum ab illorum genere alienum esset. [4] Ubi vero non ita 
<lb/>post aspexit et illos inter se pugnantes mutuoque percutientes recreata a merore 
<lb/>inquit: «Equidem posthac ego non afflictabor amplius, videns eos etiam inter se 
<lb/>dimicantes.»
<lb/>[5] Hec fabula innuit prudentem debere equo animo ferre contumelias ab alienigenis 
<lb/>illatas quos videt ne a domesticorum quidem iniuria abstinere. 
<lb/>
<pb n="120"/>
<lb/>IV – <hi rend="italic">De vulpe et capite quodam</hi>
<lb/>[1] Vulpes aliquando in domum citharoedi ingressa dum omnia instrumenta musica omnemque 
<lb/>suppellectilem scrutaretur repperit e marmore caput lupinum, scienter febreque factum. 
<lb/>[2] Quod cum in manus sumpsisset inquit: «O caput cum magno sensu factum nullum sensum 
<lb/>optinens.»
<lb/>[3] Hec fabula ad eos spectat qui corporis dignitatem habent animi industriam non 
<lb/>habent. 
<lb/>
<pb n="122"/>
<lb/>V – <hi rend="italic">De carbonario et fullone</hi>
<lb/>[1] Carbonarius conducta in domo habitans invitavit fullonem, qui eo loci proxime 
<lb/>venisset, ut eisdem in edibus una habitaret. [2] Ad quem fullo: «O homo, non est mihi 
<lb/>istuc factu conducibile: vereor enim ne quicquid ipse candificarem, id omne tu 
<lb/>carbonaria aspergine fuscares.»
<lb/>[3] Hec fabula innuit nullum cum flagitiosis habendum esse commercium. 
<lb/>
<pb n="124"/>
<lb/>VI – <hi rend="italic">De homine glorioso</hi>
<lb/>[1] Vir quidam aliquamdiu peregrinatus, cum iterum domum revertisset cum multa alia in 
<lb/>diversis regionibus a se viriliter gesta iactabundus predicabat, tum vero illud maxime 
<lb/>quod Rhodi omnes in certamine saliendi superasset eiusque rei Rhodios qui affuerunt 
<lb/>testes esse. [2] Ad quem unus assistentium respondens inquit: «O homo, si verum istuc 
<lb/>est quod loqueris, quid tibi opus est testibus? Ecce hic Rhodus, ecce hic certamen 
<lb/>saliendi.»
<lb/>[3] Hec fabula innuit quod ubi rerum testimonia absunt nihil opus est verbis. 
<lb/>
<pb n="126"/>
<lb/>VII – <hi rend="italic">De homine et Apolline</hi> 
<lb/>[1] Vir quidam facinorosus Delphos se contuilit Apollinem temptaturus habensque 
<lb/>passerculum sub pallio quem pugno tenebat. [2] Et accedens ad tripodas interrogabat 
<lb/>deum dicens: «Quod habeo in dextra vivitne an mortuum est?», prolaturus passerculum 
<lb/>vivum si ille mortuum respondisset, rursus prolaturus mortuum si ille vivum 
<lb/>respondisset: occidisset enim statim sub pallio clam priusquam proferret. [3] At deus 
<lb/>subdolam calliditatem hominis intelligens dixit: «O consultor, utrum mavis facere – 
<lb/>penes te namque arbitrium est – facito: et sive vivum sive mortuum quod in manu hans 
<lb/>proferto.»
<lb/>[4] Hec fabula innuit mentem divinam nihil neque latere neque fallere. 
<lb/>
<pb n="128"/>
<lb/>VIII – <hi rend="italic">De piscatore et smaride</hi>
<lb/>[1] Piscator quidam demissis in mare retibus extulit smaridem pusilli corporis, que 
<lb/>piscatorem sic obsecrabat: [2] «Noli me in presentiarum capere pusillam et minutam, 
<lb/>sine abire et crescere ut postea iam adulta, commodo cum maiore potiaris.» [3] Cui 
<lb/>piscator: «Ego vero amens sim si lucrum quod inter manus habeo, licet exiguum, 
<lb/>pretermittam spe futuri boni quantumlibet magni.»
<lb/>[4] Hec fabula innuit stolidum esse qui propter spem maioris rem presentem et certam, 
<lb/>licet parvam, non amplectitur. 
<lb/>
<pb n="130"/>
<lb/>IX – <hi rend="italic">De equo et asino</hi>
<lb/>[1] Vir quidam habebat equum et asinum. [2] In itinere autem faciendo inquit asinus 
<lb/>equo: «Si me salvum vis releva me parte oneris mei.» [3] Equo illius verbis non 
<lb/>obsequente, asinus sub onere cadens moritur. [4] Tunc dominus iumentorum omnes quas 
<lb/>portabat asinus sarcinas simulque corium quod a mortuo exuerat equo imponit. [5] Quo 
<lb/>onere depressus equus et gemens cum clamore inquit: «Ve mihi, iumentorum infelicissimo, 
<lb/>quid mihi misero mali evenit? Nam recusans partem, nunc totum onus porto insuper et 
<lb/>illius corium.»
<lb/>[6] Hec fabula innuit maiores debere in laboribus participes esse minoribus ut itrique 
<lb/>incolumes sint. 
<lb/>
<pb n="132"/>
<lb/>X – <hi rend="italic">De homine et satyro</hi>
<lb/>[1] Vir quidam cum satyro amicitiam inierat. [2] Qui cum edendi gratia sederent, exorta 
<lb/>coeli tempestate ac frigore, vir manus ad os admovens anhelitu refocillabat. [3] Quod 
<lb/>intuens satyrus interrogat quam ob rem id faceret. Ille inquit: «Calore oris algentes 
<lb/>manus refocillo.» [4] Pauloque post, calidiore edulio allato, cum vir iterum ad os 
<lb/>manum cum edulio admovens calorem cibi tenui inspiratione refrigeraret interrogat 
<lb/>satyrus quam ob rem et illud faceret. [5] Respondente autem viro ut refrigeraret 
<lb/>edulium «Atqui ego – inquit satyrus – tecum posthac amicitiam non exercebo qui ex uno 
<lb/>ore et calidum promis et frigidum. Vale.»
<lb/>[6] Hec fabula innuit devitandam eius amicitiam esse cuius anceps vita est et non 
<lb/>simplex sermo. 
<lb/>
<pb n="134"/>
<lb/>XI – <hi rend="italic">De vulpe et pardo</hi> 
<lb/>[1] Vulpes et pardus de pulchritudine altercabantur. [2] Et pardo suam versicolorem 
<lb/>pellem extollente vulpes cum suam preponere non posset inquit: «At quanto ego 
<lb/>speciosior, que non corpus sed animum versicolorem sortita sum.»
<lb/>[3] Hec fabula innuit pulchritudinem animi antecellere pulchritudinem corporis. 
<lb/>
<pb n="136"/>
<lb/>XII – <hi rend="italic">De cata et Venere</hi> 
<lb/>[1] Cata quedam delicium erat formosi cuiusdam adolescentis. [2] Hanc ille ut in 
<lb/>foeminam mutaret Venerem comprecatus est. [3] Dea, miserta cupiditatis adolescentuli, 
<lb/>convertit bestiam in speciosam puellam. [4] Cuius forma inardescens adolescentulus 
<lb/>adducit illam secum domum. [5] Quibus considentibus in cubiculo, Venus volens periculum 
<lb/>facere numquid illa cum corpore mutasset et mores, murem inmisit in medium. [6] At 
<lb/>illa, et eorum qui aderant et cubiculi nuptialis immemor, e cubili consugens murem 
<lb/>insequebatur, illum comedere cupiens. [7] Tunc dea indignata, iterum in suam restituit 
<lb/>naturam. 
<lb/>[8] Hec fabula innuit scelestos homines etiam si conditionem statumque mutent, tamen 
<lb/>mores nequaquam mutare.
<lb/> 
<pb n="138"/>
<lb/>XIII – <hi rend="italic">De agricola et canibus</hi>
<lb/>[1] Agricola quidam hiberno sidere in agro deprehensus, deficientibus cibariis, primum 
<lb/>interfectis singulis ovibus illarum carne vescebatur, mox et caprarum, postremo 
<lb/>operariisquoque bobus interemptis alebatur. [2] Quod canes cum animadvertissent inter 
<lb/>se colloquuti sunt dicentes: «At nos hinc faciamus fugam: si enim operariis bobus 
<lb/>dominus noster non pepercit, ne nobis quidem parcet.»
<lb/>[3] Hec fabula innuit fugiendos eos esse cavendosque qui a damiliaribusquoque manus non 
<lb/>abstinent.
<lb/> 
<pb n="140"/>
<lb/>XIV – <hi rend="italic">De agricola et filiis eius</hi> 
<lb/>[1] Agricola filios suos videns quotidie digladiantes neque in gratiam inter se 
<lb/>reducere &lt;cum&gt; potis esset, iussit fasciculum virgarum sibi afferri – aderant autem 
<lb/>filii illic sedentes – [2] que cum allate essent, colligavit omnes in unum fasciculum 
<lb/>iussitque singulos filiorum fasciculum capere atque confringere. [3] Illis vero 
<lb/>confringere non valentibus, solvens postea fasciculum tradidit singulas virgas eis 
<lb/>frangendas; atque illis statim facileque frangentibus intulit: [4] «Ita et vos, filioli 
<lb/>mei, si unanimes perstiteritis, inexpugnabiles vos hostibus invictosque prebebitis, sin 
<lb/>minus, vestra ipsa emulatio atque seditio opportunam vos predam inimicis faciet.»
<lb/>[5] Hec fabula innuit eque res humanas capere vel a concordia incrementum vel a 
<lb/>discordia iacturam. 
<lb/>
<pb n="142"/>
<lb/>XV – <hi rend="italic">De muliere et gallina</hi> 
<lb/>[1] Mulier quedam vidua habebat gallinam quotidie singula ova parientem. [2] Sperans 
<lb/>autem pro singulis bina ova parituram si plus trbuisset escarum opipare educabat. [3] 
<lb/>Gallina vero pinguior effecta ne unum quidem ovum amplius facere poterat. 
<lb/>[4] Hec fabula innuit quod homines per luxum rerum et copiam marcescentes, ab instituta 
<lb/>industria retardantur. 
<lb/>
<pb n="144"/>
<lb/>XVI – <hi rend="italic">De quodam admorso a cane</hi> 
<lb/>[1] Admorsus a cane quidam circuibat singulos corrogans curationem nactusque quendam 
<lb/>est, qui cognita mali qualitate inquit: [2] «Si tu quidem, o homo, convalescere vis, 
<lb/>sume crustulam panis et madefactam in sanguine vulneris porrige cani qui te momordit 
<lb/>comedendam.» [3] Cui ille deridens inquit: «Ego, me hercule, si istuc fecero dignus sum 
<lb/>qui ab omnibus huius urbis canibus premordear.»
<lb/>[4] Hec fabula innuit improbos homines cum maxime beneficia acceperint tum maxime ad 
<lb/>maleficia animari. 
<lb/>
<pb n="146"/>
<lb/>XVII – <hi rend="italic">De duobus amicis et urso</hi> 
<lb/>[1] Duobus amicis una iter facientibus fit ursus obviam. [2] Quorum unus perterritus in 
<lb/>arborem scandens latuit; alter vero, cum se imparem urso fore et si pugnare vellet 
<lb/>superatum iri intelligeret, procidens sumulabat se mortuum esse. [3] Ursus autem 
<lb/>adveniens aures et occipitium olfaciebat, illo qui stratus iacebat usque continente 
<lb/>respirationem. [4] Ita mortuum esse credens ursus abiit: aiunt enim ursus non sevire in 
<lb/>cadaver. [5] Mox alter, qui inter frondes arboris latuerat descendens interrogat amicum 
<lb/>quid nam ad aurem ursus secum esset locutus. [6] Cui amicus inquit: «Admonuit me ne 
<lb/>posthac cum huiusmodi amicis iter faciam.»
<lb/>[7] Hec fabula innuit devitandos eos amicos qui periculoso in tempore ab auxilio 
<lb/>prestando revocant pedem. 
<lb/>
<pb n="148"/>
<lb/>XVIII – <hi rend="italic">De duobus adolescentibus et coquo</hi>
<lb/>[1] Duo adolescentes obsonium a coquo mercati communiter erant. [2] Ceterum cum coquus 
<lb/>quibusdam negotiis domesticis intenderet vacaretque, alter adolescentum partem obsonii 
<lb/>in alterius sinum immisit. [3] Convertente autem se coquo et partem carnis que aberat 
<lb/>requirente, qui carnem sustulerat, iurabat se non habere, qui vero habebat se non 
<lb/>sustulisse. [4] Quibus coquus, intellecta adolescentum argutia, inquit: «Et si me latet 
<lb/>fur tamen eum quem iurastis deum non latebit.»
<lb/>[5] Hec fabula innuit quod si homines celamus Deum nequaquam celare poterimus. [qui 
<lb/>omnia prospicit et omnia videt].
<lb/>
<pb n="150"/>
<lb/>XIX – <hi rend="italic">De arundine et olea</hi>
<lb/>[1] Disceptabant aliquando arundo et olea de constantia et fortitudine et firmitate. 
<lb/>[2] Et olea quidem probra arundini ingerebat ut fragili et ad omnem ventum vacillanti. 
<lb/>[3] Arundo autem opticebat, non longum tempus exspectans. [4] Nam cum ventus vehemens 
<lb/>ingruisset arundo agitabatur reflectebaturque, olea vero cum violentie ventorum 
<lb/>reluctari vult confracta est. 
<lb/>[5] Hec fabula innuit eos qui fortioribus ad tempus cedunt potiores esse iis qui nnon 
<lb/>cedunt. 
<lb/>
<pb n="152"/>
<lb/>XX – <hi rend="italic">De tubicine</hi>
<lb/>[1] Erat tubicen quidam qui in militia signum caneret: is interceptus ab hostibus ad 
<lb/>eos qui circumsistebant proclamabat: [2] «Nolite me, viri, innocuum insontemque 
<lb/>occidere: nullum enim ego unquam occidi quippe nihil aliud quam hanc buccinam habeo.» 
<lb/>[3] Ad quem illi vicissim cum clamore responderunt: «Tu vero hoc ipso etiam magis 
<lb/>trucidaberis, quod cum ipse dimicare nequeas ceteros potes ad certamen impellere.»
<lb/>[4] Hec fabula innuit quod preter ceteros peccant qui malos et importunos principes 
<lb/>persuadent ad inique agendum. 
<lb/>
<pb n="154"/>
<lb/>XXI – <hi rend="italic">De thynno et delphino</hi>
<lb/>[1] Thynnus cum delphinum insequentem precipiti cursu fugeret et iam iam cupiendus 
<lb/>esset, in amfractum quendam se intrusit. [2] Delphinusquoque ad alterum similem impetu 
<lb/>ipso allisus est. [3] Ad quem thynnus respiciens iamque expirantem videns inquit: «Iam 
<lb/>mihi mors non est molesta, videnti eum qui mihi causa mortis est mecum morientem.»
<lb/>[4] Hec fabula innuit equo animo ferre homines calamitates cum eos per quos in 
<lb/>calamitate sunt calamitosos aspiciunt. 
<lb/>
<pb n="156"/>
<lb/>XXII – <hi rend="italic">De aucupe</hi>
<lb/>[1] Auceps quidam sumptis aucupatoriis retibus ad venandum processit visoque palumbo in 
<lb/>cacumine arboris sedente compositas artificiose arundines cum reti ad avem clanculum 
<lb/>admovebat, sperans illam se venari posse. [2] Quod cum agit in altum intuens iacentem 
<lb/>viperam pedibus pressit, que exasperata dolore hominem momordit. [3] At ille iam 
<lb/>deficiens «Miserum me, - inquit – qui cum alterum venari volo, ipse ab altero captus 
<lb/>pereo.»
<lb/>[4] Hec fabula innuit fraudulentos homines insidias suas occultare, sepe tamen ab aliis 
<lb/>idem sustinere. 
<lb/>
<pb n="158"/>
<lb/>XXIII – <hi rend="italic">De castore</hi>
<lb/>[1] Castor preter ceteros quadrupedes in aqua durare dicitur eiusque genitalia ad artem 
<lb/>medicam sane utilia esse. [2] Hic ubi videt se ab indagantibus hominibus captum iti – 
<lb/>novit enim quam ob rem indagetur – ipse sibi genitalia precidit eaque ad insequentes 
<lb/>proiiciens hoc modo incolumis evadit. 
<lb/>[3] Hec fabula innuit huius exemplo prudentes debere pro adipiscenda salute nullam 
<lb/>rationem habere fortunarum. 
<lb/>
<pb n="160"/>
<lb/>XXIV – <hi rend="italic">De cane et lanio</hi>
<lb/>[1] Canis quidam insiliit in macellum – lanio in aliqua re occupato – et abrepto 
<lb/>pecoris corde fugiebat. [2] Ad quem lanius conversus fugientemque aspiciens inquit: «O 
<lb/>canis, abi! Ubicumque fueris te observabo: non enim cor mihi sustulisti sed cor dedisti.»
<lb/>[3] Hec fabula innuit iacturam frequenter esse hominibus doctrinam. 
<lb/>
<pb n="162"/>
<lb/>XXV – <hi rend="italic">De vaticinatore</hi>
<lb/>[1] Vaticinator quidam in foro sedens sermocinabatur, cum sibi quidam presto fuit 
<lb/>trepidansque denuntiat fores domus eius refractas esse omniaque direpta que in domo 
<lb/>fuissent. [2] Ad quem nuntium vaticinator gemens properansque cursu se domum 
<lb/>recipiebat. [3] Quem currentem quidam intuens «O tu, inquit, qui aliena negotia te 
<lb/>divinaturum promittis certe tua ipsius non divinasti.»
<lb/>[4] Hec fabula ad eos spectat qui res suas non rite administrantes, alienis, que nihil 
<lb/>ad eos pertinent, providere ac consulere conantur. 
<lb/>
<pb n="164"/>
<lb/>XXVI – <hi rend="italic">De egroto et medico</hi>
<lb/>[1] Egrotus quidam, a medico interrogatus quo nam modo se habuisset, preter modum 
<lb/>respondit in sudorem se fuisse resolutum. [2] Cui medicus «Istud – inquit – bonum est.» 
<lb/>[3] Altero autem die iterum interrogatus quomodo se haberet respondit: «Algoribus 
<lb/>correptus diu vexatus sum.» «Et istud quoque – inquit – medicus – bonum est.» [4] 
<lb/>Tertio cum eodem modo interrogaretur respondit «Profluvio corporis debilitatus sum.» 
<lb/>«Istud etiam bonum est.», medicus inquit. [5] Postea autem a familiari quodam 
<lb/>interrogatus «Quomodo habes, o amice?» Respondit: «Ego etiam atque etiam bene habeo, 
<lb/>sed morior.»
<lb/>[6] Hec fabula innuit coarguendos esse assentatores. 
<lb/>
<pb n="166"/>
<lb/>XXVII – <hi rend="italic">De asino et lupo</hi>
<lb/>[1] Asinus calcato ligni aculeo claudicabat conspectoque lupo ait: «O lupe, en pre 
<lb/>cruciatu morior, futurus esca aut tua, aut vulturum, aut corvorum. [2] Unum modo abs te 
<lb/>munus flagito: educ prius ex pede aculeum, ut moriar saltem sine cruciatu.» [3] Tunc 
<lb/>lupus summis dentibus aculeum mordicus prehendens eduxit. [4] Asinus vero doloris 
<lb/>oblitus, ferratos calces in faciem lupi impegit, fractisque illius fronte naribus 
<lb/>dentibus aufugit, lupo se ipsum accusante ac merito sibi id evenisse dicente, quod qui 
<lb/>didicerat esse lanius iumentorum nunc illorum volebat esse chirurgus. 
<lb/>[5] Hec fabula innuit quod qui sua artificia deserunt, transferentes se ad aliena ipsis 
<lb/>non apta et in derisum veniunt et in discrimen. 
<lb/>
<pb n="168"/>
<lb/>XXVIII – <hi rend="italic">De aucupe et merula</hi> 
<lb/>[1] Auceps tetenderat volucribus retia, quod eminus intuens merula precontabatur 
<lb/>hominem quid negotii ageret. [2] Ille respondit se condere urbem abiitque longius et 
<lb/>sese abdidit. [3] Merula vero verbis illius fidem habens, accedens ad escam iuxta retia 
<lb/>appositam capta est accurenteque aucupe inquit: «O homo, si tu quidem talem urbem 
<lb/>condis haud multos invenies incolas.»
<lb/>[4] Hec fabula innuit eo maxime modo rem privatam et rem publicam destrui cum presides 
<lb/>sevitiam exercent. 
<lb/>
<pb n="170"/>
<lb/>XXIX – <hi rend="italic">De viatore et Iove</hi>
<lb/>[1] Viator longum ingressurus iter vovit si quid invenisset eius dimidium Iovi se 
<lb/>oblaturum. [2] Inventa autem postea in ipso itinere pera palmularum amigdalarumque 
<lb/>plena comedit omnes palmulas amigdalasque sed harum nucleos illarum putamina ad aram 
<lb/>quandam optulit inquiens: «Habes, Iuppiter, quod tibi voveram: quod enim inveni eius et 
<lb/>interiora et exteriora tibi offero.»
<lb/>[3] Hec fabula innuit avarum hominem propter pecunie cupiditatem etiam diis moliri 
<lb/>fallacias. 
<lb/>
<pb n="172"/>
<lb/>XXX – <hi rend="italic">De filio et matre</hi>
<lb/>[1] Puer quidam in schola condiscipuli furatus tabellam alphabetariam attulit matri 
<lb/>sue. [2] A qua non castigatus, quotidie magis furabatur. [3] Procedente autem tempore 
<lb/>coepit furari maiora, tandem a magistratu deprehensus ducebatur ad supplicium. [4] 
<lb/>Matre vero sequente ac vociferante rogavit ille satelliter ut paulisper cum ea ad aurem 
<lb/>loqui permitterent. [5] Quibus permittentibus et matre festinabunda aurem ad os filii 
<lb/>admovente, ille auriculam maternam dentibus admorsam evulsit. [6] Et cum mater 
<lb/>ceterique increparent non modo ut furem, sed etiam ut in parentem suam impium inquit: 
<lb/>[7] «Hec mihi ut perderer extitit causa: si enim me tabellam alphabetariam furatum 
<lb/>castigasset nequaquam ad ulteriora progressus nunc ad supplicium ducerer.»
<lb/>[8] Hec fabula innuit quod qui inter initia peccandi non cohercentur ad graviora 
<lb/>flagitia evadunt. 
<lb/>
<pb n="174"/>
<lb/>XXXI – <hi rend="italic">De pastore et mari</hi>
<lb/>[1] Pastor in loco maritimo gregem pascebat. Cui cum videret mare tranquillum incessit 
<lb/>cupido navigationem facienti ad mercatum. [2] Itaque venumdatis ovibus coemptisque 
<lb/>palmarum sarcinis navigabat. [3] Oborta autem vehementi tempestate et navi mergi 
<lb/>periclitante, omne pondus navis in mare deiecit vixque evasit exonerata navi. [4] 
<lb/>Paucis post diebus veniente quodam et tranquillitatem maris admirante – erat enim sane 
<lb/>tranquillum – respondens inquit: «Palmas iterum vult quantum intelligo, id eoque 
<lb/>immotum sese ostendit.»
<lb/>[5] Hec fabula innuit eruditiores effici homines damno atque periculo. 
<lb/>
<pb n="176"/>
<lb/>XXXII - <hi rend="italic">De patre et filio</hi>
<lb/>[1] Filium senior quidam habebat unicum generosi animi et venaticorum canum amatorem. 
<lb/>[2] Hunc per quietem viderat a leone trucidari. [3] Territus igitur ne forte somnium 
<lb/>hoc aliquando sequeretur eventus, extruxit domum quandam quam politissimam 
<lb/>laquearibusque ac fenestris amoenissimam illucque inducens filium, assiduus illi custos 
<lb/>inherebat. [4] Depinxerat enim ea in domo, ad oblectationem filii, omne animalium genus 
<lb/>in quibus et leonem. [5] Adolescens hec inspiciens eo amplius molestie contrahebat. [6] 
<lb/>Quadam autem vice propius stans leoni inquit: «O truculentissima fera, propter te et 
<lb/>propter inane somnium patris mei in hac domo asservor valut in carcere. Quid tibi 
<lb/>faciam?»
<pb n="178"/>
<lb/>[7] Et hec dicens manum parieti incussit, oculum leoni eruere volens et in clavo qui 
<lb/>illic latebat offendit: qua ex percussione manus emarcuit succrevitque sanies ac febris 
<lb/>subsecuta est brevique adolescens est mortuus. [8] Ita leo adolenscentem occidit, nihil 
<lb/>adiuvante patris sophismate. 
<lb/>[9] Hec fabula innuit que ventura sunt devitare posse neminem. 
<lb/>
<pb n="180"/>
<lb/>XXXIII – <hi rend="italic">De calvo quodam</hi>
<lb/>[1] Calvus quidam mentitos crines gerens dum equo vehebatur ecce tibi validior ventus 
<lb/>illos de capite sustulit: risus statim magni a presentibus excitantur. [2] Et ille 
<lb/>inhibito cursu ad eos inquit: «Quid mirum si crines qui non erant mei a me recesserint? 
<lb/>Illiquoque recesserunt qui mecum fuerant nati.»
<lb/>[3] Hec fabula innuit non debere nos merere ob amissas opes, quod enim nascentes a 
<lb/>natura non accepimus id non potest nobiscum perpetuo permanere. 

</ab>
</body>
</text>
</TEI>
