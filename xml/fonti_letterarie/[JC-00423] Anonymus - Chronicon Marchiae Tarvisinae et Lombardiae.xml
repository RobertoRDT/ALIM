<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Chronicon Marchiae Tarvisinae et Lombardiae</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>L. A. Botteghi</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="22146" unit="words">Parole: 22146</measure>
				<measure quantity="143211" unit="characters_without_spaces">Caratteri (spazi esclusi): 143211</measure>
				<measure quantity="163498" unit="characters_witht_spaces">Caratteri (spazi inclusi): 163498</measure>
			</extent>
			<publicationStmt>
				<publisher>ALIM</publisher>
				<date when="2003-07-20">20/07/2003</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole:22348
					Caratteri:143581
					Correzioni al testo: p. 40,12 invadendum] invadendm <hi rend="italic">ed.</hi>; p. 61,16 Karulo] Krulo <hi rend="italic">ed.</hi>; p. 61,19 itaque] itque <hi rend="italic">ed.</hi>.
				LAB </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Chronicon Marchiae Tarvisinae et Lombardiae</title>
						<editor>L. A. Botteghi</editor>
						<imprint>
							<publisher>Lapi</publisher>
							<pubPlace>Città di Castello</pubPlace>
							<date>1914-1916</date>
						</imprint>
					</monogr>
					<series>
						<title level="s">Rerum Italicarum Scriptores s. II</title>
						<biblScope unit="volume">8, 3</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-il testo presenta problemi simili al 421. Si tratta di una cronaca, divisa in anni singoli, ma anche in alcuni capitoli. Il problema è che l'ultimo di questi capitoli comincia verso il primo terzo del testo e ovviamente non arriva fino alla fine del libro, ma non è chiaro dove finisce (ci sono vari paragrafi che si potrebbero considerare l'ultimo).</item></list></change>
		</revisionDesc>
	</teiHeader>

<text>
	<body>
		<pb n="3"/>
		<div>
			<head><lb/>INCIPIT HISTORIA QUORUNDAM NOTABILIUM FACTORUM QUE TAM IN MARCHIA QUAM IN LOMBARDIA
			<lb/>QUAM IN ALIIS MUNDI PARTIBUS SUNT PERPETRATA.</head>
			<p><lb/>EORUM <hi rend="italic">que ab inicio mondi facta sunt usque nunc, noticiam minime haberemus, nisi
				<lb/>proborum virorum diligentia istorias descripsissent in quibus vicia et scelera malorum
				<lb/>hominum arguuntur, virtutes vero bonorum et opera laudabilia commendantur.
				<lb/>Istoriografforum itaque vestigia pro nostro modullo imitantes, quedam
				<lb/>que nostris temporibus facta sunt in partibus Marchie, vel Lumbardie seu etiam extra fines
				<lb/>Italie in presenti opuscolo decernimus sub compendio litteris declarare; ut posteri hec legentes,
				<lb/>preteritorum memoria instruantur quid circa presentia vel futura elligere debeant vel vitare.
				<lb/>Set, cum sit omnibus manifestum, quod concordia parve res crescunt, discordia vero maxime
				<lb/>dillabuntur, patet igitur quod concordia est totis viribus elligenda et discordia modis omnibus
			<lb/>est evitanda</hi> . </p>
			<div type="chapter">
				<head><lb/>QUALITER AZO MARCHIO ESTENSIS IN VERONA SUOS ADVERSARIOS SUPERAVIT.</head> <p>Anno
					<lb/>itaque Domini 1207, cum vir illustris Azo marchio estensis de voluntate partium, comitis
					<lb/>videlicet Sancti Bonifacii et Monticulorum civitatis Verone regimen suscepisset et prudenter
					<lb/>in suo regimine se haberet, Monticuli, favore Ezelini de Romano qui vitam terminavit in
					<lb/>hereticam pravitatem, facta coniuratione contra eum, de Verona ipsum subito eiecerunt. At
					<lb/>ille ut pote vir magnanimus et astutus tantum dedecus vindicare intendens, amicis suis undique
					<lb/>congregatis, in manu valida ivit Veronam, parte comitis prebente sibi auxilium et favorem.
					<lb/>Ecelinus e contra, collecta multitudine bellatorum, in subsidium Monticulorum perrexit
					<lb/>Veronam. Et factum est prelium equestre maximum in Braida Veronensi, in quo pars
					<lb/>marchionis et comitis adversarios strenue superavit. Mantuani vero, conducti pecunia, comuniter
					<pb n="4"/>
					<lb/>cum carotio venerunt in auxilium Marchionis. Unde Monticuli cum omnibus suis
					<lb/>adherentibus, nimio terrore perterriti, octavo die intrante septembri, nocte civitate dimissa,
					<lb/>fugerunt, salvare personas solummodo cupientes. Hoc fuit initium malorum, non solum predicte
					<lb/>civitatis, set et Marchie et Lombardie. Ex tunc Marchio et comes Bonifacius toto
					<lb/>tempore vite sue Verone dominium habuerunt. Monticuli autem arcem Garde inexpugnabilem
				<lb/>capientes, eam fortiter munierunt.</p>
			</div>
			<div type="chapter">
				<head><lb/>QUALITER MONTICULI CAPTI FUERUNT.</head> <p>Anno Domini 1208. Monticuli viriliter burgum
					<lb/>Piscarie intraverunt, et per districtum Verone frequentissime discurrentes, incendiis et rapinis
					<lb/>omnia devastabant. Tunc Marchio et Comes cum exercitu magno Piscariam undique obsederunt,
				<lb/>et tandem captos Monticulos in compedibus posuerunt.</p>
			</div>
			<div type="chapter">
				<head><lb/>DE OCTONE IMPERATORE.</head> <p>Anno Domini 1209. Circa hec tempora Octo dux Sansonie
					<lb/>in regem Alemanie electus descendit de Alemania et venit in Lombardiam cum exercitu copioso.
					<lb/>In cuius adventu terribili tremuit Italia nimio pavore percussa. De mandato itaque
					<lb/>istius, Monticuli sunt a vinculis absoluti. Iste in omnibus utebatur consilio Ezelini et Salinguerre;
					<lb/>Marchionem vero et eius amicos habebat exosos. Perrexit igitur Romam et apud
					<lb/>Sanctum Petrum est a papa Innocentio coronatus. Quo facto exaltatum est cor eius, et sprevit
					<lb/>summi pontificis admonitionem pariter et mandatum. Papa vero Innocentius statim eum publice
					<lb/>anathematis vinculo imodavit; et ab illa ora superbia eius cepit inclinari, donec paulatim
				<lb/>ad nichilum est redactus. Et quanto fuit gradus altior, tanto casus eius gravior est secutus.</p>
			</div>
			<div type="chapter">
				<head><lb/>DENUNTIATIO ABATIS SANCTE IUSTINE, QUI SE DEDIT IN HEREMITICAM VITAM.</head> <p>Et eodem
					<lb/>anno dominus Stephanus abbas Sancte Iustine in mense madio desiderio arctioris vite resignavit
					<lb/>abbatiam et in Verida vitam herimiticam duxit, ibique in pace quievit. Cui successor fuit
					<lb/>abbas Araldus, religione laudabilis et discretione compositus et in universa morum honestate preclarus.
					<lb/>Anno Domini 1210 reversus et Octo imperator in Alemaniam excommunicationis vinculo
					<lb/>innodatus. Et congregato exercitu maximo perrexit adversus Philipum regem Francie; cui
					<lb/>associati sunt quidam principes, regis Francie proditores. Set Francigene, sue antique memores
					<lb/>probitatis, unanimiter contra inimicos impetum facientes, incredibilem de imperatoris
					<lb/>exercitu victoriam habuerunt. Causa vero huius prelii dicitur hec fuisse, quia imperator dicebat,
					<lb/>regem Francie liberaliter promisisse sibi Parisius civitatem se daturum, si Octo unquam
					<lb/>Romanum imperium optineret. Rex vero considerans, se incaute illam promissionem fecisse,
				<lb/>decrevit potius tam arduam questionem belli esse iudicio terminandam.</p>
			</div>
			<div type="chapter">
				<head><lb/>DE ASCENSU FEDERICI IN ALEMANIAM.</head> <p>Anno Domini 1211. Istis temporibus Federicus
					<lb/>adolescens rex Siciliae, filius quondam Henrici imperatoris et regine Constantie, que fuit filia
					<pb n="5"/>
					<lb/>Rogerii regis Sicilie de mandato magnifici pape Innocentii per Lombardiam cum auxilio
					<lb/>Marchionis estensis ascendit Alemaniam confidenter. Quem ita gratissime prelati et principes
					<lb/>Alemanie susceperunt, quod pauci remanserunt de principibus cum Octone. Tandem ipsum
				<lb/>in regem Alemanie et in futurum imperatorem elegerunt.</p>
			</div>
			<div type="chapter">
				<head><lb/>DE MORTE MARCHIONIS ESTENSIS.</head> <p>Anno Domini 1212, sicut placuit ei qui aufert spiritum
					<lb/>principum, Azo marchio estensis et comes Sancti Bonifatii de hac luce in mense novembri
					<lb/>et in Verone civitate sub paucorum dierum spacio sunt subtracti. Unde potuit congrue
					<lb/>dici de ipsis: Gloriosi principes terre, quoniam in vita sua se dulciter dilexerunt, ita et in
					<lb/>morte sunt minime separati. Relinquit autem Marchio duos filios, Aldrevandinum iam adolescentem
					<lb/>et Azonem infantulum cum propia genitrice. Similiter Comes reliquit duos, Ricardum
				<lb/>maiorem et minorem nomine Guielinum.</p>
			</div>
			<div type="chapter">
				<head><lb/>REVERSIO MONTICULORUM IN VERONA.</head> <p>Per idem tempus, cum Monticuli sex annis et
					<lb/>duobus mensibus extra Veronam fuissent, potestas Padue Marinus Geno et Paduani communiter
					<lb/>compositionem inter ipsos et partem Comitis tractaverunt et circa festum beati Martini
				<lb/>introduxerunt pacifice in Veronam.</p>
			</div>
			<div type="chapter">
				<head><lb/>DE REPENSIONE ET TEMPESTIVE AUDACIE MONTICULORUM.</head> <p>Anno Domini 1214. Monticuli
					<lb/>non considerantes, quia in omni negotio temporis est opportunitas observanda, intempestive
					<lb/>ceperunt contra partem Comitis calcitrare. Pars vero Comitis expulsa potestate communi,
					<lb/>Pecorarium suum civem in potestatem protinus elegerunt, virum utique sapientem et
					<lb/>politica scientia decoratum. Monticuli autem impares viribus se videntes, tunc temporis sub
				<lb/>adversariis humiliter quieverunt.</p>
			</div>
			<div type="chapter">
				<head><lb/>DE OBSIDIONE TURRIS BAIBE.</head> <p>Anno Domini 1215, in mense octobris Paduani turrem
					<lb/>Baibe obsederunt, sed superveniente inundatione nimia pluviarum, obsidionem dimittere sunt
				<lb/>compulsi, ibique iacturam in rebus et cum personis non modicum sunt perpessi.</p>
			</div>
			<div type="chapter">
				<head><lb/>DE MORTE ALDREVANDINI MARCHIONIS.</head> <p>Eodem tempore cum marchio Aldrevandinus
					<lb/>de comitibus Celarie qui partem Octonis favebat in Marchia anchonitana, nobiliter triumphasset,
					<pb n="6"/>
					<lb/>in ipso fervore iuventutis nature satisfecit. Iste fuit ita magnanimus, quod subisset
					<lb/>omne periculum pro gloria et potentia obtinenda. Tunc remansit in honorabili domo estensi
				<lb/>Azo frater eius, puer parvulus, multis debitis et angustiis honeratus.</p>
				<p><lb/>Eodem tempore in mense novembri factum est Rome concilium generale sub papa Innocentio
					<lb/>tertio, viro magnifico et prudenti, cuius magnanimitas et constantia super omnes alios
				<lb/>excellebat.</p>
			</div>
			<div type="chapter">
				<head><lb/>DE MORTE PAPE INNOCENTII.</head> <p>Anno Domini 1216 obiit Innocentius papa tertius apud
				<lb/>Perussium, cui successit Honorius tertius.</p>
			</div>
			<div type="chapter">
				<head><lb/>DE OBSIDIONE DAMIATE.</head> <p>Anno Domini 1217. In istis temporibus transivit mare maxima
					<lb/>Christianorum multitudo in subsidium terre sancte; et habito prudentium consilio, Christiani
					<lb/>cum navibus infinitis in manu valida intraverunt Egiptum et Damiatam munitissimam civitatem
				<lb/>multo tempore obsiderunt.</p>
			</div>
			<div type="chapter">
				<head><lb/>DE COLLECTIONE EXERCITUI SARACENORUM CONTRA CHRISTIANOS.</head> <p>Anno Domini 1218
					<lb/>cum vidisset Soldanus Babilonis, christianos Damiatam constantissime obsidere protinus reges
					<lb/>Saracenos de Syria et Arabia et aliis provinciis in suum auxilium convocavit et esercitus
					<lb/>Christianorum cepit undique viriliter impugnare; excepto quod iter fluminis eis non potuit
					<lb/>prohibere. Regebat tunc Christianos Iohannes rex Ieroxolimitanus, vir strenuus et forma pre
				<lb/>filiis hominum speciosus, et magister Pelagius sancte romane Ecclesie cardinalis.</p>
			</div>
			<div type="chapter">
				<head><lb/>DE OBSIDIONE DAMIATE.</head> <p>Anno Domini 1219. Istis temporibus post longam et laboriosam
					<lb/>obsidionem exercitus Christianorum obtinuit Damiatam que est in Egypto super flumen
				<lb/>Nyli, qui a Moyse Geon in Genesi appellatur.</p>
			</div>
			<div type="chapter">
				<head><lb/>DE FEDERICO IMPERATORE CORONATO.</head> <p>Anno Domini 1220. Federicus secundus rex
					<lb/>Scicilie et Apulie dux Suavie descendens de Alemania ivit Romam, et ibi accepit coronam
					<lb/>a papa Honorio in die beate Cecilie; deinde regnum Apulie intravit, et interfectis et expulsis
					<lb/>rebellibus, ipsum sibi feliciter subiugavit. Ipse de montibus Scicilie per gravia bellorum pericula
					<lb/>deposuit Saracenos, et transferens ipsos in Apuliam, fecit ipsos in civitate Nuceria
				<lb/>habitare communiter.</p>
			</div>
			<pb n="7"/>
			<div type="chapter">
				<head><lb/>QUALITER AMISSA EST DAMIATA.</head> <p>Anno Domini 1221 cum exercitus Christianorum ad
					<lb/>superiores partes Egypti expugnandas transisset inundatione Nili est subito circumfusus. Cumque
					<lb/>Christiani procedere possent nec redire valerent, aquis et exercitu Saracenorum undique
					<lb/>circumsepti, coacti sunt pro redemptione sua reddere Damiatam; dimissique a Saracenis, ad
					<lb/>propria cum tristitia maxima sunt reversi. Porro Egyptii letati sunt de protectione eorum,
				<lb/>quia timor eorum incubuerat super eos.</p>
			</div>
			<div type="chapter">
				<head><lb/>DE LODOVICO REGE FRANTIE.</head> <p>Anno Domini 1222 apparuit cometa in mense septembris.
					<lb/>Tempore subsequenti obiit Ludovicus rex Frantie qui multum pro ecclesia laborabat
					<lb/>contra Comitem tolexanum fatorem hereticorum et audacissimum defensorem. Cui successit
				<lb/>in regno eius filius Ludovicus.</p>
			</div>
			<div type="chapter">
				<head><lb/>DE TERRE MOTU MAGNO.</head> <p>Anno Domini 1223 in die natalis Domini, inter sextam et
					<lb/>nonam horam per totam Italiam factus est maximus terremotus; sed super urbes Italie civitas
				<lb/>brixiensis incredibiliter conquassata maximum dampnum sustinuit in rebus, domibus et personis.</p>
			</div>
			<div type="chapter">
				<head><lb/>DE OBSIDIONE FERRARIE.</head> <p>Anno Domini 1224. Azo marchio et Ricardus comes Sancti
					<lb/>Bonifacii cum Veronensibus et Mantuanis Salinguerram in Ferariam obsiderunt. Sed ille cum
					<lb/>multum esset callidus et astutus, Comiti sub compositionis spem intrare Ferariam persuasit;
					<lb/>capiensque ipsum et omnes qui secum erant ingressi, ab obsidione Ferariam liberavit. Post
				<lb/>modicum vere temporis, facta compositione, comes fuit a vinculis absolutus.</p>
			</div>
			<div type="chapter">
				<head><lb/>QUALITER FEDERICUS HABUIT REGNUM JEROXOLIMITANUM.</head> <p>Eodem anno circa hec tempora,
					<lb/>mortua Beatrice imperatrice, filia regis Aragonum, de qua regem Alemanie Henricum
					<lb/>habuit imperator, ipse Isabellam, filiam Iohannis regis jeroxolimitani accepit in uxorem; de
					<lb/>qua genuit Corradum quem dilexit tenerrime super omnes. Et sic regnum jeroxolimitanum
				<lb/>occasione huius matrimonii est adeptus.</p>
			</div>
			<div type="chapter">
				<head><lb/>DE PRODITORIBUS VERONE.</head> <p>Anno Domini 1225 multi viri nobiles et potentes ex parte
					<lb/>comitis Sancti Bonifacii, corrupti pecunia Salinguerre, Monticulis adherentes, virum clarissimum,
					<lb/>comitem scilicet Rizardum, cum sua parte subito de Verona expulerunt. Et tunc
					<lb/>primo pessimus Ezelinus adiungens se predictis, incepit habere dominium in Verona. Mantuani
					<lb/>vero Comitem cum amicis suis sub protectione alarum suarum amicabiliter receperunt,
					<lb/>ipsumque in preliis et modis omnibus adiuvabant. Tandem post malorum perpetrationem
				<lb/>facta fuit compositio inter Comitem et adversarios, mediantibus rectoribus Lombardie.</p>
			</div>
			<pb n="8"/>
			<div type="chapter">
				<head><lb/>DE PRIMO ADVENTU FEDERICI IMPERATORIS IN LOMBARDIAM, POSTQUAM FUIT CORONATUS.</head>
				<p><lb/>- Anno Domini 1226, cum Federicus imperator esset magnificatus divitiis et gloria, et clarissima
					<lb/>copia filiorum, super omnes augustus a Carulo citra, qui fuerant ante eum, aspirare
					<lb/>cepit modis omnibus ad dominium Lombardie. Et pacifice de Apulia venit Lombardiam, et
					<lb/>tam Cremone quam etiam Ravenne colloquium habuit cum amicis, volens amicabiliter Lombardorum
					<lb/>animos mitigare. Sed Mediolanenses cum aliis civitatibus in sua duricia permanserunt,
				<lb/>eius verba pro nihilo reputantes.</p>
			</div>
			<div type="chapter">
				<head><lb/>DE PAPA GREGORIO ET FEDERICO IMPERATORE DISCORDIBUS INTER SE.</head> <p>Anno Domini
					<lb/>1227 obiit papa Honorius quartus; cui successit Gregorius nonus episcopus Hostiensis. Iste
					<lb/>sub pena excommunicationis imperatori precepit pro recuperatione Terre sancte mare transiret
					<lb/>secundum magnificentiam regie maiestatis. Imperator autem de hoc negotio intromittere
					<lb/>se nolebat. Veruntamen, ne preceptum apostolicum omnino spernere videretur, cum exercitu
					<lb/>galearum in Syriam navigavit et taliter cum Soldano pepigit Babilonis, quod ipse Ieroxolimam
				<lb/>et quasdam alias civitates reddidit Christianis.</p>
				<p><lb/>Audiens itaque papa Gregorius, quod tam potentissimus imperator admodum pirate mare
					<lb/>transisset, in quo tremendum nomen romani imperii apud barbaras nationes minari et deprimi
					<lb/>videbatur, eum excommunicationis vinculo innodavit; et mox misit exercitum in Apuliam,
					<lb/>ut eam ecclesie subiugaret. Quod audiens imperator, velociter in Apuliam est reversus.
				<lb/>Tandem facta est concordia inter eos, et cessavit quassatio preliorum.</p>
			</div>
			<div type="chapter">
				<head><lb/>DE VENERABILI ARNALDO ABBATE SANCTE IUSTINE.</head> <p>Anno Domini 1228. Venerabilis
					<lb/>abbas Arnaldus fecit fieri fossatum et induxit aquas fluvii, qui est iuxta monasterium beate
					<lb/>Iustine ibique fecit optima molendina. Hoc fuit opus egregium et a fratribus monasterii diligenter
				<lb/>memorie commendandum.</p>
				<p><lb/>Eodem anno circa festum beati Prosdocimi obiit dopnus Iordanus episcopus paduanus;
					<lb/>cui successit dopnus Iacobus, archipresbiter ecclesie maioris. Vacavit autem episcopatus aliquot
				<lb/>diebus.</p>
				<p><lb/>Per idem tempus mortuus est Iacobus Dalesmani de cuius calliditate malicioxa timebant
					<lb/>plurimum Paduani ne statum Padue perturbaret; sed eius defectum fratres ipsius et filii studiosissime
				<lb/>suppleverunt cum Ezelino lupo rapacissimo Paduam tradiderunt.</p>
			</div>
			<pb n="9"/>
			<div type="chapter">
				<head><lb/>DE CASTRO GOGII.</head> <p>Anno Domini 1229 Paduani in mense madii castrum Gogii destruxerunt
				<lb/>et aliquantulum humiliaverunt superbiam Ezelini.</p>
			</div>
			<div type="chapter">
				<head><lb/>QUALITER COMES SANCTI BONIFACII FUIT CAPTUS.</head> <p>Anno Domini 1230 circa festum
					<lb/>sancti Petri Ricardus comes Sancti Bonifacii cum omnibus maioribus sue partis est captus a
					<lb/>suis adversariis in Verona. Quod audiens Ezelinus, filius Ezelini eretici de Romano, concite
					<lb/>perrexit Veronam, ut adderet ignem camino et inexorabilis discordie fomitem ministraret.
					<lb/>Communiter vero Paduani miserunt legatos Veronam, rogando Ecelinum et partem suam, ut
					<lb/>Comitem et alios carceratos a vinculis relaxarent. Sed ipsi hoc facere noluerunt. Unde Paduani
					<lb/>et Azo marchio estensis, qui super hoc negocio ferventissimus existebat, confederati
					<lb/>cum Mantuanis, cum exercitu magno super Veronenses equitaverunt, et in mense novenbri
					<lb/>vel setenbri, ut melius dicitur, Portum et Liniacum destruxerunt. Tunc Salinguerra et Ecelinus
					<lb/>et comes de Tiralilo cum populo veronensi, qui ad defensionem locorum predictorum
				<lb/>venerant, fugam arripientes Veronam quam citius redierunt.</p>
			</div>
			<div type="chapter">
				<head><lb/>DE LIBERATIONE COMITIS ET TRANSlTU SANCTI ANTONII.</head> <p>Anno Domini 1231 in mense
					<lb/>iunii ex hoc seculo migravit beatus Antonius de ordine fratrum Minorum die 13 intrante
				<lb/>eodem mense.</p>
				<p><lb/>Eodem anno in setenbri, mediantibus rectoribus Lombardie, comes cum sua parte est a
				<lb/>vinculis et de inimicorum manibus liberatus.</p>
				<pb n="10"/>
				<p><lb/>Eodem etiam anno ad petitionem regis Henrici, filii Federici imperatoris, Mediolanenses
					<lb/>et alii odientes imperium, legatos in Alemaniam direxerunt et cum eo contra imperatorem
					<lb/>societatem firmissimam statuerunt. Concepit enim rex dolorem et peperit iniquitatem contra
					<lb/>proprium genitorem ideo, quia videbat quod imperator plus eo puerum Conradum diligeret
				<lb/>et foveret.</p>
			</div>
			<div type="chapter">
				<head><lb/>QUALITER IMPERATOR FEDERICUS INCARCERAVIT FILIUM SUUM.</head> <p>Anno Domini 1232.</p>
				<p><lb/>Federicus imperator in mense martio, dum de Apulia vellet in Jstriam navigare, impulsus vi
					<lb/>ventorum venit Venetias, et inde in Forum Iulii transmeavit; ibique facta compositio inter
					<lb/>ipsum et Ecelinum in detrimentum Marchionis estensis et comitis Sancti Bonifacii et totius
					<lb/>Marchie et etiam Lombardie, sicut postea patuit per effectum. Ascendit autem in Alemaniam
					<lb/>imperator et capto filio suo proprio, rege scilicet Henrico, misit eum in Apuliam, ibique
					<lb/>fecit ipsum usque ad diem mortis sicut proditorem in carcerem custodiri, ideo quia confederatus
				<lb/>fuerat cum Lombardis.</p>
			</div>
			<div type="chapter">
				<head><lb/>DE MIRABILI EXALTATIONE FRATRIS IOHANNIS FRATRUM PREDICATORUM.</head> <p>Anno Domini
					<lb/>1233. Frater Iohannes de ordine Predicatorum in tanta reverentia est habitus ab hominibus
					<lb/>Marchie et etiam Lombardie, quod eius iussione Paduani Veronenses Brixienses et
					<lb/>Mantuani cum carrociis et aliarum civitatum maxima multitudo in campanea veronensi insimul
					<lb/>convenerunt. Et ibidem in die sancti Augustini sententias super quasdam questiones
					<lb/>coram omnibus populis auctorizabiliter promulgavit. Sed cito eius potentia expiravit; nam
				<lb/>quasi post unum mensem, quicquid ordinaverat ad nichilum est redactum.</p>
				<p><lb/>Anno Domini 1234. Fuit hiems asperrima et vinee ac ficus et oliveta pre nimio frigore
				<lb/>sunt extincta.</p>
			</div>
			<div type="chapter">
				<head><lb/>DE REGINA UNGARIE.</head> <p>Anno 1235 Beatrix, filia quondam Aldevrandini marchionis
					<lb/>estensis, Andree regi Ungarie est matrimoniali federe copulata; quin Azo marchio patruus
					<lb/>suus cum decenti apparatu et honorabili societate ad tanti regis potentiam destinavit.
					<pb n="11"/>
					<lb/>Eodem anno magnanimus Ciso de Campo sancti Petri obiit, amicus interimus Marchionis
				<lb/>et inimicus constantissimus Eccelini.</p>
			</div>
			<div type="chapter">
				<head><lb/>DE MORTE EPISCOPI MANTUANI.</head> <p>Anno Domini 1236 vir nobilis et venerabilis Vidotus
					<lb/>episcopus Mantuanus in monasterio sancti Andree in diebus rogationum ab Advocatis est
					<lb/>crudeliter interfectus. Contra quos insurrexerunt communiter Mantuani, et destructis eorum
				<lb/>domibus et turribus, ipsos de Mantua cum fautoribus suis expulerunt.</p>
				<p><lb/>Per idem tempus honorabilis Arnaldus fecit fieri dormitorium Sancte Iustine cum capitulo et
					<lb/>cameris infra positis et adiacentibus simulque cameras palacii cum aula fecit optime restaurari.
					<lb/>Tunc Federicus imperator in augusto mense persuasione Cremonensium et Ecelini descendit
					<lb/>de Alamania cum exercitu et venit Veronam; et vastatis Mantuanis in Lombardiam
				<lb/>transivit.</p>
			</div>
			<div type="chapter">
				<head><lb/>QUALITER IMPERATOR FEDERICUS CEPIT VICENTIAM.</head> <p>Eodem anno cum marchio et Paduani
					<lb/>communiter Rivaltam, que est super Atexin obsiderent, Ecelinus et Veronenses miserunt
					<lb/>pro Federico imperatore, qui tunc erat in partibus Lombardie. Qui subito veniens cum militia
					<lb/>Theotonicorum et Ecelinus cum populo veronensi impetuose Vicentiam invaserunt. Paduani
					<lb/>vero, timore perterriti, ad propria sunt reversi. Adepta itaque hac victoria, imperator statim
					<lb/>in Alemaniam est reversus, sed ante suum recessum ex Vicentia in die omnium sanctorum
					<lb/>crudeliter eam fecit comburi, relinquens in Marchia pro negotiis imperii pertractandis comite
					<lb/>Contoiclo de Sansonia et comite Simone Teastensi. His temporibus, mortuo rege Ungarie
					<lb/>et regnante Bela filio eius pro eo, imperator legatum ad regem Ungarie destinavit. Tunc
					<lb/>Beatrix regina, cum esset gravida, timore sui crudelis privigni, iunxit se in reversione in societate
					<lb/>imperialium legatorum, induta veste virili; et sic deluso rege, qui faciebat eam cum
					<pb n="12"/>
					<lb/>summa diligentia custodiri, in Alemaniam latenter confugit, peperitque ibi filium, quem Stephanum
				<lb/>appellavit; quo natu, ad paternam domum protinus est reversa cum dulcissima sua prole.</p>
			</div>
			<div type="chapter">
				<head><lb/>QUALITER PRODITORES TRADIDERUNT PADUAM ECELINO.</head> <p>Anno Domini 1237, cum civitas
					<lb/>paduana pacifico statu gauderet et copia populi et militia strenui, divitiis etiam et glori
					<lb/>esset quam plurimum decorata, pater proditionum et scelerum, humani scilicet generis [ <hi rend="italic">inimicus
					<lb/>misit</hi> ] in corda quorundam magnatorum, ut traderent eam Ecelino, nunciis imperatoris et
					<lb/>Ecelino de Romano, quem paduani solebant detestari et persequi veluti lupum. Malum ergo
					<lb/>quod corde conceperant, opere perpetrarunt, de lupo pastorem ovium subito facientes in suam
					<lb/>et patrie perniciem et gravamen. Nam Ecelinum Padue inimicum in mense februario eduxerunt
					<lb/>et civitatem et populum in eius manus crudelissime tradiderunt. Tervixini videntes
					<lb/>autem se quasi solos in Marchia remansisse, coacti se ac sua Ecelini dominio subdiderunt.
					<lb/>Marchio etiam estensis imperatoris nunciis vilissime se subiecit. Postquam Ecelinus sub occasione
					<lb/>imperii obtinuit Padue dominatum et statum, optimates civitatis cum filiis in exilium
					<lb/>destinavit. Quos omnes postea tradidit nequissimo principi Federico; qui mittens eos in
					<lb/>Apuliam fecit ipsos in duris caveis subterraneis custodiri, ubi ex magna parte miserabiliter perierunt.
					<lb/>Domnum etiam Iordanum que Paduani patrem Padue appellabant, propter honestatem
					<lb/>et morum probitatem atque scientiam, qui fundator monasteri Sancti Benedicti atque
					<lb/>tocius ordinis Alborum Paduane diocesis fuit et pater, perfidus Ecelinus et crudelissimus
					<lb/>tirannus in carcere alligavit et tradidit eum Saracenis ad custodiendum; sed postea Federicus
					<lb/>imperator victus peccunia et multorum religiosorum et bonorum hominum precibus, traens
					<lb/>illum de carceribus et de manibus Saracenorum dedit in custodiam domini patriarche Aquiliensis,
					<lb/>qui honorifice fecit eum in quodam monasterio cum monachis abitare. Sed postea
					<lb/>traens eum Dominus, inde venit Venetiis et ibi honeste et religiose vivens, quando Domino
				<lb/>placuit, ei redidit spiritum.</p>
				<p><lb/>Sequenti vero tempore tirannus videns abbatem Sancte Iustine tam nobilitate originis
					<lb/>quam potentia dignitatis suffultum, scientia et moribus decoratum, Deo et hominibus gratiosum,
					<lb/>conatus est de ipsius captione tractare. Quod precognoscens abbas Ferrariam primo
				<lb/>fugit, postmodum in Monte Silice latuit usque ad adventum augusti.</p>
				<p><lb/>In mense itaque septembris imperator cum exercitu de Alemania in Lombardiam descendit;
					<lb/>cui occurrit venerabilis abbas apud Veronam, et ab ipso est alacri vultu receptus et
				<lb/>duobus mensibus cum decenti societate castra Cesaris est sequtus.</p>
			</div>
			<pb n="13"/>
			<div type="chapter">
				<head><lb/>QUALITER IMPERATOR VINCIT MEDIOLANENSES.</head> <p>Facta igitur pace inter imperatorem
					<lb/>et Mantuanos et comitem Sancti Bonifacii, qui Mantuam obtinebant, obsidio longa castri Sancti
					<lb/>Bonifacii est soluta. Tunc imperator cum exercitu maximo intravit districtum Brixie,
					<lb/>destruendo omnia incendiis et rapinis. Tunc etiam Montem Clarum nobilissimum locum
					<lb/>subvertit. Mediolanenses vero, amicis undique congregatis, cum exercitu infinito in auxilium
					<lb/>Brixiensium venientes, castra sua non longe ab exercitu romani principis posuerunt. Sed
					<lb/>quodam lutoso fluviolo mediante bellum committere minime potuerunt. Cum autem Mediolanenses
					<lb/>reverterentur, nichili mali penitus suspicantes, imperator subito cum militia pervenit
					<lb/>ad eos apud Curtem Novam; et facto impetu contra ipsos, multos ex eis cepit et plures concidit.
					<lb/>Carotium quoque eorum et potestatem, scilicet filium ducis Veneciarum, similiter apprehendit.
					<lb/>Circa festum igitur beati Andree imperator predictum triumphum de Mediolanensibus
					<lb/>est adeptus. Tunc temporis imperator in exercitu habuit elefantem, ad quem videndum
				<lb/>confluebant populi Lombardie.</p>
			</div>
			<div type="chapter">
				<head><lb/>DE OBSIDIONE BRIXIE.</head> <p>Anno Domini 1238 comes Gevehardus de Sansonia nuncius
					<lb/>imperatoris venit Paduam et pietate commotus super iuxtas querelas abbatis Sancte Iustine,
					<lb/>suum monasterium restituit, removens inde custodes et procuratores quos ibi posuerat Ecelinus.
					<lb/>Eodem anno imperator obsedit Brixiam a medio iulio usque ad festum Sancti Michaelis;
				<lb/>et civibus viriliter se defendentibus, confusus inde recessit.</p>
				<p><lb/>Istis temporibus Ecelinus, fugato de finibus Marchie, obsedit Montagnanam, quam nullo,
					<lb/>modo potuit obtinere et paulo post Marchio, resumptis viribus, recuperavit Estem et eam
				<lb/>fortiter communivit.</p>
			</div>
			<div type="chapter">
				<head><lb/>DE ADVENTU FEDERICI IN CIVITATE PADUE.</head> <p>Anno Domini 1239 circa conversionem
					<lb/>Sancti Pauli venit Paduam imperator fecitque residentiam in monasterio Sancte Iustine duobus
					<lb/>mensibus. Tunc temporis, admonitione premissa, papa Gregorius in dominica Olivarum publice
					<lb/>ipsum Rome excommunicationis vinculo innodavit. Interea dum imperator in predicto
					<pb n="14"/>
					<lb/>monasterio resideret et imperatrix filia regis Anglie decentem mansionem haberet, memoratus
					<lb/>abbas, curialitatis et largitatis amator, Augustum donis gratificis honoravit. Obtulit itaque ei
					<lb/>duo tapetia preciosa et solium cum suo apparatu et scabelo abpedaneo artificiosissime insignito,
					<lb/>duo plaustra ita pretiosissimi vini ac si esset de vineis Engadi, XXX modia ordei et
					<lb/>XXXIV plaustra feni. Sturiones etiam maximos ei dedit, quos fecit de partibus Ferarie portari.
					<lb/>His et aliis donis et eximiis tam Augustum quam curiales frequentissime honoravit.
					<lb/>Post hec in mense maii Becilus de Camino et Albricus de Romano frater Ecelini confederati
					<lb/>viriliter Tarvisium intraverunt, fugatoque Iacobo de Mora qui tunc ibi pro imperio
					<lb/>presidebat, rebelles contra tam metuendum principem extiterunt. Sequebatur namque imperator
					<lb/>in omnibus consilium Ecelini, Marchioni et aliis principibus bona promittendo et semper
					<lb/>eis mala de consilio nequissimi Ecelini inferendo. Cuius etiam malicioxa suggestione obsidis
					<lb/>nomine accepit filium unicum Marchionis et filiam unicam Albrici, que Marchionis filio erat
					<lb/>matrimoniali vinculo copulata. Procurabat enim modis omnibus perfidus Ecelinus Marchionem
					<lb/>et eius amicos expellere ab imperatorio servitio et mandato, ut, imperiali fretus auxilio
				<lb/>et favore, posset destruere penitus et delere.</p>
				<p><lb/>His diebus circa post pasca obiit dominus Iacobus episcopus paduanus; vacavitque dictus
				<lb/>episcopatus XVII annis.</p>
				<p><lb/>Eodem anno in principio iunii fuit eclipsis solis.</p>
			</div>
			<div type="chapter">
				<head><lb/>QUALITER MARCHIO ET OMNES AMICI EIUS REBELLAVERUNT.</head> <p>In eodem mense, postquam
					<lb/>Marchio et omnes sui amici viderunt animum Augusti inclinatum ad complendum omnia desideria
					<lb/>Ecelini, exposuerunt se maximo periculo, a mandatis imperialibus penitus recedendo.
					<lb/>Imperator autem, relicto Tibaldo Francisco potestate Padue et vicario totius Marchie, ita
					<lb/>tamen ut mandatis Ecelini in omnibus obediret, transivit in Lumbardiam et congregans exercitum,
					<lb/>quedam castra Bononiensium devastavit; et his peractis, in Apuliam properavit. Marchio
					<lb/>autem estensis, expulsis custodibus imperatoris, recuperavit Arcem estensem, Baonem,
					<lb/>Cerrum et per obsidionem obtinuit Calaonem. Et sic incepta est guerra periculosa per
					<pb n="15"/>
					<lb/>Marchiam universam. Imperator de cetero in cunctis civitatibus Italie omnes amicos Marchionis
					<lb/>estensis et comitis Sancti Bonifacii cepit habere suspectos pariter et exosos; partem
				<lb/>vero Salinguerre et Ecelini ubique incepit diligere ac amplecti.</p>
			</div>
			<div type="chapter">
				<head><lb/>DE OBSIDIONE FERRARIE ET EIUS CAPTIONE.</head> <p>Anno Domini 1240, circa conversionem
				<lb/>Sancti Pauli, cometa versus occidentem apparuit.</p>
				<p><lb/>In illis diebus cum iam vir magnanimus, Filippus episcopus Ferrariensis, contra sapientissimum
					<lb/>Salinguerram, qui dominabatur Ferrarie pro ecclesia rebellasset, et Bragantinum et
					<lb/>Bonderium occupasset, Veneti cum exercitu magno et Bononienses et Mantuani et multa
					<lb/>militia Mediolanensium cum domno Gregorio de Montelongo, sedis apostolice legato, venerunt
					<lb/>in subsidium Marchionis et obsederunt Ferrariam, quam post menses quatuor sub quadam
					<lb/>compositionis specie habuerunt. Nihilominus tamen Salinguerram captum dux Iacobus Teupolo
					<lb/>Venetias secum duxit, ubi usque ad diem mortis sue fuit in carcere custoditus. Sequenti
					<lb/>vero tempore, in mense augusto, audiens imperator mortuum esse Paulum Traversarium,
					<lb/>amicum intimum Marchionis estensis, exiens de Apulia cum exercitu, venit et obsedit
					<lb/>Ravennam. Qua capta, accessit Faventiam et eam obsedit octo mensibus cum instantia
				<lb/>obstinata.</p>
				<p><lb/>Eodem anno dominus Iacobus de Cararia captus in castro Agne, a Tibaldo Francisco
					<lb/>in medio augusto accepit sententiam capitalem. In sequenti mense Advocatus captus in
				<lb/>castro Brente, similiter est a Tibaldo punitus.</p>
			</div>
			<pb n="16"/>
			<div type="chapter">
				<head><lb/>DE OBSIDIONE FAVENCIE ET EIUS CAPTIONE.</head> <p>Anno Domini 1241 post longam obsidionem
					<lb/>cepit Faventiam imperator. In eadem estate Pisani ceperunt duos cardinales et multos prelatos,
					<lb/>qui per mare Tirenum in navibus Ianuensium pergebant Romam ad summum pontificem.
					<lb/>Non multo tempore post obiit papa Gregorius nonus et vacavit sedes apostolica multis
					<lb/>diebus. Tandem papa Celestinus, mediolanensis natione, fuit electus, qui post electionem
				<lb/>vix decem et octo vixit diebus.</p>
				<p><lb/>Circa istud tempus effera gens Tartarorum gladio, incendiis et rapinis totam Ungariam devastavit.
				<lb/>Et tunc rex Bela vix eorum manus evasit, fugiens ad maritima Sclavonie festinanter.</p>
			</div>
			<div type="chapter">
				<head><lb/>DE ELECTIONE PAPE INN0CENTII ET SUPERBIA IMPERATORIS.</head> <p>Anno Domini 1242 cardinales
					<lb/>post multa consilia elegerunt domnum Sinibaldum, cardinalem de comitibus Lananie
					<lb/>natione ianuensem, qui appellatus est Innocentius quartus. Iste quesivit fere duobus annis
					<lb/>habere pacem cum imperatore, volens finem imponere tantis malis. Sed imperator cum fere
					<lb/>totam Italiam possedisset, in superbiam elevatus, verba quidem blanda dicebat, sed romanam
					<lb/>Ecclesiam deprimere modis omnibus satagebat. Superbie quippe spiritu inflammatus, proponebat
					<lb/>ecclesiis auferre iurisdictiones et possessiones villarum et castrorum, quibus erant ab
					<lb/>imperio perdotate, et taliter volebat humiliare superbiam clericorum. Et licet ipse versipellis
					<lb/>esset plurimum et astutus, tamen quod ex abundantia cordis os loquitur, istam sacrilegam
					<lb/>voluntatem non potuit occultare. Unde contra se odium prelatorum in toto imperio non modicum
				<lb/>excitavit.</p>
				<p><lb/>Hoc anno in mense marcio populosa Montagnana est divino iudicio concremata. Quod
				<lb/>audiens Ecelinus, ipsam festinanter in manu valida occupavit.</p>
			</div>
			<div type="chapter">
				<head><lb/>DE DESTRUCTIONE CASTRI SANCTI BONIFACII.</head> <p>Anno Domini 1243 Galvano Lancea,
					<lb/>vicario in Marchia existente, castrum Sancti Bonifacii a Veronensibus est destructum. Sub
					<lb/>eodem tempore etiam comes de Panigo civis veronensis est Padue decollatus, multique viri
					<lb/>nobiles et prelati accusati de proditione, Verone sunt ab Ecelino diversis tormentorum generibus
					<lb/>interfecti. Et tunc primo tyrannus assumpsit maiorem audaciam ita nobiles et potentes
				<lb/>sicut ignobiles et pauperes puniendi.</p>
				<pb n="17"/>
				<p><lb/>Eodem anno nobilissimum castrum Hoscilega a Mantuanis funditus est destructum.
					<lb/>Eodem anno videlicet 1244 circa festum sancti Iohannis Baptiste magnanimus Innocentius
					<lb/>papa videns se illudi ab imperatore verbis et promissionibus fraudulentis, sciensque
					<lb/>quod scriptum est quod ars deluditur arte, finxit se habere eloquium cum Augusto, et latenter
					<lb/>et caute apud civitatem veterem galeam intravit, et sic ad ianuensem civitatem feliciter navigavit.
					<lb/>Imperator hoc audiens, timens tanti viri sagacitatem est non modicum perturbatus.
					<lb/>Papa itaque circa festum sancte Luce per terras comitis Sabaulie in Galliam pertransivit,
					<lb/>fingensque sedem suam apud Lugdunum, statim misit per universum orbem, convocans prelatos
				<lb/>et principes ad concilium generale.</p>
				<p><lb/>Anno Domini 1245 circa festum sancti Iohannis Baptiste factum est concilium generale
					<lb/>Lugduni, ad quod concitatus imperator personaliter ire contempsit. Unde propter contumaciam
					<lb/>eius et innumerabilia mala, que fecerat contra ecclesiam, Innocentius papa residens in
					<lb/>concilio, de assensu et consilio prelatorum et tocius concilii protulit contra Federicum depositionis
					<lb/>sententiam, iuste pariter et constanter. Forma itaque sententie prolate a summo pontifice
					<lb/>ista fuit. <hi rend="italic">Volentes</hi> , inquit, <hi rend="italic">divinam sententiam preponere sententie nostre, denunciamus
					<lb/>Federicum a Deo excommunicatum et depositum ab omni honore imperii et regni. Eg addentes
					<lb/>vero sententiam nostram divine sententie, excommunicamus Federicum et deponimus ab omni
				<lb/>honore imperii atque regni</hi> . </p>
				<p><lb/>Dum predicta forent apud Lugdunum, imperator veniens Veronam cum filio suo Conrado
					<lb/>et cum quibusdam principibus Alemanie et baronibus Lombardie sibi faventibus, solemne
					<lb/>eloquium celebravit. Quo facto, simulans se simul cum Conrado filio suo ad concilium properare,
					<lb/>ivit usque Taurinum; ubi primo audivit contra se depositionis sententiam promulgatam.
					<lb/>Tunc revertens Cremonam, ibique negociis imperii ordinatis, in Apuliam quam citius
				<lb/>est reversus, Conrado velociter in Alemania destinato.</p>
				<p><lb/>Sagacissimus vero Innocentius papa direxit in Alemaniam nuncios, admonens principes
					<lb/>eligere aliquem strenuum virum ad imperium gubernandum. Tunc illi venientes ad tantum
					<lb/>negotium peragendum, elegerunt virum catholicum strenuum nobilem sapientem benignum et
					<lb/>constantem, Iantgravium de Tititigria Deo et hominibus gratiosum. Ille autem electioni de
					<pb n="18"/>
					<lb/>se facte assensum prebuit incostanter paratus, intuitu divine maiestatis omne periculum pro
					<lb/>ecclesia et republica sustinere. Et sic contra potentissimum Federicum suscepit alacriter et
				<lb/>audacter regni Alemanie diadema.</p>
			</div>
			<div type="chapter">
				<head><lb/>DE IANGRAVIO REGE ALEMANIE CONSTITUTO CONTRA FEDERICUM ET EIUS VICTORIA CONTRA
					<lb/>CONRADUM EIUS FILIUM.</head> <p>Anno Domini 1246 Iangravius rex Alemanie congregavit
					<lb/>exercitum copiosum adversus Conradum filium Federici. At ille in manu valida occurrit
					<lb/>audacter. Inito igitur certamine, Conradus, amissa multitudine militum, vix cum paucis evasit,
					<lb/>quem nisi sceleratus dux Bauguarie suscepisset, immemor patris sui a Federico deposito
					<lb/>interfecti, Iantgravius de Alemania estirpasset. In predicto igitur prelio et in aliis negociis
					<lb/>ecclesie in Teuthonia pertractandis, legatus sedis apostolice erat vir magnanimus Philippus
					<lb/>scilicet episcopus ferrariensis, cuius audacia et sagacitas circumspecta tam in captione Ferarie
					<lb/>quem in factis Alemanie potest ore omnium merito commendari. Iste namque pro romana
					<lb/>ecclesia subire pericula et labores minime recusavit. Ipse fuit verus levita, qui dixit
					<lb/>patri et matrique: " <hi rend="italic">Nescio vos</hi> ", et fratribus suis similiter, quia patrem et matrem et etiam parentelam
					<lb/>contempsit et capi ab imperatore sustinuit patienter, eligens in tantis augustiis ecclesie
					<lb/>Deo et summo pontifici obedire, quam parentum carnalium amore a tramite recedere
				<lb/>veritatis.</p>
			</div>
			<div type="chapter">
				<head><lb/>QUALITER ECELINUS CEPIT ABBATEM SANCTE IUSTINE.</head> <p>Eodem anno factum accidit
					<lb/>lacrimosum, plenum compassione pariter et dolore. Nam Ecelinus satane minister, diaboli
					<lb/>carnifex, potator humani sanguinis sitibundus, inimicus ecclesie, hereticorum refugium, malicie
					<lb/>sedulus adinventor manum misit ad desiderabile membrum ecclesie, id est abbatem Sancte
					<lb/>Iustine de Padua, capiendum, virum utique iustum, honestum, bonis moribus informatum
					<lb/>et Deo et populo attestante, plurimum reverendum. In die igitur sancti Bricii ipsum cum
					<lb/>fratre carnali capi precepit, ipsumque inclusit in carcere tenebroso, faciens eum velut proditorem
				<lb/>imperii cum diligentia custodiri.</p>
				<p><lb/>Eodem anno Albertus et Nicolaus de Lendinaria viri nobilissimi et potentes et sicut
					<lb/>rose inter milites Marchie fulgentes, accusati de proditione, multis ab Ecelino afflicti tormentorum
				<lb/>generibus defecerunt.</p>
			</div>
			<div type="chapter">
				<head><lb/>QUALITER MORTUUS EST ENRICUS DE EGNA.</head> <p>Anno Domini 1247 in mense februario
					<lb/>factum magne audacie accidit in Verona. Nam cum Henricus de Egna, filius sororis nequissimi
					<lb/>Ecelini, gereret predicte regimen civitatis, quidam miles veronensis nomine Iohannes de
					<lb/>Scanarola, accusatus de proditione, ante tribunal eius vinctus compedibus assistebat. Cui
					<lb/>etiam Henricus diceret: "Iohannes, scias esse impossibile quod evadas", ille gladium de caliga
					<lb/>latenter educens irruit in eum, ipsumque in capite graviter vulneravit, itaque vix diebus
					<lb/>XV supervixit. Tunc satellites potestatis ipsum protinus occiderunt. O mira stupendaque
					<pb n="19"/>
					<lb/>audacia et ore omnium divulganda! Quis enim non potest merito admirari, audiendo hominem
					<lb/>vinctum, solum, armatis custodibus circumseptum, invasisse iuvenem bellicosum fortem strenuum
					<lb/>et terribilem inimicis? Patet itaque illud antiquum proverbium esse verum, quod qui
				<lb/>vult mori, regem potest occidere.</p>
				<p><lb/>Hoc tempore Iantgravius rex Alemanie diem clausit extremum; de cuius morte ecclesia
				<lb/>est turbata, Federicus vero plurimum est letatus.</p>
				<p><lb/>Eodem anno in mense madii venit Federicus de Apulia in Lombardiam cum maximo apparatu
					<lb/>et pro quibusdam negociis peragendis perrexit versus Taurinum. Rex vero Ericius
					<lb/>eius filius naturalis cum exercitu Cremonensium ivit ad obsidendum quodam castrum Brixie,
					<lb/>nomine Quincianum. Tunc habita opportunitate, consanguinei pape Innocentii, et amici
					<lb/>eorum qui fuerant de Parma expulsi et Placentie residebant, subito congregati, in manu
					<lb/>forti Parmam de assensu populi in medio iunii intraverunt, et potestate occiso, partem Federici
					<lb/>protinus expulerunt. In quorum auxilium domnus Gregorius de Montelongo sedis apostolice
					<lb/>legatus cum Mediolanensibus et Placentinis, et comes Sancti Bonifacii cum Mantuanis
					<lb/>Parmam velocissime intraverunt ipsamque velociter munientes, ad defensionem se fortiter paraverunt.
					<lb/>Quo audito, Federicus cum exercitu infinito et cum Ecelino, qui perrexerat in eius
					<lb/>auxilium, festinanter cum militia marchiana venit et castramenctatus est iuxta Parmam, faciens
					<lb/>ibi civitatem, quam Victoriam appellavit, statuit firmiter se inde nullo modo discessurum, nisi
					<lb/>parmensem caperet civitatem. Federico igitur impugnante et Ecclesia cum suis fidelibus Parmam
					<lb/>totis viribus defendente, tempore sex mensium elapsus, et sic asperitate hiemis cogente,
					<lb/>militia civitatum ex utraque parte ad propria est reversa. Federicus vero remansit in Victoria,
					<lb/>cum non modica exercitus quantitate, expectans futuram estatem, animo cupienti, in qua
				<lb/>credebat se Parmam sine dubio expugnare.</p>
			</div>
			<div type="chapter">
				<head><lb/>QUALITER VICTORIA EST CAPTA.</head> <p>Anno Domini 1248 Federico in Victoria residente,
					<lb/>in medio februario legatus et Parmenses inito consilio de civitate unanimiter exiverunt irruentes
					<lb/>in Victoriam, ipsamque sine mora ceperunt captamque protinus cremaverunt. Federicus
					<lb/>vero versus Cremonam fugam arripiens vix evasit, dimissis ibidem diviticiis infinitis.
					<lb/>Parmenses vero, multis captis et occisis de ipsius exercitu, carocium etiam Cremonensium
				<lb/>habuerunt.</p>
				<p><lb/>Circa hec tempora Innocentius papa negotia ecclesie peragens vigilanter, legatum in
					<lb/>Alemaniam destinavit, citavitque principes ut eligerent in regem aliquem virum idoneum et
					<pb n="20"/>
					<lb/>potentem. Cuius preceptis protinus obsequentes, elegerunt comitem Vielmum de Logolandia
				<lb/>in regem et futurum imperatorem, virum utique probum et exercitiis militaribus decoratum.</p>
			</div>
			<div type="chapter">
				<head><lb/>QUALITER LUDOVICUS REX FRANCORUM MARE TRANSIVIT ET OBTINUIT DAMIATAM.</head>
                                <p><lb/>Anno Domini 1249 Ludovicus rex Francorum cruce signatus transivit in subsidium Terre sancte,
					<lb/>et cum magno exercitu et infinita navium multitudine intravit terram Egipti. Cuius fortitudine
					<lb/>perterriti Egiptii Damiatam, que in prophetis Menphis vocatur, protinus reliquerunt,
				<lb/>et rex tali modo eam habuit sine gladio et sagitta.</p>
				<p><lb/>Eodem anno in principio iunii bellicosus rex Enricus filius Federici captus est a Bononiensibus
					<lb/>cum militia copiosa. Qua propter Bononienses sunt usque ad sidera elevati. Unde
				<lb/>Mutinenses necessitate compulsi se Bononiensium dominio subdiderunt.</p>
				<p><lb/>In istis diebus tres filii Iacobi Delesmanino sunt capti ab Ecelino et variis tormentis
					<lb/>afflicti; tandem iussu ipsius Ecelini in platea Padue sunt crudeliter trucidati.
					<lb/>Eodem anno Federicus castrum Montis Silicis circa festum beati Iohannis Baptiste tradidit
					<lb/>Ecelino. Decimo vero die exeunte septembri burgus estensis traditus est ei per quendam
					<lb/>sceleratum virum et a Deo maledictum nomine Vitalianum de Arelda. Arcem autem
					<lb/>post mensem obtinuit, eam prius cum multis machinis expugnando. Tandem propter famem
				<lb/>omnia castra obtinuit Marchionis.</p>
			</div>
			<div type="chapter">
				<head><lb/>QUALITER REX FRANCORUM DAMIATAM REDDIDIT SARACENIS.</head> <p>Anno Domini 1250, circa
					<lb/>festum pasce cum Ludovicus rex Francorum versus Babilionam properaret, a Saracenis cum
					<lb/>suo exercitu est conclusus, et cum neque procedere, neque redire valeret, Soldano se tradidit
					<lb/>Babilonis, amisso prius in bello comite Roberto fratre suo cum maxima militum quantitate.
					<lb/>Rex itaque pro redemptione sua Damiatam tradidit Saracenis dimissisque ab eis redidit in
					<lb/>Siriam et reedificata Cesarea Palestine, in Franciam est reversus, cum ignominia sue gentis
					<lb/>tociusque populi Christiani. Saraceni considerantes tam preterita quam futura, Damiatam a
					<lb/>fundamentis protinus everterunt ne de cetero esset occasio et receptaculum preliorum.
					<lb/>Eodem anno, in festo sancti Bartholomei, Guilielmus de Campo sancti Petri iussu Ecelini
				<lb/>fuit in platea Padue crudeliter interfectus.</p>
				<pb n="21"/>
				<p><lb/>Sub predicto annorum circulo potentissimus Federicus in die sancte Lucie lucem istius
					<lb/>vite amisit in Apulia, descenditque ad inferos, nihil secum deferens nisi fisculum peccatorum.
					<lb/>Anno Domini 1251. Innocentius papa post mortem nequissimi Federici, factis Alemanie
					<lb/>cum prelatis et principibus ordinatis, circa pasca exiens de Lugduno, venit ad Ianuensem
					<lb/>civitatem, ubi omnes magnates Lombardie qui curiam ecclesie sectabantur, ei cum reverentia
					<lb/>occurrerunt. Deinde venit Mediolanum, et recuperata civitate laudensi, transiens per Lombardiam,
				<lb/>festinanter Perusium properavit.</p>
				<p><lb/>Per idem tempus populus Placentinus, favore ceco contra suos milites concitatus, auxilium
					<lb/>Cremonensium imploravit, et expulsis militibus, Ubertum Pelavicinum in suam perniciem
				<lb/>elegerunt in ducem et rectorem.</p>
				<p><lb/>Eodem anno Conradus filius Federici, descendens de Alemania, venit Veronam et cum
					<lb/>auxilio Ecelini in mense decembri intravit mare in portu Latexane et navigans in Apuliam,
					<lb/>eam cum insula Scicilie facillime optinuit secundum sue beneplacitum voluntatis.
					<lb/>Per idem tempus mortuus est Rainaldus filius Marchionis estensis, quem pro obside receperat
					<lb/>infelicissimus Federicus. Reliquit autem filium et filias quos habuit de quadam puella
					<lb/>nobili de Apulia, dum in carcere satis curialiter teneretur. Marchio autem naturali amore
					<lb/>inductus fecit caute filii sui dulcissimos fructus sibi de Apulie partibus apportari, et faciens
					<lb/>ipsos fieri legitimos tam per sedem apostolicam, quam per regem Alemanie Guilielmum,
					<lb/>puerum nomine Obizum, qui patris imaginem tam in colore quam in membrorum dispositione
					<lb/>manifestissime representat, omnium suorum bonorum firmiter constituit et declaravit heredem.
					<lb/>Anno Domini 1252 domnus Gregorius de Montelongo, qui multis annis in Lombardia fungens
					<lb/>officio legationis, tam feliciter quam fideliter et prudenter pro romana Ecclesia laboravit,
					<lb/>ordinatus patriarca aquilegiensis a papa Innocentio, in mense januario Forum Iulii est ingressus.
					<lb/>Sequenti mense, videlicet februario Ricardus, comes Sancti Bonifacii, qui tum pro se,
					<pb n="22"/>
					<lb/>tum pro ecclesia contra Federicum et Ecelinum plurimum laboravit, cum esset Brixie, viam
					<lb/>universe carnis est ingressus. Reliquit autem unicum filium parvulum nomine Ludovicum. Brixienses vero non immemores eius commendabilis probitatis, eum cum honore maximo sepelire
					<lb/>studiosissime curaverunt. In mense vero madii filii et nepotes nobilis viri domni Gulielmi
					<lb/>de Carturo post multa genera tormentorum iussu Ecelini sunt Padue interfecti.
					<lb/>In hoc anno circa finem augusti Ecelinus, humani generis inimicus, suggestione demonum
					<lb/>et hominum malignorum credens firmiter contra se omnes milites et electos ac populares
					<lb/>Marchie coniurasse, extraxit mortiferum gladium irrevocabiliter de vagina, incipiensque a
					<lb/>Carnarollo, milite veronensi quem coniurationis principem asserebat, tam in Verona quam in
					<lb/>Padua et in Vicentia et in tota Marchia et Lombardia inauditam stragem et occisionem hominum
					<lb/>perpetravit. Ubique luctus erat, ubique dolor et tristitia, ubique dira mortis imago.
					<lb/>Catervati milites et maiores natu in foro gladiis membra frustatim precidebantur et rursum
					<lb/>collecta et imposita rogis, igne subposito, cremabantur. Frater fratrem, consobrinus consobrinum,
					<lb/>amicus amicum tradebat ad mortem et propriis manibus trucidabat. His sceleribus
					<lb/>credebat quisque se obsequium prestare tiranno. Et tamen isti qui hoc faciebant, post paucos
					<lb/>dies in similem mortis laqueum incidebant. Filii nobilium et aliorum civium oculis privabantur,
					<lb/>et eorum genitalibus amputatis, includebantur in carceribus tenebrosis, ubi moriebantur
					<lb/>fame orribili cruciati. Matrone nobiles et delicate et virgines speciose fame, peste, iniuriis
					<lb/>et afflictionibus inauditis in custodiis tabescebant. Quotidie diversis generibus tormentorum
					<lb/>indifferenter tam maiores quam minores a carnificibus necabantur. Voces terribiles clamantium
					<lb/>in tormentis die noctuque audiebantur de altis palaciis, que dolorem et horrorem maximum
					<lb/>hominibus inducebant. Nullus publice audebat plorare super his malis. Sed quilibet
					<lb/>vitam et victoriam, etsi non corde, saltem verbis affectuosis, Ecelino nequissimo affectabat:
					<lb/>illum iustum, illum bonum, illum sapientem et amatorem status Marchie omnes adulatorie conclamabant.
					<lb/>Nec tamen ista dicentes ferocitatem eius poterant mitigare. Sed erat ei sicut
					<lb/>populus sic sacerdos, sicut laicus ita religiosus, sicut senex imbecillis ita puer adhuc balbutiendo
					<lb/>verba prorumpens. Nulli etati, nulli sanctitati nulli probitati parcebat. Semper eodem
					<lb/>vultu, eodem modo, eadem instantia nimie crudelitatis opera perpetrabat et quasi semper a
					<lb/>capite incipiens, cotidie sine labore, sine conscientie remorsione, immania tormenta et inexcogitata
					<lb/>corporibus hominum infligebat. Non remansit in tota Marchia progenies aliqua generosa
					<lb/>vel etiam popularis, que ab ipso vel ex toto vel ex parte non sit crudeliter lacerata.
					<lb/>Milites fere omnes sunt gladiis et aliis suppliciis interfecti: studiosi mercatores, iudices sapientes,
					<lb/>prelati reverendi, claustrales devoti, canonici honorati, speciosi iuvenes et strenui
					<lb/>radicitus sunt deleti, substantiis eorum ablatis secundum tirannicam voluntatem et iussionem.
					<pb n="23"/>
					<lb/>Serpens insuper callidus et astutus omnes pulchras domus et fortes, et loca iuxta portas et
					<lb/>pontes in civitatibus constituta emere studiosissime procurabat, et post paucos dies vitam simul
					<lb/>et precium venditoribus auferebat. Ipse bona episcopatuum, abbatiarum, canonicorum et fere
					<lb/>omnium ecclesiarum in suis sceleratis operibus consumebat. In diebus suis cessavit predicatio,
					<lb/>obmutuit confessio peccatorum, et devotio fidei est extincta. Visitare etiam sancta loca publice
					<lb/>homines non audebant; nam accusatores ab ipso erant in populo constituti qui vigilanter
					<lb/>et sollicite observabant, ne quid in dicto vel in facto ab aliquo contra tirannum pestiferum
					<lb/>tractaretur. Accusatus autem a talibus insidiatoribus etiam de levissima culpa, protinus in
					<lb/>aculleo levabatur, totaque eius familia captivitate perpetua dampnabatur. Defensor nullus in
					<lb/>angustiis apparebat, accusantium vero erat numerus infinitus. Residere sub Ecelini tirannide
					<lb/>erat intolerabile, effugere impossibile videbatur, quia nequissimus demon fossatis magnis districtum
					<lb/>suum circumdederat et super ipsis fecerat speculas, quas marchiani miras appellant,
					<lb/>in quibus erant diu noctuque speculatores, qui nec intrare nec exire aliquos permittebant.
					<lb/>Si quis in fuga deprensus fuisset, sine audientia oculis vel pedibus vel manibus privabatur,
					<lb/>nec aliqua eum poterat excusatio liberare. Talis erat status commorantium in Marchia, tale
					<lb/>siquidem erat dominium Ecelini. De crudelitate itaque perfidi Ecelini pauca perscripsimus;
					<lb/>nam exprimere ex toto ipsius malitiam vix posset loquacitas Tullii vel Maronis.
					<lb/>Anno Domini 1253. Ecelinus nullas nisi sanguine fuso gaudens habere vias, tam in Verona,
					<lb/>quam in Marchia universa vehementer iterum manus ad incarcerandum et occidendum
					<lb/>extendit, implevitque civitates et castra multitudine captivorum, quos fame horribili affligebat.
					<lb/>Pre famis autem et sitis angustia, proh dolor! quelibet immunda miseri comederunt ac urinam
					<lb/>cum amaritate inopinabili bibere cogebantur. Et non parvum impendere beneficium cogebatur
					<lb/>vel putabatur qui urine sue sociis videbantur impertiri. Fetor etiam intolerabilis et aër
					<lb/>corruptus calorque nimius et tenebre ita horribiles erant in carceribus Ecelini, quod captivi
					<lb/>vix poterant expirare multique his de causis spiritum exalabant. Propterea tanta erat in eis
					<lb/>hominum miserabilium multitudo, quod unus alium oprimebat, quod nec iacere poterat aliquis
					<lb/>nec sedere. Corporis vero debilitas nullo modo super pedes consistere permittebat. Clamor
					<lb/>vero lugentium et dicentium: "ve, ve!" ac percussiones manuum ita horride personabant,
					<lb/>quod non carceres manu facti, sed ergastula infernalia, et pene inflicte a demonibus merito
					<lb/>putabantur, quia ibi nulla requies, nulla consolatio, nulla spes redemptionis a malis illatis et
					<lb/>imminentibus habebatur. Mors ibi summo desiderio querebatur, ut finem imponeret tantis
					<lb/>malis. Moriens enim in tali statu vivente felicior videbatur. In mortis enim articulo constituti,
					<lb/>cum sacerdotibus et rerum suarum disponendarum licentiam nullo modo poterant optinere.
					<lb/>Efferebantur itaque quotidie corpora extincta de carceribus tenebrosis, nec permittebatur aliquis
					<lb/>sepeliri, nisi evidentissime probaretur quis esset vel unde, qui beneficium debebat sepulture.
					<lb/>Et ex hoc custodes carcerum, faciebant fieri publica instrumenta, ut indubitanter
					<lb/>possent tiranno sollicite omnia inquirenti ostendere mortuorum numerum et virorum. Sed
					<lb/>quia longum esset singula scelera tiranni nefandissimi enarrare, sufficiant hec pauca de plurimis
					<lb/>esse dicta, satisque sit, nos et de enormibus crudelitatibus non subtrahere veritatem et
				<lb/>in multis fastidium devitare.</p>
			</div>
			<pb n="24"/>
			<div type="chapter">
				<head><lb/>DE MORTE CORRADI REGS APULIE ET PAPE INNOCENTII QUARTI.</head> <p>Anno Domini 1254
					<lb/>cum rex Corradus duobus annis regnum Apulie tenuisset, decimo die exeunte madio Conradus
					<lb/>in Apulia regnum simul et vitam amisit. Post cuius decessum Innocentius papa in manu
					<lb/>valida intravit Apuliam et sedem suam finxit apud Neapolim. Ad cuius presentiam omnes
					<lb/>principes Apulie convenerunt, Manfredus etiam princeps Taranti filius Federici eandem subiectionem
					<lb/>et devotionem in omnibus proferentes. Cum igitur caput magnifici Innocentii quarti
					<lb/>nubes excedere videretur, sicut placuit ei in cuius manus sunt omnes fines terre qui etiam
					<lb/>altitudines montium contemplatur, decima die intrante decembri apud Neapolim nature legibus
					<lb/>satisfecit; cui successit Alexander quartus, qui prius erat episcopus ostiensis.
					<lb/>Dum autem magnificus Innocentius esset in mortis articulo constitutus, iamque illum versiculum
					<lb/>frequenter repeteret: Domine, propter iniquitatem corripuisti hominem, Manfredus
					<lb/>naturalis filius Federici, impatiens dominii sedis apostolice iam rebellis effectus, magnam stragem
					<lb/>militum ecclesie apud Fociam perpetravit. Audita igitur morte Innocentii et substitutione
					<lb/>Alexandri cum maiore audacia cepit ecclesiam in Apulia expugnare, vires eius quotidie subnervando.
					<lb/>Cuius audacia ac sagacitate mirabili Apuli pavefacti, a devotione romane Ecclesie
					<lb/>discedentes, principi humiliter adherebant. Papa itaque Alexander, ordinatis capitaneis, cum
					<lb/>militia infinita, qui deberent contumaciam et processum principis cohibere, exiens de Neapoli
					<lb/>ad partes Campanie properavit. Manfredus autem opus inceptum consumare intendens, armis,
					<lb/>muneribus et ambagibus exercitum ecclesie ita debilitare curavit, donec ipsos de regno turpiter
					<lb/>et effeminate coegit exire, taliter quod totius regni partem obtinuit principatum in preiudicium
				<lb/>Ecclesie et gravamen.</p>
			</div>
			<div type="chapter">
				<head><lb/>DE MORTE DEVOTISSIMI ARNALDI ABBATIS ET SIGNA QUE APPARUERUNT IN EIUS MORTE.</head>
				<p><lb/>- Anno Domini 1255, cum vir devotissimus abbas Arnaldus, honestatis forma et religionis
					<lb/>monastice speculum et exemplar, octo annos et tres menses in carcere tenebroso et in vinculis
					<lb/>consumasset, circiter septuagesimum vite sue annum, die duodecimo intrante februario, qui
					<lb/>tunc fuit primus die quadragesime, apud Aslum feliciter migravit ad dominum. Imminente
					<lb/>vero hora migrationis sue, que fuit circa diluculum, sicut fratres Minores viri devotissimi nobis
					<lb/>retulerunt, multi in castris imminentibus constituti, viderunt manifeste ignea signa ab aethere
					<lb/>descendisse ad instar duarum ardentium facularum, que saper carcerem eius tamdiu steterunt,
					<lb/>donec illa sancta et a Deo dilecta anima a carnis vinculo est soluta. Significativa sane,
					<lb/>sicut firmiter arbitramur, illa duo signa facere duplices aureolas quas vir beatus est a Domino
					<lb/>in celesti curia inter martires et virgines coronatus. Corpore siquidem et animo fuit virgo,
					<lb/>sicut sacerdotibus, quibus confitebatur, liquido confitentur; nam neque verbo, neque facto
					<pb n="25"/>
					<lb/>numquam dehonestavit in vicio lascivie sui animi puritatem. Martir vero potest dici quia
					<lb/>patienter et innocenter sustinuit longam carceris passionem. In ipsa autem carceris angustia
					<lb/>constitutus tam custodum quam se visitantium affectum ita quadam lenitate mansuetudinis
					<lb/>attrahebat, ut ab omnibus amaretur. Nam cum eodem anno in quo de hac vita erat exiturus,
					<lb/>cum nullum proprium haberet servientem et ab omnibus esset derelictus propter inanem rabiem
					<lb/>sevientis tiranni, qui preceperat ne aliquis ei ad manducandum aliquid exiberet, nisi
					<lb/>panem artum et aquam brevem, nihilominus tamen custodes carceris pietate commoti, omnia
					<lb/>ei occulte pietatis obsequia exibebant. Ad tanti autem viri venerabiles exequias celebrandas
					<lb/>in die obitus convenerunt utriusque sexus non minima hominum multitudo et cum reverentia
					<lb/>et honore corpus eius sanctissimum ad fratrum Minorum ecclesiam deferentes, sepulture
					<lb/>devotissime tradiderunt. Multi vero tam viri quam mulieres pias lacrimas effundebant, reminiscentes
					<lb/>viri Dei compassionem et dulcedinem et etiam animi lenitatem; multique dicebant,
					<lb/>ipsi esse potius congaudendum quod esset a tantis angustiis liberatus et paradisi gaudiis
					<lb/>frueretur. Post quinquaginta vero dies ab eius obitu visum fuit fratribus, quod eius corpusculum
					<lb/>in sepulcrum paratum transferretur. Procuraverunt autem noctis silentio homines
					<lb/>ducticios adhibere ad hoc negocium peragendum, existimantes corpus putridum et penitus
					<lb/>tabescitum fetorem intolerabilem exhalare. Aperientes itaque loculum, quo pia membra tenebantur
					<lb/>inclusa, et nulla putredinis et corruptionis videntes vestigia, preter quandam albedinem
					<lb/>ad modum lanuginis circa palpebras oculorum, admirationem maximam habuerunt, et
					<lb/>cunctos de domo ad hoc miraculum convocantes, unanimiter Deum laudaverunt qui in sanctis
					<lb/>suis est mirabiliter gloriosus. Post hec in sepulcro condigne parato beati viri corpus reverendissime
				<lb/>condiderunt.</p>
				<p><lb/>Eodem anno circa principium aprilis, Tridentum gravissimum iugum tyrapni Ecelini a
					<lb/>suis cervicibus excusserunt. Ad quos opprimendos validum exercitum per vallem Suganam
					<lb/>festinanter direxit et cuncta castra et villas eorum tam incendiis quam rapinis crudeliter
					<lb/>devastavit. Eodem tempore Ecelinum de Egna, filium sororis sue coniecit in vinculis et
					<lb/>Ciramontem eius fratrem variis tormentis et fame peremit. Qui ergo sanctis et nepotibus
				<lb/>non pepercit non est mirum si super extraneos nulla misericordia movebatur.</p>
			</div>
			<div type="chapter">
				<head><lb/>QUALITER BRIXIENSES REBELAVERUNT CONTRA ECELINUM</head> <p>Anno Domini 1256 in mense
					<lb/>martii instigante venenatissimo colubro Ecelino, Brixia est civili discordia perturbata. Pars
					<lb/>Ecclesie succubuit, pars vero Ecelini optinuit dominatum, tamen in hoc victores fuerunt astuti,
					<pb n="26"/>
					<lb/>quod tirannum crudelissimum civitatem ingredi minime permiserunt, ad regimen Brixie suum
					<lb/>civem, patrie amatorem, protinus elegerunt. Ecelino vero iam cum exercitu Montem Clarum
					<lb/>ingresso, persuaserunt redire Veronam, verbis et promissionibus eius ferocitatem animi ad
				<lb/>internicionem semper parati, sagaciter mitigantes.</p>
				<p><lb/>Eodem anno Ecelinus, cui proprium est nunquam parcere nec etiam misereri, Bontraversum
					<lb/>suum socerum cum filiis suis cepit et in carcere gravissima fame cruciati peremit.
					<lb/>Si causa queritur captionis, breviter respondemus, quia omnibus, quos volebat tirannus occidere,
					<lb/>titulum proditionis generaliter opponebat. Circa hec tempora cum de inestimabili crudelitate
					<lb/>nequissimi Ecelini, ut yperbolice loquar, admiraretur celum, turbaretur terra, horreret
					<lb/>infernus, commoverentur reges et principes nationum, Alexander papa, precibus Marchionis
					<lb/>estensis et aliorum magnatum Marchie inclinatus, qui contra tam efficacissimum inimicum
					<lb/>auxilium implorabant, de consilio cardinalium officium legationis Lombardie et Marchie
					<lb/>nec non et Romaniole commisit archiepiscopo ravennati iniungens ei specialiter in mandatis,
					<lb/>ut ad reprimendam contumaciam perfidi Ecelini, qui a bone memorie papa Innocentio
					<lb/>ereticus fuerat condemnatus, deberet modis omnibus laborare. At episcopus contra hostem
					<lb/>Ecclesie invictum pariter et astutum onus legationis suscipiens, de clementia divina confisus,
					<lb/>instanter cepit cum amicis Ecclesie pertractare, qualiter insuperabilis tirannidis Ecelini posset
					<lb/>impetum cohibere. Sed multis hinc inde propositis in colloquiis civitatum, in fine omnibus
					<lb/>impossibile videbatur, quod aliquis posset tiranno ita potenti astuto et ditissimo resistere,
					<lb/>nisi divina gratia suffragante. Archiepiscopus itaque sciens, nihil esse impossibile apud
					<lb/>Deum, ad misericordiam Dei dirigens oculos intellectus, constanter cepit per se et per alios
					<lb/>crucem Domini predicare admonens omnes orationibus et gemitibus Domini clementiam exorare,
					<lb/>ut non diutius sustineret, quod Ecclesie sue perfidus hereticus insubtraret. Tunc multi,
					<lb/>quorum gratia divina perfuderat, signum vivifice crucis devotissime susceperunt, ed ad deprehensionem
					<lb/>tiranni animos attollentes, divinum auxilium orationibus obsecrationibus et gemitus
					<lb/>inenarrabilibus quotidie postulabant. Interea dum hec agerentur ex parte Legati humiliter et
					<lb/>devote, ex opposito superbissimus Ecelinus in arma furens ad delendum Mantuanos cepit cum
					<lb/>summa instantia exercitum preparare. Presentantur equi, mensurantur clipei, lorice et galee
					<lb/>producuntur. Augetur numerus militum, pedites et balistarii sollicite in campo martio requiruntur
					<lb/>sagitte lancee et gladii acuuntur et vexilla victricia renovantur; clamorque maximus
					<pb n="27"/>
					<lb/>fiebat quotidie dicentium populorum: - Mantuam properemus; quia sola Mantua impedit dominium
					<lb/>et domini nostri et totius Lombardie. - Convocavit insuper celestium corporum sollicitus
					<lb/>explorator astrologos et divinos, precipiens eis supputare menses, sidera contemplari et
					<lb/>signa celi consideratione acutissima perscrutari ut indubitanter scire possit quando erit tempus
					<lb/>ad movendum exercitum opportunum. Tunc illi tam metuendi principis imperiis obsequentes,
					<lb/>diligenter investigaverunt solis luneque cursum, planetarum motum et signorum effectus; et
					<lb/>artis peritia illustrati, diem horam et punctum evidentissime invenerunt, in quibus invictissimus
					<lb/>princeps de felici processu securus, adversas Mantuanos iter arriperet incunctanter. At ille
					<lb/>dictis eorum incumbens, in hora prefixa movit exercitum cum magnifico apparatu. In cuius
					<lb/>auxilium venit Ubertus Pelavicinus, vir callidus et astutus cum Cremonensibus Placentinis et
					<lb/>aliis Ecclesie inimicis. Et insimul congregatis, quasi leones rugientes ad predam, districtum
					<lb/>Mantue intraverunt et omnia que erant in agris succidendo, ardendo et comburendo, usque
					<lb/>ad lacus marginem penitus destruxerunt. In istis angustiis Mantuanorum solus Marchio
					<lb/>estensis cum Ferrariensibus et Bononiensibus in eorum auxilium est profectus.
					<lb/>Dum igitur Ecelinus circa Mantuanorum destructionem insisteret vehementer, Legatus,
					<lb/>septiformis Spiritus gratia illustratus, sub pena excommunicationis omnes Marchianos, qui
					<lb/>effugerant dominium Ecelini, tam de Padua quam de Verona Vicentia et Tarvisio, omnesque
					<lb/>cruce signatos in simul congregavit. Cui Venetorum reverenda communitas balistariorum et
					<lb/>peditum et navium contulit auxilium oportunum; Ferraria etiam in subsidium Legati quingentos
					<lb/>pedites destinavit. Omnibus itaque apud turrim Baibe congregatis, Legatus in nomine Iesu
					<lb/>Christi, predicatione salubri et dulci allocutione eos confortans, intravit naves, et omnes inde
					<lb/>facientes prospero cursu usque Corrigiolam pervenerunt. Quorum adventum ut audivit Ansuisius
					<lb/>potestas Padue statim precepit omnes meatus claudi aquarum, ut deficiente aqua fluminis,
					<lb/>naves eorum in sicco penitus remanerent. Confestim cum militia et populo undequaque
					<lb/>collecto Plebem Sacci intravit, ibique disposuit inimicorum impetum cohibere. At illi, castro
					<lb/>Conchadalbari expugnato et combusto burgo, Capitis-silve et etiam Buvolente villas et
					<lb/>burgos circumstantes ceperunt plurimum perturbare; omnesque illorum fortitudinem pertimebant.
					<lb/>Tunc Ansuisius admirans illorum audaciam suorumque socordiam, dimissa Plebe Sacci,
				<lb/>Paduam est reversus, intendens tantum civitatem sollicite custodire.</p>
				<p><lb/>Legatus utpote vir in multis expertus, videns potestatem pre timore nimio terram opulentam,
					<lb/>scilicet Plebem vilissime reliquisse, non fuit contentus tantum strenue occupare; sed
					<lb/>habito consilio sapientum, disposuit usque Paduam cum exercitu properare. Summo igitur diluculo,
					<pb n="28"/>
					<lb/>die lune, duodecimo exeunte iunii clangore tubarum exercitu excitato, armisque viriliter
					<lb/>ab omnibus aprensis, Legatus ante se deferri fecit alme crucis vexillum, quod secuti sunt omnes,
					<lb/>animo confidenti de celo auxilium postulantes. Et iter felicissimum arripientes, omni suppellectile
					<lb/>preter arma in navibus derelicta, per viam Pontis sancti Nicolai circa horam sextam
					<lb/>Paduam velocissime pervenerunt. Cum autem ad portam Pontis Corbi venissent, custodes
					<lb/>de turri et aggeribus burgorum iacula iacientes, illos ingredi fortiter prohibebant. Tunc
					<lb/>strenui bellatores, mortis periculum contempnentes, descenderunt in aquam fluminis et repentes
					<lb/>manibus et pedibus per aggerem superius ascenderunt; et sic de burgibus civitatis, fugientibus
					<lb/>adversariis, gloriosam victoriam sunt adepti. Tunc Legatus, divino spiritu inflammatus,
					<lb/>aspirare cepit ad expugnationem tam clarissime civitatis, fecitque die illa et nocte sequenti
					<lb/>gattum firmissimum preparari ad supponendum ignem in porta pontis, qui dicitur Altinatus.
					<lb/>Et cum Legatus nova haberet, Ecelinum cum exercitu in precedenti dominica aliquantulum a
					<lb/>Mantua separatum et ad redeundum Veronam etiam paratum, festinanter die martis circa
					<lb/>horam nonam fecit gattum versus portam impelli et ignem ad comburendum ipsam cito administrari.
					<lb/>Quo facto, divino sufflante spiritu, portam cum domo imminente velociter est accensa.
					<lb/>Tunc cepit insonare clangor populorum, cohortantium se ad pugnam, clangorque tubarum;
					<lb/>balisterii quoque fortes et frequentes dirigebant iaculos sagittas contra illos, qui de muro
					<lb/>iacula dimittebant. Interiores itaque combustione porte non modicum sunt perterriti, exteriores
					<lb/>vero audaciores effecti, scalas muris undique apponentes, circa vespertinam horam super
					<lb/>civitatis muros viriliter ascenderunt. Tunc Ansuisius videns captam esse ab adversariis civitatem,
					<lb/>cum militia fugam arripiens, per portam sancti Iohannis egressus, concito Vicentiam
					<lb/>properavit. Victores autem paucos occidentes et quasi neminem capientes, spoliare civitatem
					<lb/>toto conamine sunt aggressi. Tunc aperti sunt carceres tenebrosi, rupta sunt vincula
					<lb/>et catene. Hinc egrediuntur turbe hominum moribunde, inde procedunt matrone nobiles
					<lb/>trepideque puelle, squallore macieque confecte. Exeunt postremo nobiles pueri excecati pariter
					<lb/>et castrati, quorum miserandus aspectus ad piarum lacrimarum effusionem oculos intuentium
					<lb/>provocabat. Nullus itaque viribus hominum attribuat victoriam tam fortissime civitatis,
					<lb/>sed soli Deo, qui est in suis perfectis operibus gloriosus, cuius mediante virtute famelici saturatos,
				<lb/>inhermes armatos viriliter devicerunt.</p>
				<p><lb/>Preter hec tantam gratiam contulit virtus divina Legato, ut infra quatuor dies non solum
					<lb/>castrum Ecelini, quod erat in angulo civitatis, sed etiam omnia castra, que erant in paduano
					<lb/>districtu, tam in plano quam in montibus constituta ei a custodibus Ecelini protinus redderentur
					<lb/>preter castrum Montis Silicis castrumque inexpugnabile Calaonis. Fama igitur tam
					<pb n="29"/>
					<lb/>preclare victorie per universam Italiam divulgatur, ecclesia virtute roboratur, sacerdotes de
					<lb/>Legati constantia glorificantur, omnesque ipsum predicant laude dignum, qui hostem invictissimum
					<lb/>vicit et insuperabilem superavit. Ipse namque divina virtute suffultus, stultam esse
					<lb/>Salinguerre sapientiam in facto comprobavit; nunc vero in expugnatione Padue, astrologiam
				<lb/>et sortilegia Ecelini esse vanissima luce clarius demonstravit.</p>
				<p><lb/>Interea dum hec Padue feliciter agerentur, superbissimus Ecelinus a Mantue vastatione
					<lb/>revertens, fluenta Mincii cum exercitu pertransibat. Ubi nuncius ecce quidam anelans et
					<lb/>anxius stetit ante tyrampni presenciam et ipsi interoganti: <hi rend="italic">Que nova?</hi> respondit: <hi rend="italic">Mala, domine,
					<lb/>quia Paduam perdidisti</hi> . Illum siquidem nuncium asque mora fecit suspendi. Post hec
					<lb/>per spacium temporis aliquanti et ecce ei alter nuncius occurrit velox, priori felicior et facto
					<lb/>editus meliori veniens a Verona, qui occulte cum timore maximo ei captam esse Paduam
					<lb/>nunciavit. Tunc ille maximo ac inestimabili dolore commotus, iussit exercitum fluvium pertransire,
					<lb/>cursusque de inde usque Veronam sine intermissione aliqua agitari; itaque de duabus
					<lb/>dietis unam conficiens, omnibus admirantibus et festinationis causam ignorantibus, velociter
					<lb/>Veronam pervenit, ubi fit omnibus manifestum Paduam ad manus inimicorum penitus advenisse.
					<lb/>Auditis his rumoribus, Paduani ceperunt inconsolabiliter lamentari, tum pro uxoribus filiis et
					<lb/>filiabus et substantiis, de quorum statu in discrimine tanto erant incerti, tum quia videbant
					<lb/>se in manibus tiranni constitutos. Tunc insatiabilis homicida et draco venenosus addens afflictionem
					<lb/>afflictis, preter aliquos sceleratos iussit capi omnes penitus Paduanos quorum numerus
					<lb/>ad duodecim milia pertingebat, ipsosque cum pedibus alligatos includi fecit in carceribus
					<lb/>tenebrosis, quos omnes fame et aliis suppliciis miserabiliter interfecit. Iterum precepit
					<lb/>quod si aliquis Paduanus in fuga fuisset deprehensus, continuo manibus et pedibus privaretur.
					<lb/>Multique tali pena puniti iacebant in agris et viis prostratis, ad quorum horrendos rugitos
					<lb/>validosque clamores nullus propter timorem tiranni commotus misericordia flectebatur. Tunc
					<lb/>etiam Ansuisium sororis sue filium gravissimis catenis et compedibus alligavit, imponensque
					<lb/>ei quia non bene Paduam custodisset. Sed o crudelis et impie tiranne, cur Deo non attribuis
					<lb/>Padue captionem contra quem nulla potest sapientia et scientia prevalere? Non enim in multitudine
					<lb/>bellatorum et fatali constellatione in quibus confidis, optinetur victoria preliorum;
					<lb/>sed divine voluntatis arbitrio omnia disponuntur. Saltem ad hoc credendum firmiter, o pessime
					<lb/>hominum, te inducat, quod per populum contemptibilem et egenum, quem tu pro nichilo
					<pb n="30"/>
					<lb/>reputabas, divino iudicio subito Paduam munitissimam amisisti, quod per anni spatium posse
					<lb/>fieri minime credidisses. Si tota consurrexisset contra te militia gallicana, tu credebas inimicos
					<lb/>ab ingressu Marchie prohibere fluvios desiccando, sed Dominus maliciam tuam in caput
					<lb/>tuum convertit, eos siccis pedibus ad paduana menia perducendo. Desine itaque, minister
					<lb/>Satane, desine adversus mundi opificem insanire, sciens quia durum est tibi contra Omnipotentis
				<lb/>stimulum calcitrare.</p>
				<p><lb/>Post mensem vero a captione Padue, cum civitas aquarum beneficio plurimum indigeret,
					<lb/>quia in districtu vicentino tirannus fecerat claustra, ne versus Paduam flumina emanarent,
					<lb/>Legatus ad destruendum predicta obstacula cum exercitu properavit. Quod quum audisset
					<lb/>potestas Vicentie, occurrit eis audaciter cum militia vicentina, et, multo certamine peracto,
					<lb/>potestas et multi cum eo nobiles viri in prelio ceciderunt, omnesque alii turpiter sunt fugati,
				<lb/>fractisque claustris aquarum, Legatus cum exercitu Paduam est reversus.</p>
				<p><lb/>Post hec circa introitum augusti, Legatus cum magno exercitu versus Vicentiam equitavit,
					<lb/>pervenitque ad burgum Custodie ubi est antrum mirabile ad videndum; ibique sunt
					<lb/>exorte inter principes contentiones et questiones diverse. Sed precipua fuit ista, quod Bononienses,
					<lb/>de quibus erat in exercitu tam militum quam peditum maxima multitudo, versi in
					<lb/>seditionem, dixerunt se nolle ultra procedere; immo volebant ad propria remeare. Videns
					<lb/>autem Legatus, in exercitu esse dissentiones multifidas animorum, quas non poterat mitigare,
					<lb/>Paduam protinus est reversus. Bononienses, qui cum maximo fervore venerant in Marchiam
					<lb/>ad Legatum, inventis frivolis occasionibus, ignominiose ad patriam redierunt.
					<lb/>His cognitis Ecelinus rursum in arma furens et ad recuperandum Paduam vesana mente
					<lb/>aspirans, prece et pretio de totius Lombardie finibus, ubi fautores habebat, militibus peditibus
					<lb/>et balistariis congregatis, cum ingenti multitudine bellatorum contra Paduam est profectus.
					<lb/>Cuius terribilem adventum Legatus et Marchio cognoscentes et ad pugnandum in campestri
					<lb/>prelio cum tiranno impares viribus se videntes, fossatum circa burgos Padue, a parte
					<lb/>occidentali cum summa festinatione fieri preceperunt, ad adfurentis Ecelini impetum cohibendum.
					<lb/>Et concite Venetias Ferrariam et Mantuam nuntios dirigentes, collegerunt in unum
				<lb/>militum et peditum non modicam quantitatem.</p>
				<p><lb/>Patriarcha etiam aquilejensis cum decenti societate in eorum venire auxilium festinavit.
					<lb/>Castra metatus est autem Ecelinus cum valido exercitu iuxta fossatum, direxitque frequenter
					<lb/>suas acies copiosas ante menia civitatis, ut intrinsecos ad prelium provocaret. Sed ipsi caute
					<lb/>dimiserunt eum ad suum libitum insanire. Nam circa quinque milia militum in suo exercitu
					<lb/>dicitur habuisse; Legatus vero et Marchio cum prelatis et sacerdotibus et levitis nunquam ad
					<lb/>duo milia pervenerunt. Legatus autem vir constantissimus, ut ad civitatis defensionem cives
					<lb/>pavidos animaret, in monasterio sancti Benedicti die noctuque suam constituit mansionem,
					<pb n="31"/>
					<lb/>aliis principibus intra muros Padue residentibus pre timore. Videns tandem tirannus furibundus
					<lb/>se contra civitatem non posse in aliquo prevalere, nec ad Montem Silicem sibi patere
					<lb/>accessum, ubi castrum fortissimum a suis custodibus tenebatur, Veronam, frustratus suo desiderio,
				<lb/>est reversus.</p>
				<p><lb/>Eodem anno prima die augusti domnus Iacobus in sede abbatie sancte Iustine collocatus
					<lb/>est ab episcopo andriensi. Tertio vero die intrante augusto, domnus Iohannes episcopus
					<lb/>paduanus, veniens a Romana curia, ubi pastoralem promeruit dignitatem, a clero et populo
					<lb/>paduano honorabiliter est susceptus, et a porta Prati usque ad maiorem ecclesiam processionaliter
				<lb/>est deductus.</p>
				<p><lb/>Anno Domini 1257 exhortatione pariter et precepto Legati Sedis apostolice frater Enverardus
					<lb/>de ordine Predicatorum, vir venerabilis et tam in theologia quam phisica scientia
					<lb/>plurimum eruditus, Grifolinum Brixie potestatem et alios optimates ita dulci et facunda eloquentia
					<lb/>mitigavit, quod illi in parte Ecclesie in predicta civitate fuerant vinculati, a vinculis
					<lb/>absoluti et suis sunt possessionibus et munitionibus restituti. Quo facto, Legatus exponens se
					<lb/>maximo periculo, propter insidias malignorum latenter de Mantua cum paucis Brixiam est profectus,
					<lb/>et ibidem aliquot diebus residens, ita suo dulci colloquio Brixiensium animos reconciliavit,
					<lb/>quod ipsi similiter promiserunt se more solito in devotione Ecclesie permansuros. Quod
					<lb/>audientes Eccelinus et Palavicinus Ecclesie inimici, frustrati spe sua, sunt non modicum
				<lb/>conturbati.</p>
				<p><lb/>Eodem anno Papienses primo et secundo Placentini iugum Uberti Palavicini a suis cervicibus
					<lb/>viriliter excusserunt. Nam sicut Ecelinus in Marchia, ita ille super partem Ecelini et
				<lb/>Federici in civitatibus Lombardie tirannidem exercebat.</p>
				<p><lb/>Per idem tempus castrum Montis Silicis et castrum altissimum Calaonis reddita sunt
					<lb/>Marchioni a custodibus Ecelini; et sic eius potentia de Paduano districtu est penitus extirpata.
					<lb/>Sub precedenti anno Albricus de Romano qui per multos annos inexorabilem discordiam
					<lb/>habuerat cum fratre suo Ecelino, Deum et hominum inimico, inventis quibusdam occasionibus,
					<lb/>ab Ecclesie devotione recedens, confederatus est cum eodem. Civitatem tantum Tarvisium
				<lb/>in sua retinuit potestate.</p>
				<pb n="32"/>
				<p><lb/>Cum predicta tam in Lombardia quam in Marchia gererentur, interfecto a Frisionibus in
					<lb/>bello rege Alemanie Gulielmo, convenerunt principes ad electionem more solito faciendam.
					<lb/>Cum igitur tractarent de principe idoneo eligendo, humani generis inimicus seminavit zizaniam
					<lb/>inter eos. Nam quidam comitem Ricardum, fratrem regis Anglie in regem Alemanie
					<lb/>elegerunt; alii vero sua vota in regem Castelle penitus transtulerunt. Comes autem Ricardus
					<lb/>ascendit in Alemaniam festinanter, et de assensu quorundam principum capiti suo imposuit
					<lb/>regni Alemanie diadema. Uterque vero electus suos legatos ad Romanam curiam destinavit
					<lb/>pro confirmatione a summo pontifice impetranda. Sed dominus papa nolens in partem aliquam
					<lb/>declinare, ne forte pax Ecclesie turbaretur, de consilio cardinalium sub specie deliberandi
					<lb/>distulit super questionem tantorum principum diffinitivam sententiam promulgare.
					<lb/>Anno Domini 1258, multi clarissimi viri de Brixia exaltationem sancte matris Ecclesie
					<lb/>affectantes cum tirannidem adverse partis per biennium tolerassent, tandem, sicut viri strenui
					<lb/>et elati, exponere personas periculo elegerunt potius quam vehementissimo timore continue cruciari.
					<lb/>Timebant enim quotidie ne a suis adversariis in manus perfidi Ecelini Brixia traderetur.
					<lb/>Tunc latenter ad Legatum et Marchionem, qui tunc erant Padue pro exercitu ordinando
					<lb/>contra pestiferum Ecelinum nuntios direxerunt, ipsos attentius exhorantes, ut parati essent eis
					<lb/>prestare subsidium in die prefixo in quo suos proposuerat invadere inimicos. At illi eorum
					<lb/>precibus libentissime annuentes, in tempore assignato magnifice in eorum auxilium perrexerunt.
					<lb/>Predicti vero fideles Ecclesie utpote viri providi et experti, timentes plurimum, ne pars
					<lb/>adversa eorum deprehenderet audaciam per aliquam coniecturam et, habita occasione, pessimum
					<lb/>Ecelinum et Pelavicinum in suum auxilium convocaret, duobus diebus ante terminum
					<lb/>constitutum secundo scilicet die exeunte aprili, circa solis occasum arma subito rapientes,
					<lb/>et more leonum audaces, inimicos viriliter invaserunt, eosque per totam noctem viriliter expugnantes,
					<lb/>ante horam tertiam diei sequentis plenissimam de ipsis victoriam sunt adepti, et
					<lb/>fere omnes autores scelerum, Grifolinum etiam potestatem Brixie capientes, eos in vinculis
					<lb/>coniecerunt. Comes itaque Sancti Bonifacii, egregie indolis adolescens, paterne probitatis
					<lb/>impiger imitator, audiens Brixienses esse sub armis, cum parte militie mantuane in inimicorum
					<lb/>auxilio est profectus. Post tres vero dies Legatus et Marchio in manu valida Brixiam
					<lb/>intraverunt, et ibidem tamdiu residentiam fecerunt, donec omnia fuerunt disposita secundum
				<lb/>beneplacitum amicorum.</p>
				<p><lb/>Hec itaque audientes Ecelinus et Palavicinus pariter tremuerunt. Expalluit eorum facies
					<lb/>et ebore intellectus, omnesque eorum fautores per totam Lombardiam capita in terram
					<lb/>pre tristitia deiecerunt. Tota enim spes illorum et desiderium erat Brixiam obtinere, quia
					<lb/>per ipsam vires resumere et inimicos deprimere, totiusque assequi sperabant dominium Lombardie.
					<lb/>Dominus autem, secundum propheticum sermonem, signa faciens irrita divinorum
					<lb/>et vertens ariolos in furorem, ydolatriam Ecelini et Palavicini, qui planetas et signa celi pro
					<lb/>numine venerabantur, sue potentie brachio prostravit pariter et confudit. Non enim Omnipotens
					<lb/>planetis contulit deitatem nec eorum motibus suam potentiam alligavit, sed in se retinuit plenitudinem
					<pb n="33"/>
					<lb/>potestatis. Reputandi ergo sunt fatui et infecti, qui totam spem suam in constellationibus
					<lb/>posuerunt et creatorem non timent quotidie suis sceleribus provocare. Dominus enim
					<lb/>sit nobis adiutor et non timebimus quid nobis faciant Mars Jupiter Venus et Saturnus.
					<lb/>Factis itaque Brixie prospere ordinatis, Legatus perrexit Mediolanum ut sedaret Mediolanensium
					<lb/>discordias et cavilelas. Cum igitur circa plurimum laboraret, magnum infortunium
					<lb/>accidit Mediolanensibus, eorum exigentibus dissentionibus et peccatis. Nam cum per multorum
					<lb/>annorum circumvolutionem Creme dominium habuissent, et propter hoc inter ipsos et
					<lb/>Cremonenses inexorabilis discordia extitisset, ex qua multa milia hominum ex utraque parte
					<lb/>in diversis bellorum congressionibus perierunt, his temporibus Crema taliter est ad manum
					<lb/>Cremonensium devoluta. Quidam namque potentes de Cremonensibus contra quosdam adversarios
					<lb/>suos ex eodem oppido zelo malitie concitati, Cremonenses et Pelavicinum in suum auxilium
					<lb/>vocaverunt, et expulsa parte adversa, se simul cum patria Cremonensium dominio
				<lb/>subdiderunt.</p>
				<p><lb/>Eodem tempore tertio scilicet die exeunte iulio, Marchio et militia paduana in campestribus
					<lb/>Baxiani militiam Teutonicorum soldum recipientium a perfido Ecelino viriliter prostraverunt,
					<lb/>magnamque predam de ipsorum spoliis habuerunt. In istorum quippe impetuosa
					<lb/>virtute tirannus maxime confidebat, quorum fretus auxilio et tutela, nefanda et inaudita scelera
					<lb/>toto dominii sui tempore audacissime perpetravit. Et quid mali non operatur auri fames penitus
					<lb/>excecando? Isti enim improbissimi Teutonici animarum suarum et corporum stolidissimi
					<lb/>venditores, ita erant Ecelini pecunia excecati, quod nec sententia excommunicationis nec terrore
					<lb/>non parcentium gladiorum ab Ecelini obsequio potuerunt. Unde a victoribus velut oves
				<lb/>occisi sunt merito reputati.</p>
				<p><lb/>His temporibus cum Januenses Venetorum animos graviter offendissent in civitate Ancon,
					<lb/>que antiquitus Tholomaida dicebatur, ubi communiter negotiatores dictarum urbium,
					<lb/>Veneti ulcisci suas iniurias cupientes, et pro nichilo maris pericula et expensarum magnitudinem
					<lb/>reputantes, dummodo valerent se de adversariis vindicare, classem in manu valida in
					<lb/>Syriam direxerunt et tam navali prelio quam campestri Ianuenses viriliter expugnarunt captis
					<lb/>multis navibus eorum bellicis, et reliquis in fugam conversis, eversa simul turre muniti, et in
					<lb/>vastitate hostili cunctis eorum domibus desolatis, ipsos de civitate Aconitana protinus expulerunt.
					<lb/>/*
					<lb/>Propter innumerabilium inundationem malorum absorbentium intellectum, horret animus
					<lb/>omnes temporum nostrorum calamitates et ruinas persequi seriatim. Viginti enim anni sunt
					<lb/>vel circa quod, occasione sedis apostolice ac imperialis maiestatis discordie, sanguis italicus
					<lb/>effunditur velut aqua et contra romanam Ecclesiam tirannorum perfidia debaccatur. Et nunc,
					<pb n="34"/>
					<lb/>cum putabamus perniciosorum hominum potentiam aliquantulum diminutam, rursum prosperiritate
					<lb/>inopinabili confortati ad sidera extolluntur. Denique cum Legatus cum exercitu Brixiensium
					<lb/>et militia mantuana Pelavicinus et Cremonenses occurrissent, qui suggestione perfidi
					<lb/>Ecelini duo castra Brixie invaserant iuxta flumen Olei constituta, tunc Ecelinus qui usque in
					<lb/>senectam et senium a militia non destiterat undique militia congregata, subito de oppido
					<lb/>Piscarie in noctis crepuscolo iter arripuit et summo diluculo die veneris secundo exeuntis
					<lb/>augusti transiens Oleum, exercitui Cremonensium se adjunxit. Audiens autem Legatus vires
					<lb/>hostium augmentatas, sed crementi nesciens quantitatem, habito consilio sapientum, voluit in
					<lb/>castrum Gambare cum exercitu introire et in tuto loco amicorum auxilio expectare. Sed
					<lb/>vicit hoc salubre consilium temeritas multitudinis obstinate dicentis potius esse dimicandum
					<lb/>cum hostibus quam ad latibula divertendum. Ignonorabant enim tam Legatus quam alii utpote
					<lb/>male custodientes vias, per quas transire poterant inimici, Ecelinum cum universa militia
					<lb/>marchiana in nocte precedente personaliter advenisse. Dum igitur diversi diversa sentirent
					<lb/>(nam cum fortissimos quoque milites subita bella conturbant) Ecelinus et Pelavicinus flumen
					<lb/>Olei velociter transcurrentes, contra fideles Ecclesie acies continuo direxerunt. Et tunc
					<lb/>incepit acies Ecelini abscondite dilatari et eius vexilla mortifera recognosci. Cernens autem
					<lb/>persecutor Dei Legatum et Brixienses comparatione sui habere militum paucitatem, sine dilatione
					<lb/>ipsorum exercitum terribiliter invaserunt. Tunc Brixienses inopinabilem inimicorum multitudinem
					<lb/>intuentes, perterriti vehementer, in fugam protinus sunt conversi, captaque ex eorum populo
					<lb/>maxima multitudo, et (quod sine dolore non dicimus vehementi) captusque Legatus et cum eo
					<lb/>episcopus veronensis nec non potestas Mantue ac multi alii probi viri. Brixienses autem,
					<lb/>qui remanserant ad custodiam civitatis et qui de castris ad urbem confugerant, timore subitaneo
					<lb/>excecati, sine ictu gladii et sagitte, sevissimo omnium tirannorum, Ecelino scilicet, et
					<lb/>Pelavicino Brixiam protinus tradiderunt. Multi vero nobiles et etiam populares et episcopus
					<lb/>cum clero, civitate relicta, fugerunt a facie inimici, salvare personas in tanto discrimine cupientes.
					<lb/>/*
					<lb/>Porro de tam Brixie amissione et de captione Legati, viri constantissimi et fidei fervore
					<lb/>accensi, qui assidue pro Ecclesie libertate contra tirannorum rabiem, ab adolescentia usque
					<lb/>ad senectutem exponendo se diversis periculis laboraverunt, nonnulli plurimum conturbati
					<lb/>ceperunt conqueri et mirari quare divina potencia tanto tempore permittit ecclesiam sic affligi
					<lb/>et impios valide prosperari. Sed absque dubio istas querelas parvitas fidei introducit. Cum
					<lb/>etenim sciamus sanctissimum Iosiam occisum a sagittariis Faraonis, Petrum et Paulum Neronis
					<lb/>imperio interemptos, et ut de omnibus taceamus, cum Dei filium cognoscamus crucis ignominiam
					<lb/>pertulisse, parve fidei a nobis sunt merito existimandi, qui felices putant tirannos et urbibus
					<lb/>subversores quia prosperitate huius seculi et deliciis perfruuntur, cum continuus successus
					<pb n="35"/>
					<lb/>temporalium eterne damnationis esse iudicium comprobetur. Sed etiam in presenti
					<lb/>legimus maximos tirannos miserabilem exitum habuisse. Nam Cirus post dominium orientis
					<lb/>a regina Scitharum legitur decollatus; veneno babilonico magnus periit Alexander; et Cesar
					<lb/>senatorum gladiis est confossus. Et nunc non est manus Domini abbreviata ut salvare nequeat
					<lb/>servos suos; sed peccatis exigentibus permittit aliquanto impios insanire et Ecclesiam suam
					<lb/>inter tribulationum turbines fluctuare. Dimissis itaque dubitationibus de regimine Creatoris,
					<lb/>iactemus in Domino nostrum cogitatum, qui post tempestatem tranquillum facit et post lamentationem
				<lb/>exultationem infundit.</p>
				<p><lb/>Anno Domini 1259 postquam Brixiam miserabiliter ab hostibus est subacta, Ecelinus
					<lb/>impatiens consortis, nullum volens habere parem, marchionem Pelavicinum et Cremonenses,
					<lb/>quos habuerat socios in tanto discrimine et in tam excellenti victoria, a dominio capte urbis
					<lb/>paulatim exclusit; et sic ipse solus Brixiam et eius districtum obtinuit, preter castrum Urceorum
					<lb/>quod fideles Ecclesie viriliter defenderunt. Tandem Cremonenses multis iniuriis ab eo
					<lb/>sepius stimulati, se cernentes delusos et nullam utilitatem, ut sperabant, de tanta victoria
					<lb/>consecutos, contra tirannidem nequissimi principis vehementissime sunt commoti; et persuadente
					<lb/>Bosone de Dovaria, civis cremonensis nobilis et potens, qui exosam habebat malitiam
					<lb/>Ecelini, marchio etiam Pelavicinus et Cremonenses vehemens odium, quod corde conceperant
					<lb/>contra hominem sceleratissimum, verbis et factis evidentissime ofendere inceperunt. Statimque
					<lb/>deliberato consilio ad Marchionem estensem et Mantuanos dirigentes, pacem et concordiam
					<lb/>inter se firmissimam habuerunt et statuerunt, quod unanimiter contra tirannum crudelissimum
					<lb/>dimicarent sibi invicem ardenti animo promittentes. Mediante Bosone de Dovaria,
					<lb/>qui vigilanti studio cogitabat, qualiter posset leonem indomitum et ferocissimum domare, antiquissima
					<lb/>et inexorabilis discordia Mediolanensium est sedata, factaque fuit cum summo gaudio
					<lb/>pax firmissima inter eos. Sciens namque prudentissimus Boso minime tutum esse innocuo
					<lb/>serpente, modis omnibus procurabat omnem viam contrahendi amicitiam et augmentandi vires
					<lb/>precludere Ecelino. Sicque factum est (Domino cooperante, qui novit investigabili modo
					<lb/>elatos deprimere et de luto fecis erigere de salute propria desperantes) quod pars maxima
					<lb/>Lombardie corde voluntario adversus inimicum Dei et hominum coniuravit. Et merito hoc a
					<lb/>Domino est provisum, ut essent manus omnium contra eum, cuius manus impie omne genus
					<lb/>hominum afflixerunt. Ipse namque turbavit terram, concussit regna, interfecit populos et civitates
					<lb/>plurimas desolavit. Nam quasi ortus voluptatis erat Marchia trivixina priusquam eius
					<lb/>tirannidi subderetur; sed, postquam fuit ab eo afflicta, comparatione prioris status videtur
					<lb/>esse quasi heremi solitudo. Testantur hoc ruine civitatum, villarum pariter et castrorum.
					<lb/>Nec ei sufficere videbatur regionem subditam dissipare, sed legatos mittebat ad exteras nationes
					<lb/>ut contra romanam Ecclesiam et eius fideles ut reges orbis et principes concitaret.
					<pb n="36"/>
					<lb/>Nuntii namque ipsius solliciti et veloces per diversas provincias discurrebant; nunc ibant ad
					<lb/>curiam maximi Federici, nunc ad principes Alemanie, ad seditionem et discordiam excitandos,
					<lb/>nunc ad regem Ungarie, pro amicitia obtinenda, nec non ad ferocissimum regem Castelle
					<lb/>pergebant, cui regnum italicum seminator discordie promittebat, ut fieri posset totum mundum
					<lb/>adversus Ecclesiam provocaret. Cor siquidem impiissimi Ecelini erat continue quasi mare
					<lb/>fervens quod quiescere nunquam potest. Nil putabat esse actum, cum aliquid superesset
					<lb/>agendum. Unde modis omnibus assidue cogitabat cum instantia vehementi addere malum
					<lb/>malo et iniquitatem super iniquitatem apponere, quam timens ne sibi tempus deficeret ad suas
					<lb/>machinationes et dolositates inopinabiles opere adimplendas. His ita breviter exaratis, ad
				<lb/>describendum tirannidis eius exitum accedamus.</p>
				<p><lb/>Anno itaque revoluto postquam Brixiam optinuerat Ecelinus, circa principium septembris
					<lb/>ipse congregavit exercitum copiosum processitque de Brixia in manu valida et castramentatus
					<lb/>est in campestribus Urceorum et omnia que circa predictum castrum fuerant, devastavit. Quo
					<lb/>audito, Cremonenses, amicis undique convocatis, exiverunt undique unanimiter contra eum, et
					<lb/>iuxta Sunzinum castrum temptoria posuerunt. In quorum auxilio Mantuani et Ferrarienses cum
					<lb/>Marchione estensi magnifice sunt profecti. Mediolanenses etiam contra lupum rapacissimum
					<lb/>venire communiter promiserunt. Cum ergo essent insimul congregati, ceperunt preparare se
					<lb/>ad pontes super flumen Olei fabricandos ut possent, venientibus Mediolanensibus, transire ad
					<lb/>tirannum perfidum invadendum. Interea cum hoc facere molirentur, Ecelinus, cui mille artes
					<lb/>inerant milleque modi nocendi, suis machinationibus et persuasionibus fraudalentibus, quosdam
					<lb/>magnates Mediolani corruperat suum populum odientes, qui firmiter promiserant ei suam tradere
					<lb/>civitatem et pro huius rei securitate proprios etiam filios ipsi obsides tradiderunt. Quorum
					<lb/>promissionibus incumbens tirannus, cupidus dominandi, cor suum in superbiam elevavit, quod
					<lb/>erat ruine presagium imminentis. Et de nocte consurgens, de campestribus Urceorum iussit
					<lb/>populum redire Brixiam festinanter; ipse vero cum octo milibus hominum equestrium, in quibus
					<lb/>erant tria millia electorum militum, velociter quasi aquila volans ad escam, per pontem Palazoli
					<lb/>flumen Olei pertransivit, veniensque ad Aduam fluvium ipsum similiter incessu precipiti
					<lb/>transvadavit. Ibique occurrerunt ei patrie proditores; quibus assumptis, versus Mediolanum
					<lb/>ire cum summo gaudio minister diabuli festinabat, a quo, exigentibus sicut bos nescius
					<lb/>ad victimam ducebatur. Ipso namque Mediolanum pergente, e contra Martinus de Ture, vir
					<lb/>sapiens et astutus, totius populi mediolanensis capitaneus et defensor, de Mediolano cum exercitu
					<lb/>erat egressus et in Cremonensium auxilium, veniebat. Precurrens igitur nuncius, quem Pergamenses
					<lb/>quidam amici Ecclesie direxerunt, nuntiavit Martino tremendum eventum ferocissimi
					<lb/>Ecelini. Qui, cum audisset quod tam crudelissimus predo ad optinendum Mediolanum
					<lb/>cum exercitu adveniret, obstupuit vehementer, revertensque velocissime versus Mediolanum
					<lb/>(Domino favente sine quo frustra vigilant qui custodiunt) pervenit ante pessimum Ecelinum.
					<pb n="37"/>
					<lb/>De Martini vero strenuissimi viri subitaneo adventu exterriti sunt patrie proditores, alii vero
					<lb/>cives, tanti viri presentia roborati, ad resistendum tiranno se viriliter paraverunt. Et sic
				<lb/>dissipatum est consilium malignorum.</p>
				<p><lb/>Videns itaque perditionis filius suas insidias denudatas et aliter sibi quam existimaverat
					<lb/>accidisse, ad invadendum nobilissimum burgum Modoecie se convertit; sed burgenses, armis
					<lb/>assumptis, ipsum intrare minime permiserunt. Castrum etiam Tricii voluit occupare, sed
					<lb/>et inde penitus est expulsus; burgum tamen dicti loci obtinuit ipsumque crudeliter concremavit.
					<lb/>Tandem necessitate compulsus, Vicummercatum intravit, ibique infelicissimus predo
				<lb/>terrarum suarum infelicem constituit mansionem.</p>
				<p><lb/>Cognoscentes igitur Cremonenses et Mantuani et eorum socii nocturnum volatum temerarii
					<lb/>Ecelini, unanimiter moventes castra usque ad fluvium Aduam eius vestigia sunt secuti;
					<lb/>figentesque temptoria iuxta loca per que transiverat insaciabilis homicida, fecerunt cum
					<lb/>summa diligentia pontem et vada fluminis custodiri, ne aliquo modo serpens tortuosus posset
					<lb/>absque prelio ad propria remeare. Mediolanenses etiam, ex alia parte validum exercitum
					<lb/>congregantes adversus eum in prelium procedere disponebant. Sed hoc eorum animos promptissimos
					<lb/>refrenabat, quia capitaneos et vavasores de crimine proditionis habebant. Quorum
					<lb/>tamen impetum Ecelinus plurimum expavescens, maxime cum videret se a proditoribus quotidie
					<lb/>derelinqui, a burgo in quo erat inclusus, non permittebat suos milites longius evagari.
					<lb/>Sed nec diutius poterat residere, ne, omnibus deficientibus victualibus, fame angusta exercitus
				<lb/>premeretur.</p>
				<p><lb/>His ita se habentibus, conturbati sunt nobiles Brixie, robustos Verone optinuit tremor,
					<lb/>obriguerunt omnes milites Ecelini, tam animosi Teutonici quam Latini. Tunc etiam confractus
					<lb/>est corde draco venenosus cernens se ab inimicis undique coartatum. Nimioque timore perterritus,
					<lb/>non erat ausus cum Mediolanensibus dimicare, ipsorum multitudinem pertimescens.
					<lb/>Sed versus Aduam unde venerat, deliberato consilio direxit subito iter suum. Sperabat namque
					<lb/>unum de duobus, licet inimici starent ex adverso: aut viam sibi gladiis,aperire, aut
					<lb/>forte per medias acies bellatorum fuge remedium invenire. Cum igitur ad pontem Addue
					<lb/>pervenisset, accidit ipsum ab adversariis occupatum; et dum ad expugnandum pontem suos
					<lb/>fortiter hortaretur, quidam sagittam dirigens in incertum, Dei tamen providentia, eum in pede
					<lb/>graviter vulneravit. Qua percussione plurimum turbatus, tum quia inveteratus erat dierum
					<lb/>malorum, tum quia in tanto periculo constitutus pre dolore vulneris non poterat limpide
					<lb/>cogitare quid esset expediens, quid nocivum. Impugnatione itaque pontis dimissa, tremebundus
					<lb/>homicida, magis cogitans de fuge presidio, quam de acie ordinanda, festinanter ad vadum
					<lb/>fluminis properavit, ipsum velociter nullo impediente cum exercitu pertransivit.
					<lb/>Tunc marchio Pelavicinus et nobilis Boso cum Cremonensibus, similiter Azo marchio
					<lb/>estensis cum Mantuanis et Ferariensibus ipsum viriliter invaserunt eiusque aciem fortissime
					<lb/>irrumpentes, terribilem leonem cum magno impetu rapuerunt. Electi autem milites eius multitudini
					<lb/>adversariorum resistere non valentes, in fugam protinus sunt conversi et sic manus
					<pb n="38"/>
					<lb/>hostium evaserunt. Auctores vero fuge Brixienses dicuntur principaliter extitisse. Multi
					<lb/>etiam capti sunt de ipsius exercitu, pauci vero gladio perierunt. Tunc revera exultaverunt
					<lb/>victores, capta preda, quando electorum armorum et equorum et preciose suppellectilis spolia
					<lb/>dividebant. Supremum vero et inextimabile gaudium erat cunctis, quod carnifex diabuli
					<lb/>erat captus, qui nec viris grandevis nec mulieribus pregnantibus nec infantibus balbutientibus
				<lb/>unquam voluit misereri.</p>
				<p><lb/>Postquam autem rumor insonuit per exercitum, quod captus esset perfidus Ecelinus a
					<lb/>vocibus exclamantium populorum, a strepitu concurrentium equorum, a clangore tubarum terra
					<lb/>tremere videbatur. Omnes quippe certatim currebant ad diabuli monstrum et Sathane spectaculum
					<lb/>intuendum qui detentus erat. Et fuit miles quidam, secundum multorum dictum, qui
					<lb/>Ezelinum, sic circumdatum et iam quasi non Ezelinum, set unum captum et indefensum, bis
					<lb/>vel ter in capite rusticane percussit, excusans improberium suum et dicens, quod hoc fecit
					<lb/>in cuiusdam fratris sui vindictam, quem pede uno fecerat mutilari. Qui idem quisque fuerit,
					<lb/>non laudem meruit, set summe pocius obbrobrium vilitatis. Nam idem facinus est putandum,
					<lb/>captum nobilem vel ignobilem offendere vel ferire, quasi gladio cedere cadaver inanimatum
					<lb/>et hominem panno funereo jam insutum. Ista itaque victoria triumphalis, a cunctis populis
					<lb/>recolenda est die sabbati quarto exeunte septembri, in quo festum sanctorum Cosme et Damiani
					<lb/>martirum celebratur, prope fluvium Adduam est patrata. Ibi perierunt arma bellica
					<lb/>Ecelini, ibi bellorum seva tempestas iubente Domino conquievit. Tunc omnipotens aures sue
					<lb/>ineffabilis misericordie inclinavit, ut audiret gemitus compeditorum et filios teremptorum ab
					<lb/>ergastulis liberaret. Diem siquidem istam memorialem in qua vere celorum cateracta aperta
					<lb/>et viscera misericordie Dei nostri largiter affluxerunt, debet omnis Italia, imo omnes et universi,
					<lb/>qui christiana professione censentur, merito celebrare in qua Dominus operatus est salutem
					<lb/>in medio Lombardie, caput malorum cum suis satellitibus mirabiliter prosternendo.
					<lb/>Tunc vere percussit Dominus detestabilem Philisteum et abstulit obprobrium de populo christiano.
					<lb/>Et licet David prohibuerit ne Saulis et Ionathe occisio annunciaretur in Geth et in
					<lb/>competis Ascalonis, causam tamen rationabilem assignavit, ne scilicet Philistei letarentur et
					<lb/>augeretur cultus abominabilis idolorum. Stragem tamen exercitus Ecelini audiat omnis terra
					<lb/>et plenitudo eius, insule et habitatores earum, ut divine maiestatis potentia ubique ore omnium
					<lb/>predicetur; cui victoria ista est totaliter adscribenda, non viribus hominum aut effectibus planetarum,
					<lb/>quia non salvaverunt de tanto periculo Ecelinum augures celi castra eius sequentes,
					<lb/>qui contemplabantur sidera et supputabant menses, ut ei ventura certissime nunciarent. Sed
					<lb/>revera parcendum est eis, quia tam gravissimo prelio imminente, adequare planetas, accipere
					<lb/>astrolabium et studere in tabulis astronomie minime potuerunt; vel forte gravi discrimine
					<lb/>pugne plus in equorum velocitate quam in planetarum auxilio confidebant. Et ne aliquis
					<lb/>ignarus istius negocii valeat dicere in futuro, magistrum scelerum de talibus non curasse,
					<lb/>tota Marchia in testimonium deducatur, que vidit in eius curia plures astronomos magnifice
					<pb n="39"/>
					<lb/>honoratos, magistrum scilicet Salionem canonicum paduanum, Riprandinum veronensem,
					<lb/>Paulum etiam saracenum cum barba prolixa, qui de Baldac venit, a remotis videlicet finibus
					<lb/>orientis, qui tam origine quam aspectu et actu esse alter Balaam ariolus merito videbatur.
					<lb/>/*
					<lb/>Cum Ecelinus ut predictum est, in manus hostium incidisset et esset in prelio graviter
					<lb/>vulneratus, Suncinum a Cremonensibus est perductus honorabiliter, ut in hoc casu decuit, et
					<lb/>adhibitis sapientissimis medicis, quicumque sunt crediti meliores, habitus est Ecelinus in tanta
					<lb/>cura, qualem laudare posses factam per Albricum eius fratrem. Est autem sapientibus notum,
					<lb/>quod medicina potest forte differre mortem, nequit autem tollere vel fugare. Mortis
					<lb/>autem libertas sive morsus altitudinem spernit, potentiam vilipendit, superbiam calcat pedibus,
					<lb/>irridet nobilitatem, corpora quoque cuncta speciosa deformat, suum quoque dominium infallibile
					<lb/>triumphaliter monstrat in cunctis genitis super terram. Nam ecce quod Ecelinus, olim
					<lb/>tante altitudinis homo, in predicto anno Domini die XI post predictam captionem eiusdem,
					<lb/>cum fere septuaginta esset annorum nullamque prolem haberet, deficiens mortuus est in pessima
					<lb/>senectute sepultusque in Suncinum. Anima vero eius deportata est a demonibus in
					<lb/>gehennam ignis. Et hac animadversione a Deo est digne punitus ut in morte oblivisceretur
					<lb/>sui, sacramenta ecclesiastica detestando, qui dum viveret immemor fuit Deo. Iste fuit finis
					<lb/>vite ac tirannidis Ecelini. Iste vero fuerunt civitates super quas exercuit tirannidem inauditam:
					<lb/>Veronam, Paduam, Vicentiam, Tarvisium, Feltrum, Tridentum et Brixiam. Omnia etiam
					<lb/>castra episcopatus cenetensis sue subdidit potestati. Padua vero et Tridentum ante mortem
					<lb/>ipsius a suis iniquis manibus evaserunt. Per triginta quatuor fere annorum curricula excusso
					<lb/>comite Sancti Bonifacii cum suis amicis, Veronam obtinuit violenter; et tante civitatis potentia
					<lb/>exaltatus, excellentis principis Federici amicitiam acquisivit; cuius fretus virtute,
					<lb/>cunctam sibi Marchiam subiugavit. Ipsius quippe maligna instigatione imperator potentissimus
					<lb/>Federicus, cui prebuit iste tirannus introitum in Italiam per Veronam, violenter concussis
					<lb/>viribus totius imperii, Lombardiam voluit optinere. Cuius rei causa inter romanam Ecclesiam
					<lb/>et imperium inexorabilis discordia est exorta, propter quam multa milia hominum in
					<lb/>diversis mundi partibus perierunt. Horum malorum caput, medium et finis extitit perfidus
					<pb n="40"/>
					<lb/>Ecelinus, cuius autem animam infelicem, onustam pondere peccatorum, demones absque dubio
					<lb/>rapuerunt et eam in profundum inferni, ubi cumulus tormentorum et nulla redemptio proiecerunt.
					<lb/>/*
					<lb/>Fama igitur predicte victorie per urbes Italie discurrente, omnes populi de ruina tiranni
					<lb/>mirabiliter exultabant, divine virtutis potentiam collaudantes. Non fuit ita generalis tripudium
					<lb/>a multis retro temporibus in civitatibus Lombardie. Tunc Vicentini, his rumoribus excitati,
					<lb/>confestim suos cives qui confugerant a facie terribilis Eccelini et Paduam residebant, ut
					<lb/>redirent Vicentiam rogaverunt; et sic omnes ad propria sunt reversi. Similiter feltrensis
					<lb/>episcopus et fideles Ecclesie cum eo ad suam civitatem pacifice redierunt. Gens autem potentissima
					<lb/>Venetorum, quam divina clementia fecit sepissime de suis hostibus triumphare,
					<lb/>audiens tirannum horribilem corruisse, gavisa est vehementer; statimque, assumptis Tarvisinis,
					<lb/>qui fugerant rabiem tirannorum, Ecelini scilicet et nequissimi Albrici, ad invadendum
					<lb/>Tarvisium exercitum destinavit. Ecelinus namque toto tempore vite sue tirannidis, tumore
					<lb/>superbie nimium excecatus, frequenter Venetos multis iniuriis lacessivit. Sed ipsi, sicut viri
					<lb/>astuti et donis sapientie et prudentie pre cunctis populis Italie predotati, tacite dissimulando
					<lb/>tempus congruum expectabant in quo possent tiranno pro meritis respondere; expectatio non
					<lb/>est suo desiderio defraudata. Ipsorum namque virtute et potentia ac consilio Padua est devicta,
					<lb/>postmodum cum Paduanis et Mantuanis et domno Gregorio aquiliensis patriarcha et
				<lb/>domno Azone marchione estensi ab impetu Ecelini viriliter est defensa.</p>
				<p><lb/>Albricus itaque de Romano, fraterne impietatis impiger imitator, impar quidem fratri
					<lb/>ratione dominii sed eidem in malicia coequalis, audiens Ecelinum in suis maliciis comprehensum,
					<lb/>obstupuit vehementer. Et cum esset conscius multorum malorum que fecerat Tarvisinis,
					<lb/>quos crudeliter eiecendo de civitate bonis omnibus spoliavit, quosdam vero ipsorum ignominiose
					<lb/>suspendit variisque modis occidit, alios autem cesos gladio iacere fecit insepultos in
					<lb/>medio platearum, non fuit ausus inimicorum expectare adventum; sed cum uxore et filiis
					<lb/>nocte Tarvisium dereliquit, et ad castrum sancti Zenonis confugiens, in quo erant tesauri
					<lb/>reconditi Ecelini, ibi, munitione loci confisus, suam arctissimam constituit mansionem. Hoc
					<lb/>audito, Tarvisini simul cum exercitu Venetorum ad civitatem protinus accesserunt et a civibus
					<lb/>gratanter et pacifice sunt recepti. Omnia vero castra Marchie, tam in planicie quam
					<lb/>in montibus constituta, suis civitatibus in brevi tempore reddita sunt a custodibus Ecelini.
					<lb/>Ad ista namque omnia feliciter peragenda strenue se gerebat populus quam militia Paduana,
					<lb/>pariterque presentia et persuasio sapientissimi patris Gregorii patriarche aquiligiensis, qui
					<lb/>tunc erat Padue, maximum auxilium conferebat; cuius magnitudinem et prudentiam circumspectam
					<lb/>in arduis negotiis et summis periculis tota Italia est experta. Veronenses cum longo
					<lb/>tempore fuissent crebris bellorum tempestatibus conquassati, habere pacem cum parte Comitis
					<lb/>plurimum affectabant; unde audientes casum nefandissimi Ecelini, gavisi sunt vehementer quia
					<lb/>erepti essent de tam gravissima et longissima servitute. Accidit namque Veronensibus quod
					<lb/>dicit Iob: quia dum nimis timerent pruinam, irruit super eos nix, immo grando et glacies
					<lb/>infernalis, et dum quesierunt equi fortitudinem declinare, in dentes leonis sevissimi incurrerunt.
					<lb/>Horribilis enim tirannus, quem ipsi exaltaverant supra modum, ita crudeliter afflixit illam nobilem
					<pb n="41"/>
					<lb/>civitatem, quod vix in ea unum nobilem militem dereliquit; populum etiam eius potentissimum
					<lb/>gladio, fame, igne et diversis suppliciis valde attrivit. Nam in una die fere ducentos
					<lb/>Veronenses fecit simul etiam cum ipso carcere igne supposito concremari. Post continua
					<lb/>itaque suspiria et dolores, tandem Veronenses, celitus recepti desideratissima libertate, omni
					<lb/>dilatione postposita, custodes tiranni de custodibus expulerunt, et, apertis carceribus tenebrosis,
					<lb/>cunctos captivos utriusque sexus protinus dimiserunt. Statimque ad comitem Sancti
					<lb/>Bonifacii, Mantue commorantem et ad reliquos suos cives nuncios dirigentes, ut ad suam
					<lb/>redirent patriam, eos amicabiliter hortabantur. At illi post longum exilium natalis dulcedine
					<lb/>soli perfrui cupientes, ad dilectam civitatem letanter et pacifice redierunt. Sublato de medio
					<lb/>discordie amatore, in tota Marchia pax tranquilla et dulcis concordia subito est effecta; sicque
					<lb/>patuit per effectum, quod solus filius perditionis pacem et salutem omnium excludebat. Nam
					<lb/>ut suum dominium augmentare pariter et firmiter ubicumque poterat studiose venenum odii
					<lb/>et dissentionis inter populos effundebat. Suspecta namque tiranno erat dilactatio caritatis;
					<lb/>putabat enim non diu suum dominium permansurum, si cives invicem se amarent.
					<lb/>Congruum duximus in hoc opuscolo nefarii Ecelini breviter exprimere qualitates, ut ex
					<lb/>istorie monumento etiam posteris ad cavendam dolosam astutiam tirannorum et ut neque munimen
					<lb/>et subsidium prebeatur. Nam talium astucia et calliditas detestanda sub pretextu magnanimitatis
					<lb/>et probitatis in exordio sue tirannidis frequenter apud miseros populos occultantur;
					<lb/>sed cum potentie culmen fuerint assecuti, elati potestate, malitiam sibi insitam quam palliaverant
					<lb/>pro potentia obtinenda, affligendo subditos manifestant. Istum quippe modum ad decipiendum
					<lb/>miseros homines tenuit magister scelerum Ecelinus. Dum enim sicut civis in statu
					<lb/>degeret militari, acer quidem erat in hostes erga tantum amicos letus et tractabilis videbatur;
					<lb/>in promissis quoque satis erat fidelis, in proposito stabilis in verbis maturus, in consilio providus
					<lb/>et in omnibus factis suis miles egregius apparebat. Sed postquam Marchie dominium
					<lb/>est adeptus, statura corporis que mediocris fuit, repente in hircum alterum est mutatus; nam
					<lb/>in facie austerus protinus est effectus. Talis namque apparebat in vultu qualis erat in actu;
					<lb/>in modo loquendi terribilis, in incessu superbus, solo in intuitu homines deterrebat. Ab amore
					<lb/>satis abstinuit mulierum; sed viros ab uxoribus separabat et eos cum aliis de facto contrahere
					<lb/>compellebat. Latrones odio habuit et predones, sed illorum supplebat othicium, omnes indifferenter
					<lb/>spoliando pariter et mactando. Valde suspiciosus erat; semper namque in deteriorem
					<lb/>partem facta et verba in deteriorem sententiam exsponebat. Omnino fuit immisericors; crudelitate
					<lb/>namque superavit sevitiam omnium tirannorum. Inimicus erat pacis, et bellorum civilium
					<lb/>sedulus excitator. Callidissimus exactor erat in pecunia congreganda, largus autem
					<lb/>numorum effusor pro militibus conducendis et potentia dilatanda. Spoliator fuit ecclesiarum,
					<lb/>clericorum vero et religiosorum crudelissimus interfector. Prelaturas et prebendas ecclesiarum
					<lb/>ad libitum suum, quibuscumque volebat, ac si esset summus pontifex, conferebat. A fide
					<lb/>namque catholica fuit penitus alienus; ob hoc sicut perfidus hereticus ab ecclesia est damnatus.
					<lb/>Quinquaginta et plus fere milia hominum eius occasione ac iussu, gladio, fame, ac tormentis
					<lb/>crudelissime perierunt. Quandam enim sitim et famem se pati putabat, nisi carnes
					<lb/>civium laniari et sanguinem humanum videret profundi. Inter cetera vero sua nefanda facinora,
					<pb n="42"/>
					<lb/>que tot et tanta fuerunt, quod adhuc homines ea pro fabulis reputabant, quod hominis
					<lb/>modum excedere videbantur, hoc etiam voluit non deesse, quia ipse sicut hostis nature
					<lb/>humani generis propagationem voluit prohibere, castrando viros uxoratos et infantes, proh
					<lb/>pudor, etiam mulieres. Multis etiam feminis nasos cum superioribus labris et etiam uberibus
					<lb/>fecit crudeliter amputari; nichilominus natos earum lactantes privavit lumine oculorum. Et
					<lb/>ne quis dicat ipsum contra inimicos tantummodo talia perpetrasse, sciat quilibet, quod nunquam
					<lb/>benignus, numquam fuit finaliter alicui mansuetus; sed cogitatio eius semper circa internicionem
					<lb/>hominum versabatur et, qualiter eos affligeret, quotidie disponebat. Ad amaritudinem
					<lb/>namque animos hominum perducebat diversimode, die noctuque variis et inutilibus eius
					<lb/>laboribus et inauditis suppliciis affligendo. Nam palatia pulcherrima et amplissima cum summa
					<lb/>instantia faciebat, quasi semper esset visurus, in quibus tamen numquam voluit habitare, nec
					<lb/>non castra et turres in summis montibus et civitatibus construebat, ac si crederet se ab inimicis
					<lb/>quotidie obsideri. Hec autem omnia ad ostentationem sue potentie et ad terrorem et
					<lb/>admirationem hominum faciebat et ut fama sui nominis ita imprimeret in mentibus singulorum
				<lb/>ut eam nullo modo valeret unquam oblivio abolere.</p>
				<p><lb/>Cum post ruinam perfidi Ecelini cuncte civitates que fuerant ei subdite dictioni ad concordiam
					<lb/>et pacem redissent, soli Brixienses in sua duritia permanserunt, partem extrinsecam
					<lb/>redire ad propria minime permittentes. Tunc marchio Palavicinus, cupidus dominari, sperans
					<lb/>propter discordias partium se posse Brixiam obtinere, quasi amicabilis mediator utrique parti
					<lb/>dolosis promissionibus, quod eas ad concordiam reduceret, repromisit. Cum igitur [post] multas
					<lb/>esset ambages dominium Brixie, peccatis Brixiensium exigentibus, assecutus, statim cepit Ecelini
					<lb/>vestigia imitari, partem eius fovendo et fideles ecclesie persequendo, venerabilem etiam
					<lb/>virum archiepiscopum ravennatem ab Ecelino in Brixia in vinculis derelictum, quasi heres
					<lb/>malitie Ecelini precepit cum summa diligentia custodiri. Pro cuius libertate domnus papa
					<lb/>Alexander quartus sollicitus vehementer tam Palavicino quam Brixiensibus litteras destinavit;
					<lb/>sed ipsi apostolica mandata pro nichilo reputantes, legatum dimittere noluerunt. Legatus
					<lb/>autem videns eorum animos obstinatos, habito suorum consilio servientium, quodam sero custodibus
					<lb/>credentibus, ipsum cum servientibus in conclavi more solito fabulari, alligavit funem
					<lb/>firmiter ad quandam columnam, et dimittens ipsum per fenestram alti palacii, in quo tenebatur
					<lb/>inclusus, fune manibus apprehenso, illesus ad terram descendit. Et cum extra civitatem
					<lb/>latenter exisset, super equum preparatum sibi ascendens uno tantum contentus comite, versus
					<lb/>Mantuam fugam arripuit festinanter. Taliter vir magnanimus, domino auxiliante, manus evasit
				<lb/>sit hominum perfidorum.</p>
				<p><lb/>Anno Domini 1260, Albricus de Romano, ut predictum est, morte perterritus Ecelini,
					<lb/>cum Tarvisium dimisisset et in fortissimum castrum Sancti Zenonis cum militibus teothonicis,
					<lb/>et aliis suis fidelibus conscendisset, Tarvisini, Paduani et Vicentini simul ipsum instantissime
					<lb/>obsederunt, introitum et exitum ei penitus prohibentes. Et quatuor mensium obsidione peracta,
					<lb/>obsessi milites et alii populares gratiam invenire inimicorum in tanto periculo cupientes,
					<lb/>primo castrum, deinde turrem castri munitissimam et ipsum facinorosum cum uxore, ac sex
					<pb n="43"/>
					<lb/>filiis et duabus filiabus hostium [in manus] tradiderunt ut eius facinora exigebant, morte crudelissima
				<lb/>peremerunt.</p>
				<p><lb/>Iste quippe tirannus crudelitate ac malicia ista fuit Ecelino per omnia coequalis, ut determinate
					<lb/>nequeat diffiniri, cui de duobus potissimum crudelitatis et impietatis palma valeat
					<lb/>assignari. Et sane Albricus preire fratrem in flagitiis videbatur, quia eius insaciabilem libidinem
					<lb/>matronarum et virginum multitudo nunquam potuit satiare. Quandocunque enim videbat
					<lb/>matronas nobiles et virgines speciosas, in earum concupiscentiam exardescens erat, et
					<lb/>quam citius poterat, eas ad suam duci libidinem faciebat. Tantus vero metus tiranni nequissimi
					<lb/>milites plebemque oppresserat tarvisinam, ut nec etiam quod timebant, auderent ostendere
					<lb/>manifeste; sed cum gemitu et suspiriis ferebant gravissimam servitutem et timore mortis
					<lb/>prohibebantur pro libertate aliquid cogitare. Cor quippe Albrici durum nec minis nec precibus
					<lb/>movebatur, inverecunde erat ad turpia, inhumanum ad humana, in exigenda vindicta
					<lb/>crudelitatem habens tigridis et leonis. Nulla super afflictos misericordia movebatur, nec mulierum
					<lb/>lamentis nec fletibus parvulorum poterat emolliri. Et ut immanissima crudelitas breviter
					<lb/>declaretur, unum de sceleribus tiranni nefandissimi in medium deducatur, per quod
					<lb/>valeat summa nequitia recognosci. Dum quadam die suspendi quosdam milites precepisset
					<lb/>antequam eorum guttura laqueis stringerentur, uxores eorum adesse precepit ad tam horribilem
					<lb/>spectaculum intuendum; quarum capillos, cernentibus viris, fecit precidi, vestesque iussit
					<lb/>a mammillis inferius amputari, et in continenti mandavit maritos earum in patibulum elevari.
					<lb/>Quo facto, subito expulit miseras de Tarvisio sic turpiter denutas, Venetiasque, nullo precedente
				<lb/>ductore, coegit quam citius properare.</p>
				<p><lb/>Oh infelix humana conditio et nescia futurorum! Quid in crastinum gloriaris, nesciens
					<lb/>quid superventura pariat dies tibi et ad quem finem rota fatorum volubilis te volvet? Ecce
					<lb/>in spatio undecim mensium duorum fratrum sidera tangentium, quibus, ceteris circumspectis,
					<lb/>in magna parte orbis de facili non possent similes inveniri, vita simul et potentia terminata.
					<lb/>Ubi est Ecelini superbia effrenata? Ubi acies militum ordinata? Ubi armatorum ei astantium
					<lb/>multitudo? Ubi obscena voluptas dilicatissimi Albrici, que dum esset ab ipso expleta, non satietatem
					<lb/>sed famem parere videbatur? Merito, inquam, illud corpus lubricum, igne luxurie
					<lb/>inflammatum, postquam gladiis est in frustra concisum, a populo tarvisino in platea civitatis
					<lb/>est perductum, et flammis consumptum, et omnino caruit sepultura, anima vero eius a demonibus
					<lb/>deportata, sepulta est in inferno. Quid predictis tirannis profuit superbia et divitiarum
					<lb/>iactantia, et quid.contulit eis bonis? Transierunt vero omnia ista tamquam umbra.
					<lb/>Tota namque ipsorum progenies ab auctoribus radicitus est deleta; etiam lactanti parvulo,
					<lb/>puellis, virginibus ira hostium non pepercit; et possessiones eorum amplissime sunt ad extraneos
					<lb/>devolute. Periit itaque cum sonitu memoria tirannorum; et Dominus, vindicans sanguinem
					<pb n="44"/>
					<lb/>servorum suorum quem crudeliter effuderunt et aspiciens lacrimas viduarum compatiensque
					<lb/>gemitibus oppressorum, permanet in eternum. Legitur sane quod magi Pharaonis
					<lb/>in signo tertio defecerunt; sic domus nobilissima et potentissima de Romano, arte diabolica
					<lb/>nimium exaltata, in tertio gradu sue altitudinis cecidit et defecit, nec adiciet ut resurgat.
					<lb/>Magna quippe fuit in avo istorum, maior in patre, maxima extitit in predictis fratribus et
					<lb/>famosa. Sed negatum est summis diutius permanere, in illis cecidit, qui tumore inflati superbie,
					<lb/>nunquam se casuros a culmine potentie cogitabant. Nullus igitur de sui status securitate
				<lb/>presumat.</p>
				<p><lb/>Sub precedenti anni circulo, cum tota Italia multis esset flagitiis et sceleribus inquinata,
					<lb/>quedam subitanea compunctio et a seculis inaudita invasit primitus Perusinos, Romanos postmodum,
					<lb/>et deinde fere Italie populos universos. In tantum itaque timor Domini irruit super
					<lb/>eos, quod nobiles pariter et ignobiles, senes et iuvenes, infantes etiam quinque annorum, nudi
					<lb/>per plateas civitatum, opertis tantum pudendis, deposita verecundia, bini et bini processionabiliter
					<lb/>incedebant; singuli flagellum de corigiis in manibus habentes et cum gemitu et ploratu
					<lb/>se acriter super scapulis usque ad effusionem sanguinis verberantes; et effusis fontibus lacrimarum
					<lb/>ac si corporalibus oculis ipsam Salvatoris cernerent passionem, cantu lacrimabili Domini
					<lb/>misericordiam et Dei Genitricis auxilium implorabant; suppliciter deprecantes ut, qui
					<lb/>Ninivitis penitentibus est placatus, et ipsis, iniquitates proprias cognoscentibus, parcere dignaretur.
					<lb/>Non solum in die, verum etiam in nocte, cum cereis accensis, in hyeme asperrima
					<lb/>centeni et milleni ac quoque decem millia per civitates et ecclesias circuibant, et se ante
					<lb/>altaria humiliter prosternebant, precedentibus eos sacerdotibus cum crucibus et vexillis. Similiter
					<lb/>in villis et oppidis faciebant, ita quod a vocibus clamantium ad Dominum resonare
					<lb/>videbantur simul campestria et montana. Tunc siluerunt omnia musica instrumenta et amatorie
					<lb/>cantilene. Sola cantio penitentium lugubris audiebatur ubique, tam in civitatibus quam
					<lb/>in villis, ad cuius flebilem modulationem corda saxea movebantur et obstinatorum oculi se a
					<lb/>lacrimis non poterant continere. Mulieres quoque tante devotionis fuerunt minime inexpertes,
					<lb/>sed in cubiculis suis non tantum populares, sed etiam matrone nobiles et virgines cum
					<lb/>omni honestate hec eadem faciebant. Tunc omnes discordes ad discordiam redierunt, usurarii
					<lb/>et raptores male ablata restituere festinabant, ceterique diversis criminibus involuti, peccata
					<lb/>sua humiliter confitentes, se a suis vanitatibus corrigebant. Aperiebantur carceres, dimittebantur
					<lb/>captivi, et exules redire ad propria sunt permissi. Tanta igitur opera sanctitatis et
					<lb/>misericordie tam viri quam femine ostendebant, ac si timerent quod divina potentia ipsos
					<lb/>vellet igne celesti consumere vel hiatu terre subito absorbere aut concutere vehementissimo
					<lb/>terre motu seu aliis plagis, quibus divina iustitia se ulcisci de peccatoribus consuevit. Super
					<pb n="45"/>
					<lb/>ista vero penitentia repentina, que ultra etiam fines Italie per diversas provincias est diffusa,
					<lb/>non solum viri mediocres sed etiam sapientes non irrationabiliter mirabantur, cogitantes unde
					<lb/>tantus fervoris impetus proveniret, maxime cum iste modus penitentie inauditus, non fuisset
					<lb/>a summo pontifice institutus qui tunc Vinioni residebat nec alicuius predicatoris vel auctorizabilis
					<lb/>persone industria vel facundia persuasus, sed a simplicibus sumpsit initium, quorum
					<lb/>vestigia docti pariter indocti sunt secuti. Sed revera Spiritus sancti gratia que scit tarda
					<lb/>rerum volumina immo repente ubi vult spirat, corde unius hominis sui amoris igne succenso,
				<lb/>exemplo illius ceteros inflammat.</p>
				<p><lb/>Eodem tempore princeps Manfredus, filius Federici imperatoris, qui regnum Sicilie et
					<lb/>Apulie usurpavit et auctoritate propria capiti suo posuit diadema tam in preiudicium romane
					<lb/>Ecclesie quam in gravamen et oppressionem Corradini ducis Suevie, filii regis Corradi, inhibuit
					<lb/>potenter per omnes partes opulentissimi sui regni, ne aliquis tali scemate penitentie uteretur,
					<lb/>crudelem mortem transgressoribus cominando. Timebant enim ne sub forma huiusmodi
					<lb/>novitatis processus sue tyrannidis posset impediri. Promulgavit itaque hoc crudelitatis edictum
					<lb/>non solum in Apulia, sed etiam in Marchia anconitana et in magna parte Tuscie, quam iure
					<lb/>belli sibi acquisiverat; et tulerat siquidem cornu superbie predictus princeps tam adversus
					<lb/>Deum quam adversus homines victoria triumphalis quam de parte Ecclesie, que Florentiam
					<lb/>obtinebat, incredibiliter est adeptus. Florentini namque, qui frequenter de suis triumphaverant
					<lb/>inimicis, coram militia principis, quam in auxilium Senensium destinaverat, cum essent
					<lb/>ultra LXX milia bellatorum, eorum peccatis exigentibus, mirabiliter corruerunt; illi autem qui
					<lb/>de bello evadere potuerunt, nimio terrore perterriti, Florentiam deserentes, ad quam occupandam
					<lb/>inimicorum exercitus properabat, ad Lucanam urbem se quantocius contulerunt.
					<lb/>Taliter princeps cum sua parte illam potentissimam obtinuit civitatem et cum ipsa fere sibi
				<lb/>totam Tusciam subiugavit.</p>
				<p><lb/>Marchio autem Palavicinus, non segnis dicti principis imitator, tam Creme quam Brixie
					<lb/>et Mediolani et ubicumque potuit sue tirannidis officium exercere, prohibuit terribiliter fieri
					<lb/>solemnis penitentie laudabilem novitatem. Suspecta sunt quippe tyrannidis opera pietatis;
					<lb/>nam male agentibus omnino sunt lucis opera odiosa. Formidabat enim tirannus astutus ne
					<lb/>ipso suum amitteret principatum, si cives divina gratia inspirati, redirent ad concordie unitatem
					<lb/>et partem estrinsecam ad propria revocarent. Gaudium siquidem et securitas tirannorum
					<lb/>est discordia civitatum. Sicut enim piscis gaudet et discurrit in gurgite, ita ipsi in dissentionibus
					<lb/>civium delectantur. Non solum duo predicti principes iniquitatis filii et magistri
					<lb/>renuerunt accipere disciplinam, sed etiam quidam alii qui fideles Ecclesie videbantur, non cum
					<lb/>tanta devotionis gratia, ut debebant, contaminaverunt ut non reciperent donum celestis gratie.
					<pb n="46"/>
					<lb/>Multi quippe videntur habere vocem humilem et suavem, sed manus eorum hispide et nocive
					<lb/>manibus Esau esse similes comprobantur. Cum predicta in partibus Italie agerentur, Bela
					<lb/>rex Ungarie, viribus totius potentie sue concussis, ad dimicandum contra regem Boemie
					<lb/>consanguineum suum se magnifice preparavit. Exorta namque fuerat contentio inter eos
					<lb/>propter ducatum Austrie et Scirie, quem rex Boemie dicebat ad se totaliter pertinere, quia
					<lb/>neptem ducis Austrie duxerat in usorem, ad quam erat paterna hereditas devoluta. Rex vero
					<lb/>Ungarie e contra rationem aliam proponebat. Denique cum sola vexatio Tartarorum dare
					<lb/>intellectum sibi plenarie debuisset, quorum nimis expertus fuerat rabiem metuendam, ipse
					<lb/>postposita sollicitudine se ab imminenti eorum impetu defendendi, adversus dictum regem
					<lb/>arma infeliciter arripuit, triumphi gloriam habitura. Congregansque exercitum de diversis
					<lb/>nationibus copiosum, in quo fuerunt centum milia equitum armatorum, castra metatus est
					<lb/>iuxta quendam fluvium in extremis finibus regni sui. Tunc rex Boemie, tam suorum fretus
					<lb/>virtute, quam principum Alemanie, qui magnificum ei auxilium prebuerant, processit illi obviam
					<lb/>cum ingenti multitudine militum electorum, et ex opposito fixit castra super fluvium
					<lb/>memoratum. Multum tamen minoris numeri erat militia Boemorum et Theutonicorum partis
					<lb/>adverse, sed non inferioris audacie et virtutis. Cum igitur ambo reges in castris aliquot dierum
					<lb/>spacium pertransissent et mediante fluvio congrediendi copiam non haberent, tandem
					<lb/>quidam milites animosi ex utroque exercitu, quietis impatientes, prelium commiserunt. Et
					<lb/>in primo quidem ingressu multi nobiles milites ex parte regis Boemie ceciderunt, quorum
					<lb/>ruina miserabilis valde accendit regis animum ad vindictam de adversariis faciendam. Cum
					<lb/>igitur utraque pars fortiter dimicaret, multitudo Cumanorum qui venerant in auxilium regis
					<lb/>Ungarie, quorum erat confidentia in arcubus et sagittis inter orientalium nationum, non valens
					<lb/>Theutonicorum et Boemorum precipitem impetum sustinere, in fugam pariter vel protinus
					<lb/>est conversa. Ex barbaris itaque et Ungaris multi gladio sunt occisi, plurimi vero in
					<lb/>flumine sunt submersi. Rex igitur, videns suas acies dissipatas, dimissis atque proiectis armis,
					<lb/>cum suo exercitu fugam arripuit festinanter. Victores autem non destiterunt persequi fugientes,
					<lb/>donec eorum castra, refecta omnibus necessariis, intraverunt, ibique ultra modum spoliis
					<lb/>hostium sunt ditati. Post damna itaque eorum et immensam stragem exercitus regis Ungarie
					<lb/>experientiam recognoscens ita reges et populares varietati et diversis casibus subiacere,
					<lb/>legatos continuo ad hostes direxit, que pacis erant humiliter postulantes. Cuius peticioni rex
					<lb/>Boemie nec non principes Alemanie, interpositis quibusdam condicionibus, assensum velociter
					<lb/>prebuerunt. Et sic inter illustres reges post alterna vulnera preliorum sunt pacis federa
				<lb/>celebrata.</p>
				<p><lb/>Anno Domini 1261, cum summus pontifex Alexander sex annis cum dimidio Romanam
					<lb/>ecclesiam gubernasset, die septimo exeunte madio vite sue cursum in civitate Viterbio
					<pb n="47"/>
					<lb/>pacifice terminavit. Iste toto tempore sui regiminis nullum constituit cardinalem; nam cum
					<lb/>quidam de cardinalibus edificare Syon in sanguinibus affectaret quidam vero vellet viros
					<lb/>idoneos promovere, timore tamen scandali neutram partem voluit exaudire. Post cuius obitum
					<lb/>cardinales numero octo de summo pontifice eligendo magnam inter se discordiam tribus mensibus
					<lb/>habuerunt Tandem, septiformis Spiritus gratia illustrati, die tercio exeunte augusto,
					<lb/>reverendissimum virum patriarcham ierosolimitanum, gallicum natione, qui tunc temporis erat
					<lb/>in curia pro negociis Terre sancte, concorditer elegerunt, qui Urbanus quartus mutato nomine
					<lb/>est vocatus. Iste quarto mense sui pontificatus numerum cardinalium ampliavit, preclaros viros,
					<lb/>vita et scientia insignitos, ad tam sanctum collegium promovendo. De quorum numero,
					<lb/>divina providentia faciente, extitit vir benignissimus dominus Simon de Montesilice, canonicus
				<lb/>paduanus genere et gratiosis moribus et multiplici scientia decoratus.</p>
				<p><lb/>Circa hec tempora quidam grecus nomine Paleologus, quod interpretatur lingua latina
					<lb/>vetus sermo, post mortem Vatacii et eius filii per tirannidem fere tocius Grecie obtinuit
					<lb/>principatum. Iste in primo potentie sue progressu Guielmum Francigenam principem Bithinie,
					<lb/>sibi cum exercitu feliciter occurrentem, gravi prelio superavit: ipsumque vivum capiens,
					<lb/>in carcere tenebroso reclusit, sperans per ipsum totam terram principatus eius leviter obtinere.
					<lb/>Hac igitur elevatus victoria, Paleologus aspirare cepit ad imperium Romanie et diligentissime
					<lb/>cogitabat quod Constantinopolim posset invadere, quam gens catholica Venetorum
					<lb/>sola cum infinitis expensis et periculis et cum labore maximo defendebat. Credebat namque
					<lb/>firmiter Paleologus, Constantinopoli acquisita, omnes maris insulas et civitates in terra
					<lb/>firma constitutas, a Latinis et Venetis maxime iure belli possessas, se breviter habiturum.
					<lb/>Igitur cum vehementer laboraret, ut propositum suum effectui manciparet, sciens vir callidus
					<lb/>et astutus quia labor probi omnia vincit, pariterque cognoscens quod pecunie obediunt omnia,
					<lb/>maximeque homines necessariis indigentes, per idoneas personas mediante pecunia et
					<lb/>promissionibus fraudolentis corrupuit quosdam impios homines in urbe constantinopolitana
					<lb/>habitantes; qui firmiter promiserunt ei tempore opportuno tradere civitatem. Cum igitur hec
					<lb/>omnia essent inter Paleologum et proditores secretissime ordinata, potestas Venetorum de imperatorio
					<lb/>consensu cum multitudine bellatorum bellicas naves ascendit, et ad damnificandum
					<lb/>hostes versus Mare ponticum navigavit. Tunc patrie crudelissimi proditores, videntes urbem
					<lb/>defensoribus spoliatam, habita opportunitate, circa mediam noctem die septimo exeunte iulio,
					<lb/>unius porte occisis custodibus, militibus Paleologi gloriose urbis aditum prebuerunt, expletis
					<pb n="48"/>
					<lb/>[ <hi rend="italic">quinquaginta octo</hi> ] annis, quod eam viriliter invaserant Francorum principes et gens inclita
					<lb/>Venetorum. Cum itaque Greci Constantinopolim ingressi essent, sicut patres eorum franchissimam
					<lb/>Troiam, ita ipsi urbem regiam protinus succenderunt. Tunc imperator Balduinus, cui
					<lb/>capta urbe remanserat tantum magni nominis umbra, milites et populus civitatis tante multitudini
					<lb/>resistere non valentes, cum parvulis et mulieribus naves protinus ascenderunt et prospero
				<lb/>cursu dante Deo ad insulam Nigropontis pervenerunt.</p>
				<p><lb/>Cum autem Ianuenses, emuli Venetorum, audissent quod Paleologus Constantinopolim invasisset,
					<lb/>alacres sunt effecti; statimque pacis federe violato, quod de mandato summi pontificis
					<lb/>inter ipsos et Venetos erat factum, societatem cum Paleologo contra Venetos statuerunt.
					<lb/>Exinde gens Venetorum, ut posset resistere tam efficacissimis inimicis, magnis laboribus
					<lb/>et expensis cepit vehementer affligi. Oportebat namque ipsos classem cum multitudine beltorum
					<lb/>ad defensionem insularum quas tenebant, singulis annis in Greciam destinare. Licet
					<lb/>autem excelsum verticem exaltationis de acquisitione Terre sancte vel regie urbis Grecia
					<lb/>extulisset, tamen tanta erat tunc in mari potentia Venetorum, quod, nisi Ianuenses Grecis
					<lb/>auxilium prebuissent, non sine magno tremore in mare Ionio vel Egeo Venetorum exercitui
					<lb/>tota Grecia occurrisset. Longe quippe sunt Greci ab illo florido statu, in quo decennali bello
					<lb/>troiana menia in ultionem rapte Helene subverterunt, nec non a strenuitate qua sub Alexandro
					<lb/>invictissimo rege Macedonum, regnis Asie subiugatis, totius obtinuerunt imperium
					<lb/>Orientis. A philosophye insuper disciplinis sunt nimium elongati, in quibus ita studiosi antiquitus
					<lb/>extiterunt, quod in artium liberalium scientia cunctos populos excellebant. Sane postquam
					<lb/>ab obedientia romane Ecclesie recesserunt, multis sunt adversitatibus conquassati, multisque
					<lb/>etiam existunt erroribus et falsis opinionibus involuti. Unde cum fuerunt iam tantorum probitatum
					<lb/>quam scientia nec non disciplina sancte matris Ecclesie que est caput et magistra
					<lb/>omnium fidelium, denudati, merito vilissimi et abiecti a cunctis fere gentibus reputantur. Nam,
					<lb/>qui solebant orientalium regionum imperium obtinere, facti sunt preda omnium circumstantium
					<lb/>regionum; quasi enim quelibet gens eorum spolia obtinuit et imperium laceravit. Nonne
					<lb/>Saraceni et Turchi et alie barbare nationes omnem regionem a flumine Euphrate circa, Syriam
					<lb/>videlicet et Sciliciam, Arabiam et Egiptum eorum imperio abstulerunt? Novissime autem,
					<lb/>temporibus nostris, eorum peccatis exigentibus, Francorum princeps, Veneti et Lombardi, capta
					<lb/>Constantinopoli et multis aliis eorum civitatibus et insulis expugnatis, de ipsorum spoliis plurimum
					<lb/>sunt ditati. Unde Greci, erumpnarum suarum congeriem intuentes, gemendo possunt
				<lb/>dicere: Quid nisi preda sumus omnium populorum?</p>
				<p><lb/>Temporibus istis Paleologus Guielmum principem Bithinie et Achaie, quem in bello ceperat,
					<lb/>abire permisit, castro Malvasie et quibusdam aliis locis munitissimis ab eo receptis.
					<lb/>Princeps autem confederatus cum Venetis terra marique Paleologum totis viribus impugnabat.
					<lb/>Anno Domini 1262. In hoc tempore illustris iuvenis Stephanus, magnifici Andree regis
					<lb/>Ungarie et nobilis regine Beatricis generosa propago, cum diutius expectasset, in curia Marchionis
					<pb n="49"/>
					<lb/>estensis manendo, quod frater suus Bela rex Ungarie ad misericordiam flecteretur ut
					<lb/>ei saltem aliquam particulam regni latissimi assignaret, videns quod nihil proficeret, memorato
					<lb/>rege in sua duricia permanente, duxit uxorem Traversariam filiam Guielmi, filii Pauli Traversarii,
					<lb/>civis ravennatis nobilissimi, ad quam erat paterna hereditas devoluta. Fratris itaque
					<lb/>perfidia impellente, nolentis habere in regno consortem, compulsus est tanti regis filius feminam
					<lb/>longe se minorem, licet ditissimam ducere in uxorem. Excusare tantum regem Belam quidam
					<lb/>conabantur, dicentes quod rex benigne fratrem tractasset nisi uxor eius, Ascari Grecorum principis
					<lb/>filia impedisset, que regem modis quibus poterat a clementia assidue retrahebat. Dicebat
					<lb/>namque regi prefata regina, Latini generis inimica: Nequaquam filius Lombarde cum filiis
					<lb/>meis regnum Ungarie possidebit. Et rex nimis credulus huiuscemodi verbis uxoris, permansit
					<lb/>finaliter obstinatus in odio fraterno. Sed tali excusatione minime regia maiestas ab iniquitatis
					<lb/>infamia liberatur; immo verissime potest dici quod rex tam ditissimus in hac parte perniciosum
					<lb/>crudelitatis exemplum in toto terrarum orbe, cum periculo sue anime et regni discrimine,
					<lb/>regibus et principibus et cunctis hominibus dereliquit, fratri suo unico innocenti victum
					<lb/>et vestitum denegando et comitatus et dignitates alias suis militibus, et cubiculariis largiendo.
					<lb/>Unde sicut pro peccato Ade, qui voci sue obedivit uxoris plus quam divino precepto, terra
					<lb/>fuit opere maledicta, ita forsitan ob hanc predicti regis perfidiam, divina iustitia faciente,
					<lb/>que nullum dereliquit heredem piaculum impium quia ultra istud adversus prefatum regem
					<lb/>duplex tribulatio consurrexit, Tartarorum videlicet et Boemorum, qui regnum eius gladio incendiis
					<lb/>et rapinis plurimum vastaverunt. Nam qui iniuste alium depredatur, iusto Dei iudicio
				<lb/>tandem incidit in manus alterius predatoris.</p>
				<p><lb/>Anno Domini 1263. Cum Azo illustris marchio estensis dolorem amarissimum, qui ex
					<lb/>morte sui unigeniti filii acciderat temperasset, tenens pro illo dulcissimum nepotem, divino
					<lb/>munere sibi collatum, virginem nobilissimam natione ianuensem de progenie scilicet magnifici
					<lb/>pape Innocentii, predicto suo nepoti tradidit in uxorem cuius nuptias cum magna claritate
					<lb/>femine celebravit. Mirabantur plurimi tunc temporis quod Marchio, posposito illustri
					<lb/>Stephano filio sue neptis, scilicet regine Beatricis, et filiis naturalibus quam pluribus, ferventissimum
					<lb/>amorem sui pectoris abundantius effuderit in nepotem. Sed revera hoc animum
					<lb/>Marchionis ad nimium amorem pueri specialiter inclinavit, quia puer Obizo Rainaldum querentibus
					<lb/>exhibebat. Tam enim in moribus quam in facie relucebat in ipso sui genitoris imago,
					<lb/>sic enim oculos, sic ille manus, sic ora ferebat. Unde benignissimo principi quasi adhuc
					<lb/>suum carissimum filium vivere videbatur, eum eius expressam cerneret imaginem in nepote.
					<lb/>Oculi quippe Marchionis grato spectaculo dilecte imaginis videbatur ita ut amore presentis,
					<lb/>absentis filii desiderium temperaret. Rivulus namque amoris precipui quia corde Marchionis
					<pb n="50"/>
					<lb/>Rainaldum dum viveret defluebat ad imaginandum paternis ipsius clarissimam prolem totaliter
					<lb/>inundavit. Obizo autem, egregie indolis puer, non ingratus avo benignissimo existebat, a
					<lb/>quo sciebat se cum summo gaudio et studio de paterno pulvere suscitatum, sed, speculum sue
					<lb/>gratissime faciei Marchionis vultu sepissime representans, eius curas et solicitudines minuebat.
					<lb/>Illius namque pendebat in collo et osculis, amplexibus et colloquiis mellifluis dulcedinem
					<lb/>amoris de ipsius pectore hauriebat. Et sic inter piissimum avum et dulcem nepotem erat
				<lb/>suavissime frequens certamen amoris.</p>
				<p><lb/>Cum divine pietatis opera minime sint celanda, quia eius operatio nostra est instructio,
					<lb/>decrevimus breviter persequi beneficia que Dominus misericorditer contulit Marchioni, non
					<lb/>solum ipsum a periculis liberando, quibus velut mole inundantium aquarum fuit undique circumfusus,
					<lb/>sed etiam ipsum triumphare de hostibus evidentissime faciendo, nec non inopinabile
					<lb/>donum gratissime sobolis de fructu sui incarcerati filii, ipsi benignissime largiendo. Iste siquidem
					<lb/>amabilis princeps qui post decessum unigeniti filii privatus, filiorum munere putabatur,
					<lb/>pro uno extincto filio duplici prole premio est dotatus. Et ut divina gratia erga ipsum
					<lb/>magis mirifica videretur, de terra hostili, scilicet de Apulia, gaudium insperatum germine
					<lb/>prolis emanavit, unde amara mors dilecti filii sibi extitit nuntiata. Noluit namque Dei clementia,
					<lb/>quod vir catholicus et multiplicis virtutis gratia decoratus, masculine prolis munere
					<lb/>privaretur; sed eius immensum desiderium adimplevit, reparando mirabiliter in nepote, quod
					<lb/>in filio videbatur miserabiliter corruisse. Ille siquidem qui de pulvere fenicis extincti alium
					<lb/>fenicem mirabiliter reparat secundum speciem formamque prioris, effecit ut de nobili Rainaldo,
					<lb/>in carcere custodito et secundum omnium extimationem pro mortuo reputato, procederet
					<lb/>inclita proles, que vere posset dicere Marchioni: Respice in faciem nepotis tui et inde
				<lb/>utrumque sit in nepote aut non filii tui expressa imago.</p>
				<p><lb/>Non solum itaque divina bonitas hoc acceptabile donum contuit Marchioni, sed etiam
					<lb/>illum multotiens de maximis periculis liberavit, tam de manibus videlicet magnifici Federici,
					<lb/>qui totam fere Marchiam Theutonicis, Saracenis et Apulis adimplevit, ut ipsum velut capitalem
					<lb/>inimicum imperii expugnaret, quam de continuis insidiis perfidi Ecelini et simultatibus
					<lb/>Albrici et astutiis callidi Salinguerre. Isti namque unanimiter, quasi leones rugientes ad predam,
					<lb/>ipsum modis omnibus deglutire ac penitus conterere conabantur. Quorum gravissimos
					<lb/>impetus vir strenuus, Domino adiuvante, compescuit, et calliditatis eorum vitavit insidias et
					<lb/>consilia nequissima dissipavit, in his omnibus conservando constantiam et ab auctoritatis tramite
					<lb/>nullatenus declinando. Licet enim unicum eius filium iniquus imperator in carcere detineret,
					<lb/>et tamen ipsius dimissionem quam alia excellentia beneficia ipsi promitteret, ut sic illustrem
					<lb/>virum a devotione romane Ecclesie removeret, constantissimus princeps, velut columna immobilis
					<lb/>et murus impenetrabilis nec metu periculorum territus, nec imperialis promissionis
					<lb/>dulcedine delectatus, sed Deo se totum committens, obsequiis Ecclesie avelli non potuit, sed
					<lb/>stabilis et fidelis adiutor Ecclesie in tribulationibus et angustiis usque ad finem permansit.
					<lb/>Et ideo misericors Dominus merito eum ab adversariis custodivit et ipsum de intumescentibus
					<lb/>maris fluctibus ad portum salutis dirigens, de inimicis suis fortissimis fecit eum videre mirabilem
					<lb/>ultionem. Vidit namque excellentissimum Federicum imperiali honore privatum, astutum
					<lb/>Salinguerram incarceratum, tumidum Ecelinum ferrea clava mactatum et lubricum Albricum
					<lb/>in conspectu suo horribiliter trucidatum. Isti siquidem iniquitatis principes, quasi quatuor
					<lb/>venti pestiferi et furentes, in catholicam domum Estensem totis viribus irruerunt ut eam funditus
					<pb n="51"/>
					<lb/>dissiparent; sed eorum impulsione non cecidit, quia sancte matri Ecclesie adherebat,
					<lb/>que super petram solidissimam est fundata. His itaque spirare desinentibus, statim est tranquillitas
					<lb/>subsecuta, et sic habuit Marchio requiem a suis efficacissimis inimicis. Nullus igitur
					<lb/>fidelis homo elevetur prosperis nec frangatur adversis. Novit enim Dominus quando vult,
				<lb/>superbos deprimere et humiles exaltare.</p>
				<p><lb/>Accedit ad laudem nobilissime domus Estensis quod non solum est illustrium virorum
					<lb/>preclaris operibus decorata, sed etiam ex ipsa procedit generosa propago insignium mulierum
					<lb/>que carnis concupiscentiam simul cum mundo vincentes et de mundi principe viriliter triumphantes,
					<lb/>ad regna siderea, sicut pie creditur, feliciter pervenerunt. Prima quarum extitit
					<lb/>nobilissima virgo re ac nomine Beatrix, soror supradicti Marchionis, que cum esset mira
					<lb/>pulchritudine corporis et virtute animi multipliciter decorata, mundum cum sua pompa contempsit,
					<lb/>mortalem sponsum accipere recusavit, ad castos amplexus eterni sponsi, forma pre
					<lb/>filiis hominum speciosus, cupiens pervenire. Hoc itaque sanctissimum propositum virginis
					<lb/>devotissime illustris frater eius et amicorum turba et multitudo nobilium matronarum, amore
					<lb/>presentium et immemores futurorum, nitebantur modis omnibus impedire, nunc mundi gloriam,
					<lb/>nunc nobilis sponsi connubium et dulcissime prolis felicitatem caste virgini promittentes; pariterque
					<lb/>sue domus ruinam, amicorum tristitiam et inimicorum gaudium ex tali mutatione consequi
					<lb/>promittebant vel asserebant. His et huiuscemodi verbis ad decipiendum compositum
				<lb/>gloriose virginis animum conabantur a bono proposito revocare.</p>
				<p><lb/>Sed virgo prudentissima, septiformis Spiritus gratia illustrata, que linguas infantium disertas
					<lb/>efficit, eorum verba, quandam habentia speciem veritatis sed existentiam minime, pro
					<lb/>nihilo reputabat, et quod soli Deo serviendum esset, quia quicquid aliud agitur in vita presenti
					<lb/>amittitur, argumentis efficacissimis ostendebat. Propositum itaque, quod Dei virgo sapiens
					<lb/>quod corde conceperat, fructuosis affectans operibus adimplere, ad montem qui Gernula
					<lb/>nuncupatur, ubi est oratorium beati Iohannis Baptiste constructum, cum quibusdam aliis honestis
					<lb/>virginibus eandem cum ea intentionem habentibus, protinus convolavit; ibique in sancta
					<lb/>conversatione indeficienter permanens, totam Italiam sue sanctitatis radiis illustravit. Fama
					<lb/>igitur longe late de conversatione pretiose virginis discurrente, ceperunt multe clarissime virgines
					<lb/>ex longinquis etiam partibus, quasi columbe accipitrem fugientes, ad predictum locum
					<lb/>accedere festinanter, cupientes tante virginis institui disciplinis et eius sancte conversationis
					<lb/>exemplis et colloquiis devotissimis informari. De quarum siquidem adventu illustris virgo
					<lb/>divine maiestati gratias referebat, lacrimosis precibus deprecans creatorem, ut, qui de diversis
					<lb/>regionibus huiusmodi virgines congregaverat ad gloriam sui nominis et honorem eas custodire
					<lb/>in sancte religionis observantia dignaretur. De salubri itaque consilio prudentissime virginis
					<lb/>Beatricis omnes predicte virgines Christi quandam discretam sororem in abbatissam concorditer
					<lb/>elegerunt, que tam sanctissimo collegio deberet utiliter providere. Sub cuius regimine
					<lb/>cum quanta humilitate, obedientia, patientia et caritate duxerit angelicam vitam virgo devota,
					<lb/>mihi nimis prolixum esset singula enarrare. Sed, prout nobis sancte virgines retulerunt, que
					<lb/>huius piissime virginis meruerunt habere consortium, breviter dicimus, quod tam verba quam
					<lb/>facta virginis gloriose erant discretione condita, honestate plena, bonitate conspicua et Deo et
					<pb n="52"/>
					<lb/>hominibus gratiosa; ita quod per mores honestos et gestus corporis ordinatos ac per eius
					<lb/>verba utiliter et pie prolata, merito ab omnibus credebatur quod Deus veraciter in eius cordis
					<lb/>thalamo habitaret. Cumque multo tempore his predictis et aliis virtutibus refulgens, virgo
					<lb/>clarissima in divinis obsequiis et disciplinis regularibus permansisset, rex celestis, qui eius
					<lb/>speciem concupivit, eius sanctissimam animam de vite presentis ergastulo misericorditer liberavit
					<lb/>ut ornaret celestem curiam suo beato consortio. Cuius radianti exemplo presens Ecclesia
					<lb/>extitit mirifice illustrata. Sacratissimum autem corpus ipsius in predicto cenobio reverendo
					<lb/>in archa lapidea est honorifice cum aromatibus collocatum, ubi in magna veneratione usque
				<lb/>ad presens tempus habetur.</p>
				<p><lb/>Post decessum venerabilis virginis Beatricis plurimis elapsis annorum circulis altera Beatrix,
					<lb/>prefati Marchionis filia, virgo pulcherrima, omnium oculis gratiosa, divini amoris igne
					<lb/>succensa, amite sue vestigia cupiens pro viribus imitari, ornamentis depositis pretiosis, religionis
					<lb/>habitum intrepida mente suscepit. Quam cum nobilissimus pater attemptasset a bono
					<lb/>proposito revocare, virgo constantissima celesti gratia illustrata, verba patris et aliorum et
					<lb/>omnem mundi gloriam parvi pendens, religionem laudabiliter inceptam, de virtute in virtutem
					<lb/>cotidie procedendo, gloriosissime decoravit et in monasterio beati Antonii, quod ipsius causa
					<lb/>apud Ferrariam est constructum, celibem vitam ducendo cum multis honestis virginibus illius
					<lb/>exemplo ibidem ad gloriam Dei congregatis, de humani generis inimico viriliter triumphavit.
					<lb/>Iste namque virgines gloriose, quasi due olive fructuosa pietatis opera producentes et
					<lb/>quasi duo candelabra virtutum exemplis radiantia circumquaque, non minus domum Estensem
					<lb/>gloriosam et laudabilem reddiderunt, quam eius strenui marchiones pro fama et potentia dilatanda
					<lb/>se variis bellorum periculis exponentes. Illorum enim corruptibiles triumphi velut
					<lb/>umbra velociter transierunt, istarum vero beatitudo honor et gloria triumphalis nullo unquam
				<lb/>termino finientur.</p>
				<p><lb/>Sub precedenti anni circulo, die quinto intrante augusto, cum esset luna vigesima septima,
				<lb/>fuit eclipsis solis ante horam aliquantulum vespertinam.</p>
				<p><lb/>Anno Domini 1264, cum illustris Azo marchio estensis de suis et ecclesie inimicis feliciter
					<lb/>triumphasset et Ferrarie satis pacifice moraretur, sicut placuit omnium creatori, qui vite
					<lb/>et morti singulariter dominatur, invasit eum multiplex infirmitas corporalis. Cumque viribus
					<lb/>corporis destitutus, diem ultimum sibi cerneret imminere, providens vir expertus, quia status
					<lb/>regionum solet in morte principum permutari, amicos fideles fecit undique convocari et carissimum
					<lb/>nepotem suum, quem in testamento heredem constituerat, eis affectuosissime commendavit.
					<lb/>Deinde sermonem dirigens ad nepotem, prudenter eum monuit, per viam incedere
					<lb/>equitatis et sapientum obedire consiliis atque amicos recte diligere et in omnibus strenue se
					<lb/>habere et a sancte matris Ecclesie devotione nullatenus declinare. "Hec" inquit, "monita
					<lb/>mea salutifera, dilectissime fili Obizo, attentius observando, attestatione operum comprobabis
					<lb/>te vere processisse de genere nobili Estensium marchionum. Hunc siquidem modum
					<lb/>egregium, ad quem custodiendum mea persuasio te inducit, tenuit magnificus pater meus,
					<lb/>cuius probitatem et prudentiam circumspectam non solum Italia, sed etiam tota latitudo romani
					<lb/>imperii est experta. A cuius naufragiis frater meus Aldrevandinus minime deviavit;
					<lb/>sed in tantum se ac sua exposuit pro domus nostre gloria dilatanda, quod etiam me ipsum
					<lb/>adhuc infantulum de brachiis rapuit genitricis, eius pias lacrimas parvi pendens, et me simul
					<pb n="53"/>
					<lb/>cum toto patrimonio florentinis feneratoribus obligavit; a quibus accepit ad exercitum conducendum
					<lb/>pecuniam, ut rebelles Ecclesie romane in Marchia anconitana et in Apulia expugnaret,
					<lb/>de quibus, divina gratia favente, strenue triumphavit. Ego autem patris mei ac
					<lb/>fratris vestigia imitatione digna pro viribus subsecutus, pro defensione domus mee ac omnium
					<lb/>amicorum et pro sancte romane Ecclesie honore, quam conabatur iniquus imperator in miserabilem
					<lb/>redigere servitutem, me audacter exposui magnis laboribus et periculis infinitis.
					<lb/>Nec amor filii mei unigeniti me a proposito revocavit; sed, communem utilitatem preferens
					<lb/>speciali, expedire potius inclinavi ipsum solum periclitari, quam oppressionem totius Ecclesie
					<lb/>et omnium amicorum mortem et exterminium tolerare. Dominus autem in quo fuit spes mea
					<lb/>a iuventute mea et in quem iactavi semper meum cum fiducia cogitatum, me a periculis
					<lb/>maximis liberavit et cordis mei tristitiam misericorditer sublevando, michi pro dilecto filio
					<lb/>contra spem omnium, o nepos dulcissime, te donavit. Viriliter itaque age, fili mi, et cor tuum
					<lb/>principaliter in Domino confortetur, consequenter etiam in auxilio fidelium amicorum; et sic
					<lb/>eris in cunctis prospere agens et piissimus Dominus in te supplebit per gratiam, quod in
					<lb/>tenera etate nequiveris adimplere. Hec itaque verba, que dum sospes eram solebam tibi,
					<lb/>fili Obizo, prolixius enarrare, nunc breviter comprehende, ut ista mea ultima commonitio
					<lb/>menti tue interius imprimatur, ut cognoscas quid post meum decessum vitare debeas, quid
				<lb/>amplecti".</p>
				<p><lb/>Igitur cum his et aliis huiuscemodi dictis catholicus Marchio, firma columna Ecclesie, turris
					<lb/>fortitudinis contra faciem inimicorum oppressis, refugium et dulce umbraculum amicorum,
					<lb/>domestica negocia precavens in futurum provide ordinasset, susceptis devotissime ecclesiasticis
					<lb/>sacramentis, die XIII exeunte februario etatis sue anno quinquagesimo octavo in civitate
					<lb/>Ferrarie, nocte dominice diei, viam est universe carnis ingressus. Cuius corpus cum
					<lb/>fletu et planctu maximo in predicta civitate est traditum sepulture; nichilque, pertinens ad
				<lb/>honorem tam magnifici principis, fuit in pompa funeris pretermissum.</p>
				<p><lb/>In sequenti estate, post predicta, stella terribilis que dicitur cometa cum magno fulgore
					<lb/>apparuit, et in confinio aquilonis et orientis habens principium sui ortus, versus occidentem
					<lb/>suos minaces radios dirigebat. Cuius apparitio incepit in iulio duravitque usque ad principium
					<lb/>mensis octobris. Cursu itaque predicti sideris consumato, Urbanus papa quartus, cum
					<lb/>tribus annis et uno mense ac tribus diebus beati Petri naviculam in fluctibus huius procellosi
					<lb/>seculi gubernasset, apud Perusium de medio est sublatus. Post cuius obitum quatuor mensibus
					<lb/>et quinque diebus elapsis, cardinales papam Clementem quartum concorditer elegerunt.
					<lb/>Temporibus istis nefande presumptionis scelus est in regno Anglie perpetratum. Principes
					<lb/>namque Britanie, facta conspiratione, in regem suum manus impias iniecerunt, et ipsum cum
					<lb/>filiis suis et fratre suo comite Ricardo in custodiam posuerunt. Fama itaque, tanti facinoris
					<lb/>cum ad aures summi pontificis pervenisset, legatum protinus a latere suo in Angliam destinavit.
					<lb/>Sed et rex Francorum tam naturali pietate quam precibus uxoris, que soror erat
					<lb/>regine Anglorum, super calamitate regis Anglie ad misericordiam inclinatus, pro compositione
					<pb n="54"/>
					<lb/>inter regem et principes facienda magnifice laboravit. Qualiter autem inter predictos reges
					<lb/>affinitas est contracta, breviter duximus declaratum. Raimundus namque nobilis comes Provincie
					<lb/>masculum post se filium non reliquit, sed quatuor filias habuit generosas, quas elegantia
					<lb/>forme ac morum grata suavitas ita reddidit gratiosas, quod ad legitimos illustrium regum
					<lb/>amplexus accedere meruerunt. Quarum due regi Francie ac eius fratri Karulo sunt matrimoniali
					<lb/>federe copulate; dictusque Karulus pro dote uxoris obtinuit Provincie comitatum.
					<lb/>Alie vero due regi Anglie ac eius fratri, comiti scilicet Ricardo, coniugali vinculo sunt astricte.
					<lb/>Et sic, occasione istius affinitatis, inter duo predicta regna quedam amicitia est exorta,
				<lb/>que inter se antiquitus discordiam habuerunt.</p>
				<p><lb/>Eodem anno de consilio pessimi regis scilicet Granate, tributarii regis Castelle, maximus
					<lb/>exercitus Saracenorum ex Africa in Hispaniam transfretavit, multisque Christianis peremptis,
					<lb/>loca plurima in partibus Hispanie occupavit. Ad quorum impetum reprimendum magnificus
					<lb/>rex Castelle cum exercitu valido perrexit Sibiliam festinanter, commissoque frequenter
					<lb/>prelio, magnam de Saracenis multitudinem interfecit. Et quia varius est eventus belli, de Hispanis
				<lb/>etiam plurimi ceciderunt.</p>
				<p><lb/>Anno Domini 1265, cum per decennium princeps Manfredus superius memoratus romanam
					<lb/>Ecclesiam et eius fideles per se ac suos sequaces fere tota Italia graviter afflixisset,
					<lb/>summus pontifex de consilio cardinalium catholicum principem Karolum, fratrem videlicet
					<lb/>christianissimi Lodoici regis Francie et Alfonsi illustrissimi comitis Tolesani ad suscipiendam
					<lb/>coronam regni Sicilie exhortatoriis literis invitavit. At ille, utpote vir strenuus et magnanimus,
					<lb/>cupiens Ecclesie in tantis angustiis subvenire et opulentissimi regni dominium obtinere,
					<lb/>assensum prebuit apostolice voluntati et ad aggrediendum tam arduum negotium incepit se
					<lb/>magnifice preparare: Eodem etiam tempore Romani, multis dissentionibus et bellis civilibus
					<lb/>conquassati, sperantes per tam potentem virum in viam pacis et semitas dirigi equitatis,
					<lb/>ipsum elegerunt in suum perpetuum senatorem. Quod officium gratanter excepit, et ad regimen
					<lb/>Urbis romane vicarium suum cum cohorte militum protinus destinavit. Tunc temporis
					<lb/>Mediolanenses cum amicis Ecclesie ad recipiendum illustrem comitem Karulum se viriliter paraverunt;
					<lb/>et e contra Cremonenses cum amicis suis, Manfredi corrupti pecunia, iter Comitis
					<lb/>ad Urbem romanam impedire modis omnibus conabantur. Comes autem perficiendi opus
					<lb/>inceptum desiderio inflammatus, sciens quia mora trahit ad se periculum et quia varietas
					<lb/>temporum mutationem inducit aliquando animorum, cum electa manu militum de partibus
					<lb/>Gallie per mare Tirenpnum ad romanum Portum pervenit, primo scilicet anno pontificatus
					<lb/>beati pape Clementis. Ad cuius adventum Romani mirabiliter sunt gavisi, eique obviam
					<lb/>unanimiter procedentes, ipsum in urbem cum triumphali gloria et honore regio deduxerunt.
					<lb/>His auditis, Manfredus obstupuit vehementer. Videns novum regem gradatim ad profectum
					<lb/>venire et res ei prospere ad vota succedere, pariterque considerans, magnum sibi periculum
					<pb n="55"/>
					<lb/>imminere si robur exercitus venientis in eius auxilium expectaret, cepit modis omnibus
					<lb/>nobilissimo principi insidias preparare, solicite procurando tam per assassinos quam per alios
					<lb/>sceleratos, quibus dona precipua promittebat, ut gladio vel veneno auferret de medio Ecclesie
					<lb/>defensorem. Sed, quum videret frustra se insidiarum retia relaxare, suum devotum principem
					<lb/>Domino protegente, immensas acies militum in fines cepit effundere Romanorum, ut importunitate
					<lb/>ostentationis sue potentie illustrem regem ad prelium provocaret. At princeps circumspectas
					<lb/>insidias tyranni prudenter vitabat, et eius insultus armis quandoque strenue cohibebat.
					<lb/>Habebat siquidem secum in urbe Romana non magnam fidelium militum quantitatem. Non
					<lb/>enim confidebat perfecte de militia Romanorum, quia plures illorum munera tyranni erant
					<lb/>consueti accipere, et ideo prudenter differebat in aperto campo cum paucis militibus occurrere
					<lb/>infinitis, ne, incaute se bellorum discrimini exponendo, sibi perniciem acquireret et causam
					<lb/>preberet hostibus triumphandi. Expectabat enim animo scienti exercitum sibi de Francia et
					<lb/>aliis partibus Galliarum repromissum. Quatuor itaque mensibus elapsis ab eius ingressu in
					<lb/>Italiam, sua nobilissima uxor, cum multis navibus ad romanum Portum applicuit, et inde in
					<lb/>Urbem cum ingenti gloria est deducta. Post hec in eodem anno exercitus magnus Francorum,
					<lb/>habens introitum per Sabaudiam, in media yeme transivit per mediam Lombardiam,
					<lb/>fidelibus Ecclesie victualia exercitui exhibentibus copiose, inimicis vero non audentibus comparere.
					<lb/>Et circa festum nativitatis Domini ad urbem Romam pervenit, ubi eos rex Karolus
				<lb/>cum summo desiderio expectabat.</p>
				<p><lb/>His temporibus Brixienses pacem inter se fecerunt et a dominio Marchionis Palavicini
					<lb/>et Cremonensium recedentes, Mediolanensibus et Bergamensibus et Mantuanis Ecclesie fidelibus
					<lb/>adheserunt. Tunc Cremonenses munitissima castra Brixiensium iuxta flumen Olei constructa,
					<lb/>scilicet Cancum, Pontem Vicum, Quintianum et Urceos, que in sua redegerant
				<lb/>potestate, suos in eis ponendo custodes, funditus subverterunt.</p>
				<p><lb/>Anno Domini 1266 postquam rex Karolus vidit se Francorum principum presentia et
					<lb/>Gallicane militie munimine roboratum, movit exercitum suum ab urbe Roma et in manu valida
					<lb/>arripuit iter ad regnum Sicilie obtinendum. Transivit itaque fluvium Ceperani, et in
					<lb/>primo impetu civitatem sancti Germani obtinuit, devictis militibus principis et fugatis. Eodem
					<lb/>tempore quidam magnates Apulie a principe recedentes regi Karullo adheserunt.
					<lb/>Princeps autem Manfredus, accepto gustu militie Gallicane, suorum quoque magnatum
					<lb/>inopina inconstantia intellecta, doluit vehementer; statimque per universas partes regni nuntios
					<lb/>destinavit, precipiendo ut omnes milites et viri bellatores, qui erant in locis opportunis
					<lb/>ad custodiam constituti, protinus ad eum apud Capuam convenirent. Existimabat enim se
					<lb/>ibidem posse regis impetum cohibere, maxime propter funditatem fluvii secus Capuam comeantis.
					<lb/>Sed, cum percepisset quod iuxta Capuam fluvius erat immeabilis, longe superius a
				<lb/>Capua dictum fluvium pertransivit.</p>
				<p><lb/>Princeps autem cum de regis transitu cognovisset, videns se viribus imparem, nondum
					<lb/>suo exercitu congregato, versus Beneventum, dimissa Capua, properavit, ibique in campestribus
					<lb/>Beneventi totum robur sue potentie adunavit. Habebat autem secum preter milites regni,
					<pb n="56"/>
					<lb/>Theutonicos, Catelanos, Lombardos, Tuscos et innumerabiles Saracenos. Nam que larga
					<lb/>manu thesauros auri et argenti militibus ad se confluentibus effundebat, viri bellicosi ad eum,
					<lb/>tamquam ad munificum principem, undique concurrebant, interdictum et excommunicationem
					<lb/>ecclesie penitus contempnentes. Et rectoris ad exemplum subditi componuntur, omnes qui
					<lb/>eius parebant imperio, ita erant ipsius impiis operibus conformati, quod licet Christiani nomine
					<lb/>dicerentur, voluntate tamen ab opere censeri poterant Saraceni. Unde justo Dei judicio ipse
					<lb/>tyrannus et omnes impietati eius faventes, in uno campo in uno sunt collecti, ut pariter punirentur,
				<lb/>quos idem facinus et intentio pestifera inquinabat.</p>
				<p><lb/>Rex itaque Karolus, cum audisset principem de Capua recessisse, existimans eum fugere,
					<lb/>insecutus est eius vestigia, invenitque eum cum exercitu magno in planitie Beneventi ad
					<lb/>preliandum magnifice preparatum. Cum igitur mutuis aspectibus uterque exercitus cominus
					<lb/>se vidisset, milites principis cognoscentes regis exercitum labore itineris fatigatum, cum clamore
					<lb/>valido ceperunt Francigenas ad prelium provocare. Rex itaque confestim cepit suos
					<lb/>milites ad consilium convocare et cunctorum est iudicio diffinitum, bellum esse minime differendum,
					<lb/>quod cum tanta clamoris opportunitate adversarii postulabant. Ex belli namque dilatione
					<lb/>duplex regi videbatur accidere nocumentum, quia inde hostes audaciam assumebant, et
					<lb/>quia exercitus eorum quotidie augebatur. Tunc rex providus diligenter suas acies preparavit,
					<lb/>in cuius exercitu erant, preter Francigenas Provinciales, multi milites Italici Campani et
					<lb/>Romani. Similiter et princeps direxit suas acies ex adverso, ponens ex latere multitudinem
					<lb/>Saracenorum, qui sagittis adversarios acriter stimularent. Cumque prime acies ex utraque
					<lb/>parte ad prelium processissent et viriliter dimicarent et hinc et inde multi caderent vulnerati,
					<lb/>rex de sublimi equo conspiciens, vidit suos milites fore ab hostium multitudine superati. Tum
					<lb/>Omnipotentis auxilio invocato, cum sua terribili acie irruit super hostes quasi impetus tempestatis.
					<lb/>Domino vero auxiliante, cui facile est in manibus paucorum infinitos concludere, acies
					<lb/>principis terga verterunt, et tanta multitudo de ipsius exercitu est prostrata, quod campum
					<lb/>celabant oculis corpora occisorum. Multi etiam principes et milites sunt capti; reliqui vero
					<lb/>sunt in fugam conversi, omissa omni fiducia resistendi. Ibidem etiam ipse Manfredus occubuit
					<lb/>hostium gladiis interfectus, cuius corpus rex Karolus fecit in capite pontis Beneventi
					<lb/>honorifice sepeliri. Uxor autem eius, que filia erat Cumiani magni principis Grecorum,
					<lb/>capta fuit, dum anxie disponeret, audita morte mariti, cum suis filiis in Greciam transfretare;
					<lb/>et cum fuisset hoc regi Karulo nuntiatum, fecit eam simul cum filiis in quodam castro
				<lb/>recludi et ibidem cum diligentia custodiri.</p>
				<p><lb/>Post divulgationem itaque istius victorie triumphalis Cremonenses ad obedientiam romane
					<lb/>Ecclesie revertentes, legatos apostolici humiliter susceperunt et durissimum Uberti Palavicini
					<lb/>iugum a suis cervicibus excutientes, eum exire de suis finibus coegerunt; et sic pars extrinseca
					<lb/>Cremonensium ad propria est reversa. Tunc predictus tyrannus, qui habuerat dominium
					<lb/>Cremone, Mediolani, Brixie, Placentie, Papie, Tortone et Alexandrie, secessit ad quedam
				<lb/>castra in montibus constituta, ibique suam constituit mansionem.</p>
				<p><lb/>Anno Domini 1267 rex Karolus, regno subacto Sicilie, venit Viterbium ad reverendum
					<lb/>papam Clementem, et ibidem est ab eo imperio constitutus. Cuius mandata cetere civitates
					<pb n="57"/>
					<lb/>Tuscie humiliter receperunt. Pisani vero et Senenses, burgenses quoque Podii Bonici precepta
					<lb/>summi pontifici et regis penitus contempserunt. Tunc contra predictos rebelles rex catholicus
					<lb/>movit exercitum et Senensium districtum vastavit; castrum autem Podii Bonici, in
					<lb/>quo de tota Tuscia inclusa erat militum rebellium multitudo, longa obsidione devicit. Post
					<lb/>hec Pisanos in sua duritia persistentes, in manu valida est aggressus, eorum portum succendit,
					<lb/>turres evertit et in mare proiecit, omnesque fines Pisanorum circuiens, villas castra et
				<lb/>omnia eorum bona penitus dissipavit.</p>
				<p><lb/>Cum predicta in partibus Tuscie agerentur, Corradinus iam adolescens filius regis Corradi,
					<lb/>Romanorum Pisanorum Senensium Papiensium et Veronensium literis et nuntiis excitatus,
					<lb/>ad recuperandum paternum regnum cepit cordis desiderium ardentissime applicare. Tunc
					<lb/>principes Alemanie de quorum amicitia confidebat ad colloquium convocavit; et post multa
					<lb/>hinc et inde proposita est tandem maiorum consilio diffinitum, quod ipse sine mora deberet
					<lb/>Italiam proficisci. Protinus egregius adolescens cum auxilio amicorum exercitum congregavit,
					<lb/>descendensque de Alemania venit Veronam, comitantibus eum duce Bavarie avunculo suo,
					<lb/>comite de Tiraulo, qui matrem ipsius duxerat in uxorem. Mansit itaque Verone tribus
					<lb/>mensibus, nichil viriliter agens, quia nec comodum amicis contulit nec dampnum inimicis.
					<lb/>In predicto igitur spatio temporis, pro defectu pecunie venditis equis et armis magna pars
					<lb/>exercitus ad propria remeavit. Similiter dux Bavarie ac comes de Tiraulo, ipso relicto, ad
				<lb/>sedes proprias sunt reversi.</p>
				<p><lb/>Fama itaque de adventu Corradini per Italiam discurrente Saraceni in Nuceria habitantes,
					<lb/>rumore huiusmodi confortati, quia graviter Francorum dominium tolerabant, ceperunt contra
					<lb/>Francigenas rebellare, regionem circa se positam depredantes. Accidit etiam regi Karulo tunc
					<lb/>temporis alia pestis bellica improvisa. Nam Federicus iuvenis animosus, frater regis Castelle
					<lb/>et illustris Henrici senatoris Romanorum cum navali exercitu Siciliam introivit et quedam loca
					<lb/>munita per tyrannidem occupavit. Eo tempore rex in Tuscia rebelles fortiter impugnabat,
				<lb/>et tempore illo uxor regis apud Neapolim diem clausit extremum.</p>
				<p><lb/>Anno Domini 1269 illustris Corradinus, exiens de Verona cum electa manu militum flumen
					<lb/>Mincium et Oleam trasvadavit et per districtum Cremone Papiam perrexit, nullo
					<lb/>audente ipsius transitum impedire, licet tota Lombardia preter Veronam et Papiam regi Karulo
					<lb/>favere videretur. Cumque in civitate Papie moram aliquot mensibus protraxisset, tandem
					<lb/>cum auxilio Papiensium ad terras marchionis Carreti transivit, ibique in mari Tirreno Pisanorum
					<lb/>navibus paratis, navem conscendit et ad pisanum Portum prospero cursu pervenit.
					<lb/>De isto itaque lubrico discursu nobilis Corradini homines mirabantur. Multi quoque eius
					<lb/>egressum et progressum in depressionem regis Karuli miris laudibus extollebant. Sed Deus
					<pb n="58"/>
					<lb/>omnipotens qui usque in tertiam et quartam generationem visitat iniquitatem patrum in filiis
					<lb/>imitantibus malos patres, aliter quam putabant homines de adolescentulo disponebat.
					<lb/>Cum autem fame testimonio Corradinum venisse Pisas fuisset per Italiam declaratum, de
					<lb/>Lombardia et Tuscia et aliis regionibus confluxit ad eum militum maxima multitudo, qui potentiam
				<lb/>regis Karulli deprimere et Corradinum sublevare pro viribus affectabant.</p>
				<p><lb/>In illis diebus circa pascha rex, dimisso marescalco cum militia in Tuscia, in Apulia
					<lb/>est reversus et Saracenorum discursum, edificatis circa Nuceriam munitionibus, coartavit.
					<lb/>Post regis itaque discessum insurrexit Corradinus contra Lucanos, eorumque districtum vastavit
				<lb/>et marescalcum, sibi cum regis militia occurrentem, strenue superavit.</p>
				<p><lb/>Eodem tempore illustris Henricus, frater regis Castelle, fungebatur in Urbe honore senatorie
					<lb/>dignitatis. Iste tanto superbie spiritu erat plenus, quod etiam dominium fratris sui
					<lb/>regis Castelle nullo modo poterat sustinere; unde relicta Hispania, vagabundus per diversas
					<lb/>provincias discurrebat. Denique cum in precedenti tempore romanam curiam pro suis negotiis
				<lb/>visitasset, Romani tunc in senatorem communiter elegerunt.</p>
				<p><lb/>Licet iste consanguineus regis Karuli esset, quia pater suus frater fuerat matris regis,
					<lb/>exortis quibusdam simultatibus inter eos, modis omnibus exaltationem Corradini et regis interitum
					<lb/>procurabat. Consilio itaque istius acquiescebat maxima pars Romanorum odientium
					<lb/>regem hac de causa, quia thesauros argenti et auri manu largissima minime tribuebat. Quid
					<lb/>plura? Senator igitur predictus et Romani Corradinum cum suo exercitu convocantes, ipsum
				<lb/>in Urbem contra mandatum summi pontificis induxerunt.</p>
				<p><lb/>Firmata itaque coniuratione inter eos, unanimiter contra regem Karolum preliandi egressi
					<lb/>sunt ex Urbe, Corradinus cum suo exercitu, et senator cum eo cum multitudine militum et
					<lb/>peditum Romanorum; et versus Apuliam properantes, castra non longe a civitate Aquila posuerunt.
					<lb/>Rex vero in eorum occursum cum exercitu valido properavit, et nono die exeunte
					<lb/>augusto in campo Palatino direxit triplicem aciem contra eos. Similiter adversarii, de sua multitudine
					<lb/>confidentes, contra regem suas acies direxerunt. Commissumque est bellum lacrimabile
					<lb/>et horrendum in quo, pro dolor! multus ex utraque parte sanguis hominum est effusus.
					<lb/>In primo namque belli progressu due regis acies terribili hostium impetu sunt prostrate pariter
					<lb/>et fugate, occiso crudeliter marescalco, quem propter strenuitatem persone ac ornatum
					<lb/>armorum, esse regem Karolum extimabant. Itaque milites Corradini, quasi securi de victoria,
				<lb/>ad invadendum saumerios et detinenda occisorum spolia insistebant.</p>
				<p><lb/>Rex autem catholicus, imminente tanto discrimine pugne, audire devote officium misse
					<lb/>non omisit. Quo complecto, videns militum suorum ruinam, ex intimo cordis affectu invocavit
					<lb/>Dominum prodigia facientem et beatam Virginem, de cuius auxilio, sicut ipse postmodum
					<lb/>est testatus, plurimum confidebat. Et exclamans voce vivifica, hortatus est militiam suam
					<lb/>dicens: "O nobilis militia Francie, cui ab antiquis temporibus divina potentia contulit gratiam
					<lb/>specialem triumphandi de inimicis Ecclesie, nunc incumbit nobis maxima causa contra
					<lb/>inimicos Ecclesie fortiter preliandi, ut, nostrorum nobilium predecessorum vestigia imitantes,
					<lb/>qui pro defensione christianitatis pericula gravia pertulerunt, gentis nostre laudem et
					<pb n="59"/>
					<lb/>gloriam acquiramus. Et si forte a divina processerit voluntate quod iusto prelio moriamur,
					<lb/>non contristemur sicut illi qui spem non habent, quia celorum regnum obtinebimus
					<lb/>pro mercede. Si vero sicut strenui bellatores non degenerantes a nostrorum virtute maiorum,
					<lb/>victoriam fuerimus consecuti, ex hoc consequetur nobis bellorum maxima merces,
					<lb/>gloria scilicet triumphalis et fama probitatis longo tempore duratura". Postquam his et
					<lb/>huiuscemodi verbis militum animos inflammavit, cum regali acie terribiliter ordinata, more
					<lb/>leonis ad nullius paventis occursum, cum impetu irruit super hostes et ex eorum multitudine
					<lb/>multa milia virorum mira virtute prostravit, victricem manum suam Domino apponente, universis
					<lb/>vero in precipitem fugam conversis. Capta est autem militum maxima multitudo, inter
					<lb/>quos simul cum senatore capti sunt plurimi principes et viri nobiles et potentes. Proditores
					<lb/>etiam quam plures capti sunt, qui regem deseruerant et adheserant Corradino. Hos omnes
				<lb/>transfugas regia severitas fecit subire penam capitalem.</p>
				<p><lb/>Corradinus vero fugiens de bello quidem evasit; sed dum de loco ad locum tremebundus
					<lb/>transiret, deficiente sibi consilio evadendi, tandem incidit in manus quorundam civium
					<lb/>Romanorum, qui pro immensa pecunie quantitate ipsum regi potentissimo tradiderunt. Rex
				<lb/>autem excepit illum gaudens, ipsumque fecit summa diligentia custodiri.</p>
				<p><lb/>Paucis itaque diebus post bellum transactis, ingressus est Romam magnificus triumphator,
					<lb/>et, acclamante populo romano, suscepit letanter senatoriam dignitatem. Constituto itaque
					<lb/>pro se vicario et rebus prospere ordinatis, in Apuliam est reversus; et post aliquot dies
					<lb/>nobilem et pulcherrimum Corradinum et coetaneum eius, scilicet ducem Austrie, qui venerat
				<lb/>cum eo de Alemania iussit apud Neapolim decollari. </p>
				<p><lb/>Istis temporibus filia ducis Burgundie prefato regi est matrimoniali federe copulata.
					<lb/>Eodem etiam tempore venerabilis papa Clemens, cum tribus annis et novem mensibus et
					<lb/>diebus viginti quatuor romanam Ecclesiam feliciter gubernasset, apud Viterbium migravit ad
				<lb/>Dominum, die tertio exeunte novembri.</p>
				<p><lb/>Eodem temporis circulo, quarto scilicet die intrante novembri, circa mediam noctem fuit
				<lb/>maximus terre motus.</p>
				<p><lb/>Cum predicta fierent inter Christianos in partibus Occidentis, ferocissima gens Tartarorum,
					<lb/>post victoriam Orientis, irruit super Saracenos vastavitque Arabiam et Syriam ac Palestinam,
					<lb/>nulli etati parcens usque ad fines Egipti, occisis soldanis Damasci Alepii et Camelle.
					<lb/>Tantus autem terror eorum circumstantes nationes invasit, quod potentissimus soldanus Yconii
					<lb/>et rex Armenie minoris ac principes Antiochie multitudini eorum resistere non audentes,
					<lb/>ipsorum se dominio subdiderunt, annuum tributum ei reddere promittentes. Solus igitur soldanus
					<lb/>Babilonis ad resistendum Tartaris se magnifice preparavit. Exivit itaque de Egipto
					<lb/>in manu valida, secum habens ferme CCC milia equitum et per desertum venit Gazam que est
					<lb/>in finibus Palestine, commisitque prelium cum Tartaris qui remanserant in Syria, et eos viriliter
					<lb/>superavit. Nec destitit persequi fugientes, donec eos de Syria coegit exire et trans
					<lb/>flumen Eufratem unde venerant, remeare. Tunc Saraceni, qui a facie Tartarorum fugerant
					<pb n="60"/>
					<lb/>ad deserta, ad sedes proprias sunt reversi. Post fugam autem Tartarorum, cum Soldanus
					<lb/>reverteretur in Egiptum cum exercitu, relictis militibus in munitionibus opportunis, et distaret
					<lb/>dietis quatuor a Babilone, perrexit quadam die venatum. Et dum milites eius causa venationis
					<lb/>discurrerent huc atque illuc, quidam princeps Soldani, nomine Betgodar, qui aspirabat
					<lb/>regiam dignitatem, videns Soldanum cum paucis militibus remansisse, eum protinus cum suis
					<lb/>satellitibus aggrediens interfecit. Statimque cum sua militia properans Babilonem et ad Cayrum,
					<lb/>regnum obtinuit Babilonie violenter, sibi resistentibus interfectis; habuitque sub sua
					<lb/>potestate, preter regnurn Egipti, Arabiam et Siriam usque ad flumen Eufratem, in quibus provinciis
					<lb/>ante adventum Tartarorum plures Soldani solebant regna ditissima possidere. His ita
					<lb/>paractis, non fuit perfidus Betgodar contentus predictarum dominio regionum, sed ad expugnandos
					<lb/>Christianos totius potentie sue vires concussit. Congregansque exercitum copiosum
					<lb/>et civitates eorum et castra fortissima Templariorum et Hospitaliorum et insuper gloriosam
					<lb/>civitatem Antiochie instanter bellando abstulit Christianis; tantamque stragem fecit de Christianis
					<lb/>quanta non fuit perpetrata a tempore maximi Saladini. Ultra vero flumen Eufratem
					<lb/>super orientalia regna Parthorum, Assiriorum, Caldeorum, Persarum, Medorum et aliarum
					<lb/>provinciarum Tartari imperabant, interfectis regibus et principibus et subversis urbibus, que
					<lb/>sibi resistere conabantur. Nam et civitatem Baldac inclitam et maximam invaserunt, que
					<lb/>super Tigrim constructa est de ruinis antiquissime Babilonis. In hac urbe calipha regnabat,
					<lb/>quem reverebantur Saraceni ut romanum pontificem Christiani. Hunc Tartari morte turpissima
				<lb/>occiderunt et cum eo Saracenorum multitudinem infinitam.</p>
				<p><lb/>Anno Domini 1269, post longam obsidionem rex Karolus obtinuit Nuceriam rebellantem.
					<lb/>Nam, deficientibus victualibus, Saraceni, attenuati fame, civitatem et se ipsos regis dominio
					<lb/>tradiderunt. Rex autem evertit menia civitatis; et Christianos rebelles, qui transfugerant ad
					<lb/>Saracenos et persuasione sua eos firmaverant in pertinacia rebellandi, gladio interfecit. Illam
					<lb/>vero multitudinem infidelium regalis providentia ita dividere procuravit, quod audaciam
					<lb/>resistendi penitus amiserunt. Quidam autem ex eis, errore infidelitatis relicto, baptismi gratiam
					<lb/>humiliter receperunt. His etiam temporibus Pisani et Senenses, frequenti hostium incursi
				<lb/>et afflicti, se ac sua iugo regalis potentie subdiderunt.</p>
				<p><lb/>Anno Domini 1270, post lacrimosam cladem Christianorum in partibus transmarinis a soldano
					<lb/>Babilonis crudeliter perpetratam cum romana Ecclesia propter discrimina cardinalium
					<lb/>tunc pastoris regimine destituta, tandem commoti reges et principes Occidentis, rex scilicet
					<lb/>Francie catholicus Ludovicus, rex Sicilie Karulus, rex Navarie et filius regis Anglie, inclitus
					<lb/>Odoardus preparaverunt se magnifice ad transfretandum in subsidium Terre sancte.
					<lb/>Communi itaque consilio aggrediendi regem Tunitii ditissimum disponentes, cum exercitu
					<lb/>valido et multitudine navium copiosa in Africam transierunt. Cumque rex Francie primitus applicuisset
					<lb/>ad munitum portum famosissime Carthaginis, que est portus Africe et Saracenorum
					<lb/>presidium singulare, viriliter Carthaginem expugnavit, occisis Saracenis pariter et fugatis.
					<lb/>Post victoriam itaque Carthaginis lues repentina ex corruptione aeris et aquarum exercitum
					<lb/>Francorum invasit; multique principes ac milites et populares morbo disenterie perierunt.
					<pb n="61"/>
					<lb/>Unus etiam de filiis regis Tristanus, tunc temporis letali valetudine oppressus, de medio est
					<lb/>sublatus. Post mortem itaque dilecti filii rex devotissimus disenterie morbo correptus, videns
					<lb/>sibi diem ultimum imminere, negotiis regni et exercitus congrue ordinatis, et effusis precibus
					<lb/>lacrimosis ad Deum, ut esset populo ibi adunato sanctificator et custos, viam universe carnis
				<lb/>est ingressus.</p>
				<p><lb/>Post obitum autem benignissimi regis, filius eius Philippus qui tunc erat in castris cum
					<lb/>patre, regni Francie obtinuit diadema; rex autem Karolus post regis obitum capitaneus exerciti
					<lb/>est constitutus. Et rex novus Philippus illustris et rex Navarie venientes a Carthagine
					<lb/>audacter exercitum ante muros Tunicii produxerunt, Saraceni, qui de totius Africe partibus
					<lb/>venerant in auxilium civitatis terga vertentes, tentoriis et tuguriis in campo cum omni suppellectile
					<lb/>derelictis. Adhuc cum exercitu suo nondum advenerat clarissimus Odoardus. Rex
					<lb/>autem Tunicensis, considerans multitudinem Africanorum non posse sustinere impetum populi
					<lb/>christiani, nimio perterritus, compositionem pacis a regibus postulabat. Reges, tum propter
					<lb/>difficultatem urbem munitissimam capiendi, tum propter pestilentiam mortalitatis, que vehementer
					<lb/>exercitum affligebat, tale pactum cum rege Tunicii pepigerunt: quod ipse persolveret
					<lb/>regibus omnes transfetationis expensas et tributum redderet regi Karulo et filiis suis, quod ipse
					<lb/>solebat persolvere annuatim magno principi Federico. Hoc superadditum est in pacto, quod
					<lb/>quamdiu erit bellum contra Saracenos in partibus transmarinis, dare stipendia tribus milibus
					<lb/>militum teneatur. Rex itaque ditissimus hec et alia que reges christiani petierunt, facere compromisit,
					<lb/>et, apertis thesauris suis, opere protinus adimplevit. Dum hec agerentur, applicuit
					<lb/>ad portum Carthaginis cum classe maxima probissimus Ogdoardus. Postquam fuerunt pacis
					<lb/>federa celebrata, exercitum in Siciliam remeavit; sed vento vehementi contrario existente,
					<lb/>in portu Trapani naves plurime sunt confracte, in quibus maxima multitudo hominum est
				<lb/>submersa.</p>
			</div>
		</div>
	</body>
</text>
</TEI>
