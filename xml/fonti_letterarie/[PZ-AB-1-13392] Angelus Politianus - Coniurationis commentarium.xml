<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>
    <fileDesc>
      <titleStmt>
        <title>Coniurationis commentarium</title>
        <author>Angelus Politianus</author>
        <respStmt>
          <resp key="print_editor">Edizione critica a stampa a cura di</resp>
          <name>Marta Celati</name>
        </respStmt>
        <respStmt>
          <resp key="ALIM2_1">Edizione in formato TEI XML a cura di</resp>
          <name key="AB">Angela Brescia</name>
        </respStmt>
      </titleStmt>
      <extent>
        <measure quantity="3818" unit="words">Parole: 3818</measure>
        <measure quantity="23811" unit="characters_without_spaces">Caratteri (spazi esclusi): 23811</measure>
      </extent>
      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2018-03-10">10/03/2018</date>
        <availability>
          <p>Copyright 2018 - progetto ALIM</p>
        </availability>
      </publicationStmt>
      <sourceDesc>
        <biblStruct>
          <monogr>
            <author>Angelus Politianus</author>
            <title>Coniurationis commentarium</title>
            <editor>Marta Celati</editor>
            <imprint>
              <pubPlace>Alessandria</pubPlace>
              <publisher>Edizioni dell'Orso</publisher>
              <date>2015</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinità Italiana del Medioevo.</p>
      </projectDesc>
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio: <list><item>Sono state eliminate le sillabazioni: la parola spezzata da un 'a capo' è stata unita alla riga
          precedente (anche alla pagina precedente, ove necessario). Eccezione: quando una parola e' sillabata alla
          fine di una riga e nella successiva riga appare solo la seconda parte della parola sillabata (quindi il
          resto della riga a stampa è vuoto), la parola è stata registrata tutta nella riga in cui essa termina. E'
          stato ritenuto prioritario, infatti, mantenere il numero complessivo delle righe di ogni pagina.</item></list>
        </ab>
        <ab type="level">ALIM2_1</ab>
      </editorialDecl>
    </encodingDesc>
    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Storiografia</term>
        </keywords>
      </textClass>
      <creation>
        <date when-iso="1401/1500">XV secolo</date>
      </creation>
    </profileDesc>
    <revisionDesc>
      <change when="2018-03" who="EF">Revisione e interventi della Commissione caricamento testi</change>
      <change when="2018-03" who="AB">Aggiornamento della codifica da livello 0 a livello 1 [livello ALIM2_1]</change>
      <change when="2018-03" who="AB">Creazione in formato TEI P5 [livello ALIM2_0]</change>
    </revisionDesc>
  </teiHeader>
  <text>
    <body>
      <pb n="46"/>
      <div>
        <head>CONIURATIONIS COMMENTARIUM</head>
        <lb/>
        <p n="1">[1] Pactianam coniurationem paucis describere instituo, nam id in primis 
        <lb/>memorabile facinus tempestate mea accidit parumque abfuit quin
        <lb/>Florentinam omnem rem publicam penitus everteret.</p>
        <p n="2">[2] Cum is igitur
        <lb/>esset eius urbis status, ut omnes boni a Laurentio et Iuliano fratribus reliquaque 
        <lb/>Medicum familia starent, Paetiorum una gens ac Salviatorum
        <lb/>nonnulli coepere praesentibus rebus clam primo, mox etiam palam adversari:
        <lb/>invidebant enim Medicae familiae eiusque summam nostra in re
        <lb/>publica auctoritatem et privatum decus, quantum in eis esset, obterebant.</p>
        <lb/>
        <p n="3">[3] Erat Paetiorum familia civibus plebique iuxta invisa, nam, praeterquam
        <lb/>quod avarissimi essent omnes, neque eorum contumax atque insolens
        <lb/>ingenium satis aequo animo tolerari poterat.</p>
        <p n="4">[4] Eius familiae
        <lb/>princeps, Iacobus Paetius, equestris ordinis vir, diem noctemque aleae
        <lb/>vacare; sicubi male iactus caderet, deos atque homines diris agere, non
        <lb/>nunquam et alveolum tessararium, aut quod aliud irato offerretur, temere
        <lb/>in proximum quemque iaculari. Ipse pallidus atque exanguis caput iactare
        <lb/>semper et, quod levitatis maximum foret argumentum, nunquam ore,
        <lb/>nunquam oculis, nunquam manibus consistere.</p>
        <p n="5">[5] Duo in homine ingentia
        <lb/>vitia eaque, quod mirum esset, maxime inter se contraria eminebant:
        <lb/>multa avaritia, multa perdendi patrimonii voluptas.</p>
        <p n="6">[6] Domum
        <lb/>paternam magnifice exstructam a fundamentis diruit, novam de integro
        <lb/>exaedificare aggressus est. Saepe ille mercenarias operas conducere neque
        <lb/>tamen integrum solvere, pauperculos homines misere sibi vix manuum labore
        <lb/>victum quaerentes defraudare et corruptam suillam pro mercede
        <lb/>apponere solitus; quare omnibus erat invisus, neque is neque eius maiores
        <lb/>gratiosi populo unquam fuerant.</p>
        <p n="7">[7] Erat praeterea sine legitima prole,
        <lb/>quapropter et a suis necessariis, quippe qui hominis hereditatem captarent,
        <lb/>praeter caeteros colebatur.</p>
        <p n="8">[8] Incuria in homine maxima maximaque
        <lb/>rei familiaris negligentia, cumque hi essent hominis mores, facile rem
        <pb n="48"/>
        <lb/>fracturus videbatur: quod ipsum homini ad maturandum facinus calcar
        <lb/>maximum facesque subdidit. Non enim sperabat homo insolens et ambitiosus
        <lb/>decoctoris ignominiam aequo animo ferre posse: studebat itaque
        <lb/>uno incendio sese suamque omnem patriam concremare.</p>
        <lb/>
        <p n="9">[9] Franciscus autem Salviatus, homo repente fortunatus, quippe qui
        <lb/>Pisanum haud multo antea archiepiscopatum esset adeptus, vix ipse sese
        <lb/>suamque fortunam capiens, coeperat, supra quam dici potest, secundis
        <lb/>rebus insolescere omniaque sibi de sese suaque fortuna polliceri.</p>
        <p n="10">[10] Is
        <lb/>Franciscus homo fuit, id quod dii atque homines sciunt, omnis divini
        <lb/>atque humani iuris ignarus et contemptor, omnibus flagitiis et facinoribus
        <lb/>coopertus, luxuria perditus et lenociniis infamis. Aleae et ipse studiosus,
        <lb/>maximus praeterea adulator, multae levitatis ac vanitatis, idem audax,
        <lb/>promptus, callidus et impudens: quibus artibus (adeo nihil fortunam puduit)
        <lb/>et archiepiscopatum est adeptus et caelum iam ipsum votis captabat.</p>
        <lb/>
        <p n="11">[11] Hic una cum Francisco Pactio, quod propter insitam animo
        <lb/>vanitatem ingentis spes sibi proposuerat, consilium Laurentii ac Iuliani
        <lb/>necandi occupandaeque rei publicae multo antea Romae dicitur agitasse.</p>
        <lb/>
        <p n="12">[12] Tandem in suburbana Iacobi Pactii villa, quod Montughium dicitur,
        <lb/>una omnis factio in facinus coniurant. Eius coniurationis formulam Salviatus
        <lb/>ipse perscribit. Principes coniurationis post Salviatum, Iacobus et
        <lb/>Franciscus Pactii.</p>
        <lb/>
        <p n="13">[13] Franciscus ipse ex Antonio, Iacobi fratre, erat natus, qui, cum
        <lb/>contumacis homo ingenii esset, magnos sibi spiritus, magnam arrogantiam
        <lb/>sumpserat. Mirifice indignari praeferri sibi Medicam familiam; semper
        <lb/>Laurentio, semper Iuliano obtrectare eosque passim traducere, nulli
        <lb/>maledicto parcere, nullis contumeliis, nihil pensi habere, dum illis, quantum
        <lb/>in se esset, iniuriam faceret.</p>
        <p n="14">[14] Romae plurimum ad nummariam
        <lb/>Paetiorum mensam aetatem agere, nam Florentiae nihili suam esse auctoritatem
        <lb/>sentiebat prae ea, quam sibi Medices germani pietate et bonis
        <lb/>moribus vendicarant. Erat autem et ipse, id quod Pactiis omnibus peculiare
        <lb/>fuit, supra quam dici potest, ad excandescentiam proclivis.</p>
        <p n="15">[15] Statura
        <lb/>fuit brevi, gracili corpusculo, colore sublivido, candida coma, cuius
        <lb/>et in cultu nimium ferebatur occupatus. Is vero eius corporis vultusque
        <lb/>habitus, ii gestus erant, ut facile intelligeres hominis incredibilem insolentiam,
        <pb n="50"/>
        <lb/>quam tamen ipse primis maxime congressibus magnopere obtegere
        <lb/>conabatur, neque id satis ex sententia succedebat. Sanguinarius praeterea
        <lb/>homo erat et qui, dum rem quamcunque is animo volveret
        <lb/>expeditum iret, nullo honestatis, nullo religionis, nullo famae aut nominis
        <lb/>respectu detineretur.</p>
        <lb/>
        <p n="16">[16] Iacobus deinde Salviatus, homo ad captandos hominum animos
        <lb/>maxime factus: semper is arridere in os omnibus, laute omnes accipere,
        <lb/>scortis et comessationibus intentus agere; mercaturae tamen et studiosus
        <lb/>et gnarus ferebatur.</p>
        <lb/>
        <p n="17">[17] In his erat et Iacobus tertius, Poggii illius eloquentissimi viri filius.
        <lb/>Hic et ob angustiam rei familiaris aesque alienum, quod grande conflaverat,
        <lb/>et ob ingenitam quandam sibi vanitatem, rerum novarum cupidus
        <lb/>erat.</p>
        <p n="18">[18] Eius praecipua in maledicendo virtus, in qua vel patrem, maledicentissimum
        <lb/>hominem, referebat. Semper ille aut principes insectari
        <lb/>passim, aut in mores hominum sine ullo discrimine invehi, aut cuiusque
        <lb/>docti scripta lacessere, nemini parcere. Ipse ex multa historiarum memoria 
        <lb/>magnaque loquendi copia mirifice superbus esse, eas omnibus circulis
        <lb/>coronisque, vel ad satietatem audientium, ingerere.</p>
        <lb/>
        <p n="19">[19]Patrimonium, quod ipsi amplum ex hereditate paterna obvenerat, totum
        <lb/>paucis annis profuderat, quare et egestate coactus Pactiis Salviatoque se
        <lb/>totum addixerat: erat enim, id quod semper fuerat, cuicunque emptori
        <lb/>venalis.</p>
        <p n="20">[20] Fuit in his et quartus Iacobus, archiepiscopi frater, omnino
        <lb/>vir obscurus ac sordidus; Bernardus praeterea Bandinus, perditus homo,
        <lb/>audax, impavidus, quem et ipsum dilapidata res familiaris in omne flagitium
        <lb/>praecipitem ageret.</p>
        <lb/>
        <p n="21">[21] Septem hi fuere cives, qui facinus susciperent. Additi his Iohannes
        <lb/>Baptista ex oppido Montesicco et Hieronymi comitis familia; Antonius
        <lb/>Volaterranus, quem vel patrium odium, vel facilis quaedam hominis
        <lb/>levisque ad obsequendum natura in facinus sollicitabat; Stephanus praeterea
        <lb/>sacerdos, Iacobi Pactii scriba, homo impudicus et male audiens
        <lb/>omni crimine, qui et in Iacobi domo haud satis honeste versari ferebatur:
        <lb/>eius enim unicam filiam adulterio conceptam litteras docebat.</p>
        <lb/>
        <p n="22">[22] Coniurationis huius et Renatum et Guilielmum Pactios non ignaros
        <lb/>fuisse compertum est. Guilielmus ipse Blancam Laurentii Medicis sororem
        <lb/>in matrimonium duxerat eque ea amplam iam sobolem susceperat,
        <pb n="52"/>
        <lb/>quare et duabus, quod dicitur, sellis sedere putabatur. Hic eius, quem
        <lb/>saepe dicimus, Francisci maior natu erat germanus.</p>
        <p n="23">[23] Renatus autem
        <lb/>ex Petro, equestris ordinis viro, Iacobi atque Antonii fratre, genitus, Guilielmi
        <lb/>et Francisci patruelis. Erat hic homo haud incallidus maximus odii
        <lb/>atque iniuriae dissimulator, animi vero maximi neque tamen audax, sed
        <lb/>qui rem maturius quamcunque is animo agitasset expeditum iret; tenax
        <lb/>idem et pecuniae avidus, quapropter et multitudini minime carus.</p>
        <lb/>
        <p n="24">[24] Cliens praeterea Guilielmi, Neapoleo Francesius, non ultimas partes in eo
        <lb/>negotio assumpserat.</p>
        <p n="25">[25] Interfuere ei facinori et nonnulli obscuriores,
        <lb/>partim ex archiepiscopi, partim ex familia Paetiorum. Hos inter et Brigliainus
        <lb/>quidam, homo extremae condicionis, et Nannes notarius pisanus
        <lb/>vir scelestus et factiosus.</p>
        <p n="26">[26] Sed qui ex peregrinis primas partes
        <lb/>susceperat, is erat, quem diximus, Iohannes Baptista, Hieronymi familiaris.
		    <lb/>Hic rem totam, biennium iam ante agitatam, in quintum kalendas
        <lb/>Maias anni a Christiana salute octavi et septuagesimi supra mille et quadringentos
        <lb/>inque ipsum Dominicum ante Ascensionem diem reiecerat.
		    <lb/>Erat is magni vir ingenii, multi consilii et sagacis animi, ad obeundas res
        <lb/>maxime dexter, neque vero in iis non saepe exercitatus. Magnam in eo
        <lb/>fidem Salviatus, magnam coniurati omnes habuerant.</p>
        <lb/>
        <p n="27">[27] Res ipsa iam postulat uti coniurationis consilium explicemus. Medicum
        <lb/>familia cum plerisque in rebus splendida semper magnificentissimaque
        <lb/>est, tum vel maxime in claris hospitibus accipiendis. Nemo
        <lb/>unquam vir clarus aut Florentiam aut Florentinum agrum petiit, in quem
        <lb/>non illa domus hoc magnificentiae genere usa sit.</p>
        <p n="28">[28] Cum igitur in suburbano
        <lb/>illo Iacobi rure, ubi supra coniurationem factam ostendimus,
        <lb/>Raphael forte cardinalis, ex Hieronymi comitis sorore natus, haud multo
        <lb/>antea divertisset, hanc tanti facinoris ansam coniurati occupant.</p>
        <lb/>
        <p n="29">[29] Nuntiant cardinalis nomine geminis fratribus uti se Fesulis, quae ipsorum
        <lb/>suburbana villa est, accipiant. Eo Laurentius atque egomet cum
        <lb/>puero Petro, Laurentii filio, accedimus; Iulianus, quod valitudine impediretur,
        <lb/>domi restitit: id quod rem in ipsum, quem diximus, diem distulit.</p>
        <lb/>
        <p n="30">[30] Iterum familiarius homini nuntiant cupere cardinalem et
        <lb/>Florentiae convivio accipi, urbanae domus ornamenta, vestem, aulaea,
        <lb/>gemmas, argentum, pretiosam omnem supellectilem inspicere. Nullum
        <lb/>optimi iuvenes dolum suspicantur: domum parant, ornamenta depromunt,
        <lb/>vestem explicant, argentum, signa, toreumata in propatulo collocant,
        <pb n="54"/>
        <lb/>producunt gemmas in promptuarium; magnificentissime convivium
        <lb/>apparatur.</p>
        <lb/>
        <p n="31">[31] Ecce tibi ante tempus coniuratorum manus scitantur ubi Laurentius,
        <lb/>ubi Iulianus. Discunt in templo divae Reparatae esse ambos: eo
        <lb/>contendunt.</p>
        <p n="32">[32] Cardinalis in suggestum chori de more subducitur,
        <lb/>dumque Eucharistiae mysteria celebrantur, archiepiscopus cum Iacobo
        <lb/>Poggio et duobus Iacobis Salviatis aliisque nonnullis comitibus in curiam
        <lb/>contendit, uti dominos florentinos arce deturbet, ipse curiam occupet.
        <lb/>Reliqui in templo ad facinus obeundum remanent.</p>
        <p n="33">[33] Destinatus ad
        <lb/>Laurentii caedem, Iohannes Baptista negotium detractarat, Antonius Volaterranus
        <lb/>Stephanusque susceperant; reliqui in Iulianum tendebant.</p>
        <lb/>
        <p n="34">[34] Ibi primum peracta sacerdotis communicatione, signo dato, Bernardus
        <lb/>Bandinus, Franciscus Paetius aliique ex coniuratis, orbe facto, Iulianum
        <lb/>circumdant. Princeps Bandinus, ense per pectus adacto, iuvenem
        <lb/>transverberat. Ille moribundus aliquot passus fugitare, insequi illi. Iuvenis,
        <lb/>deficiente spiritu, terrae concidit; iacentem Franciscus, repetito saepe
        <lb/>ictu, pugione traiicit. Ita pium iuvenem neci dedunt. Qui Iulianum sequebatur
        <lb/>famulus, terrore exanimatus, in latebras se turpiter coniecerat.</p>
        <lb/>
        <p n="35">[35] Interim et Laurentium delecti sicarii invadunt, ac primo quidem
        <lb/>Antonius manum sinistro eius humero iniicit, ictum in iugulum destinat.
        <lb/>Ille imperterritus humeralem amictum exuit laevoque advolvit brachio,
        <lb/>simul gladium vagina liberat; uno tamen ictu petitur, nam, dum sese expedit,
        <lb/>vulnus in collo accipit.</p>
        <p n="36">[36] Mox se homo acer et animosus stricto
        <lb/>gladiolo ad sicarios vertere, circumspectare se caute et tueri. Illi exterriti
        <lb/>fugam capiunt, neque vero segnis in eo tuendo Andreae et Laurentii Cavalcantis,
        <lb/>quibus ille pedissequis utebatur, opera fuit; Cavalcantes brachium
        <lb/>vulneratur, Andreas integer superat.</p>
        <lb/>
        <p n="37">[37] Videre erat tumultuantem populum, viros mulieresque, sacerdotes,
        <lb/>pueros, fugitantes passim quo pedes vocarent. Omnia fremitu
        <lb/>plena et gemitu, nihil exaudiri tamen expressae vocis: fuere et qui crederent
        <lb/>templum corruere.</p>
        <p n="38">[38] Qui Iulianum trucidarat, Bernardus Bandinus,
        <lb/>non contentus suis partibus, ad Laurentium contendit. Ille se
        <lb/>commodum cum paucis in sacrarium coniecerat. Bandinus ob iter Franciscum 
        <lb/>Norium, prudentem virum et mercaturis Medicae familiae praefectum,
        <pb n="56"/>
        <lb/>ense per stomachum adacto, uno vulnere perimit. Eius cadaver
        <lb/>spirans adhuc idem in sacrarium, quo se Laurentius receperat, invectum
        <lb/>est.</p>
        <p n="39">[39] Tum ego, qui eodem me contuleram, aliique nonnulli fores, quae
        <lb/>aheneae sunt, occludimus: ita periculum, quod a Bandino ingrueret, propulsavimus.
        <lb/>Dum fores servamus, trepidare intus alii, de Laurentii vulnere 
        <lb/>solliciti esse. Ibi Antonius Rodulphus, Iacobi filius, egregius
        <lb/>adolescens, Laurentii vulnus exugere.</p>
        <p n="40">[40] Ipse nullam suae salutis rationem
        <lb/>ducere, sed rogitare continenter ecquid Iulianus valeat; interdum
        <lb/>vero et indignabundus minitari querique quod a quibus minime aequum
        <lb/>fuerat sua vita peteretur.</p>
        <p n="41">[41] Continuo iuvenum globus, qui Medicae
        <lb/>domui fidi essent, ad sacrarii fores cum telis constipantur. Clamant unanimes
        <lb/>amicos sese et necessarios: exeat, exeat Laurentius, antequam adversa
        <lb/>factio robur capiat! Nos trepidi intus ambigere hostes an amici
        <lb/>forent, rogitare tamen an incolumis Iulianus. Ipsi ad ea nihil respondere.</p>
        <lb/>
        <p n="42">[42] Tum Sigismundus Stupha, egregius iuvenis et qui Laurentio iam inde
        <lb/>a puero miro amore, mira pietate esset coniunctus, scalas ascendit, speculam,
        <lb/>quae in templum despiceret, ubi et organa essent musica, festinans
        <lb/>petit, facinus continuo ex Iuliani cadavere, quod prostratum viderat,
        <lb/>intelligit. Qui pro foribus astabant videt esse amicos; iubet aperiri. Illi
        <lb/>frequentes Laurentium in armatorum globum accipiunt, domum per dispendia,
        <lb/>ne in Iuliani cadaver incideret, perducunt.</p>
        <lb/>
        <p n="43">[43] Ego recta domum perrexi Iulianumque multis confectum vulneribus,
        <lb/>multo cruore foedatum miserabiliter iacentem offendi. Ibi titubans
        <lb/>et prae doloris magnitudine vix satis animi compos, a quibusdam amicis
        <lb/>sublevatus, domumque sum deductus.</p>
        <p n="44">[44] Omnia ibi armatorum plena
        <lb/>erant, omnia faventium clamoribus personabant, strepitu et vocibus tectum
        <lb/>omne resultabat. Videres pueros, senes, iuvenes, sacros ac prophanos
        <lb/>viros arma capere, domum Medicam quasi publicam omnium
        <lb/>salutem defensare.</p>
        <lb/>
        <p n="45">[45] Interim pisanus praesul Caesarem Petrucium, vexilliferum, quod
        <lb/>aiunt, iustitiae, remotis arbitris, in colloquium vocat, eo consilio, ut hominem 
        <lb/>trucidet: velle se ait nonnulla pontificis referre nomine.</p>
        <p n="46">[46] Quidam
        <lb/>ex Perusinis proscriptis, qui hominem facinoris conscii in curiam
        <lb/>comitabantur, in publici cubiculum scribae se coniciunt, uti locum idoneum
        <pb n="58"/>
        <lb/>teneant; fores concludunt cubiculi, neque eas, ubi res postulat, aperire
        <lb/>queunt: ita neque sibi neque suis auxilio esse.</p>
        <p n="47">[47] At Caesar, ubi titubantem
        <lb/>Salviatum contemplatur, dolum suspicatus, lictores ad arma
        <lb/>concitat. Salviatus metu perturbatus e cubiculo se proripit. Ille in Iacobum
        <lb/>Poggii filium incidit eumque, ut est homo ingentis animi, capillo
        <lb/>correptum humi deturbat custodibusque servandum mandat; mox ad
        <lb/>summam turrim cum dominorum manu festinus evadit.</p>
        <p n="48">[48] Ibi, quantum
        <lb/>in se est, correpto e culina veru (nam id ei telum metus atque ira obtulerant),
        <lb/>fores tuetur, suam atque publicam salutem acriter defensat.
        <lb/>Idem alii pro se quisque viriliter agunt.</p>
        <p n="49">[49] Crebrae in Florentina curia
        <lb/>sunt ianuae: eae a lictoribus occlusae, capita coniuratorum separant. Ita
        <lb/>illi in multos diducti rivulos impetum perdunt. Interea omnis curia intus
        <lb/>fremere, pauci ex civibus eo convenire.</p>
        <lb/>
        <p n="50">[50] Iacobus autem Paetius, ubi spem Laurentii necandi se fefellisse
        <lb/>intellexit, haud ignarus quantum sceleris in se admisisset, utraque palma
        <lb/>suam ipse faciem caeciderat; mox, dum se domum e templo corriperet,
        <lb/>ad terram prae angustia collapsus est.</p>
        <p n="51">[51] Tandem, ubi rem in angusto
        <lb/>esse videt, fortunam tentare aggressus, cum paucis ex necessariis recta in
        <lb/>forum contendit, populum ad arma convocat. Nihil succedere illi, verum
        <lb/>omnes hominem scelestum et tum prae formidine vix sonum vocis qui
        <lb/>exaudiretur erumpentem, contemptui habere facinusque detestari. Is, libi
        <lb/>nihil in populo auxilii videt, trepidare animoque destitui.</p>
        <p n="52">[52] Qui in summam
        <lb/>curiae arcem receperant se, saxa ingentia telaque in Iacobum iaculantur.
        <lb/>Homo pavitans domum se refert. Eodem et Franciscus, acceptis
        <lb/>in eo tumultu gravibus vulneribus, repente confugerat.</p>
        <lb/>
        <p n="53">[53] Interim Laurentiani curiam recipiunt; Perusini, effracto ostio,
        <lb/>trucidantur. Tum et in reliquos saevitum; Iacobum Poggii e fenestris suspendunt.
        <lb/>Cardinalem comprehensum magno praesidio in curiam subsucunt
        <lb/>aegreque hominem a populi impetu tuentur. Qui eum assectari
        <lb/>consueverant, plerique a plebe occisi.</p>
        <p n="54">[54] Omnia direpta, cadavera ipsa
        <lb/>foede lacerata: iam ante Laurentii fores caput humanum lanceae praefixum,
        <lb/>iam humeri partem attulerant. Nihil tum magis undique exaudiri
        <pb n="60"/>
        <lb/>quam populi voces «Pilas, Pilas» (id enim Medicae familiae insigne est)
        <lb/>clamitantis.</p>
        <p n="55">[55] At Iacobus Paetius fuga sibi consulit: portam, quae ad
        <lb/>Crucis dicitur, cum armatorum manu petit, inde erumpit.</p>
        <lb/>
        <p n="56">[56] Interim ad Medicum aedes miro studio, miro favore populus confluere,
        <lb/>proditores ad supplicium flagitare, nulli maledicto, nullis minis
        <lb/>parcere, dum ad poenam sceleratos rapi cogerent.</p>
        <p n="57">[57] Ibi Iacobi Pactii
        <lb/>domus vix a direptione defensa; Franciscus nudus ac saucius a Petri Corsini
        <lb/>globo ad laqueum rapitur paene semivivus: non enim facile aut pronum
        <lb/>erat furenti populo temperare.</p>
        <lb/>
        <p n="58">[58] Mox et pisanus praesul ex eadem, qua et Franciscus Paetius fenestra
        <lb/>pendebat, supra ipsum exanimum corpus suspenditur. Cum deiiceretur
        <lb/>(id quod mirum quidem omnibus visum iri arbitror, nemini tamen
        <lb/>ignotum eo tempore extiterit), sive id casus aliquis sive rabies dederit,
        <lb/>ipsum illud Francisci cadaver dentibus invadit alteramque eius mamillam,
        <lb/>vel cum laqueo suffocatus est, apertis furialiter oculis, mordicus detinebat.
        <lb/>Post hunc et duo Iacobi ex Salviatorum familia laqueo guttur
        <lb/>vfranguntur.</p>
        <lb/>
        <p n="59">[59] Memini me tum venire in forum (nam domi quieta iam res erat)
        <lb/>ibique multa cadavera foede lacerata passim videre proiecta: multa in ea
        <lb/>populi ludibria, multae detestationes.</p>
        <p n="60">[60] Erat enim Medica domus multis
        <lb/>causis populo grata. Tum Iuliani caedem detestari omnes: indignum facinus
        <lb/>clamitare iuvenem egregium, delitias florentinae iuventutis, per
        <lb/>scelus, per dolum ac proditionem a quibus minime oportuit interemptum,
        <lb/>familiam impotentem ac sacrilegam, diis hominibusque infestam,
        <lb/>tantum facinus perpetrasse.</p>
        <p n="61">[61] Stimulabat plebem et memoria recens
        <lb/>eius virtutis. Nam, cum paucis ante annis equestre illud cataphractorum
        <lb/>equitum certamen celebraretur, mira virtus Iuliani extiterat palmamque
        <lb/>et spolia domum reportaverat: quae res magnopere vulgi animos conciliat.
        <lb/>Ad haec et facinoris indignitas accedebat; neque enim quicquam tam
        <lb/>scelestum dici aut excogitari poterat, quod huius atrocitatem sceleris
        <lb/>adaequaret.</p>
        <p n="62">[62] Fremebant omnes iuvenem pium, innocentem, in templo,
        <lb/>inter aras et sacra crudeliter trucidatum, violatum hospitium, violata
        <lb/>sacra, pollutum humano sanguine templum; ipsum autem Laurentium, in
        <lb/>quem unum Florentina omnis res publica recumberet, ipsum illum Laurentium,
        <pb n="62"/>
        <lb/>in quo spes omnes opesque populi sitae forent, ferro petitum, id
        <lb/>vero indignissimum clamitabant.</p>
        <lb/>
        <p n="63">[63] Iam ex omnibus municipiis, ut quaeque urbi viciniora essent,
        <lb/>magna vis armatorum in forum, in trivia, in Medicam praecipue domum
        <lb/>confluere, ostentare pro se quisque suum studium; cives catervatim cum
        <lb/>liberis et clientibus polliceri suam operam, suas vires atque opes; omnes
        <lb/>ex uno Laurentio et publicam et privatam pendere ipsorum salutem dictitare.
        <lb/>Videre erat continuos aliquot dies undique in domum Laurentianam
        <lb/>arma convehi, importari carnes et panes quaeque essent victui
        <lb/>oportuna.</p>
        <p n="64">[64] Ipse Laurentius non vulnere, non metu, non dolore, quem
        <lb/>ex fratris nece maximum ceperat, impediri quo minus rebus suis prospiceret:
        <lb/>prehensare cives omnis, gratiam se singulis habere, ipsis omnibus
        <lb/>suam dicere salutem referre acceptam; populo sese de ipsius salute anxio
        <lb/>non nunquam e fenestris ostentare. Ibi acclamare omnis populus, manus
        <lb/>ad caelum tollere, gratari eius saluti, exultare gaudio. Ipse rebus omnibus
        <lb/>intentus agere, neque animo neque consilio destitui.</p>
        <lb/>
        <p n="65">[65] Dum haec aguntur, nuntiatum Iohannem Franciscum Tollentinatem,
        <lb/>Fori Cornelii praefectum, cum delecta equitum manu in nostrum
        <lb/>agrum ex ipsis Fori Cornelii finibus irrupisse; idem mox et Tifematem fecisse
        <lb/>Laurentium, qua parte Senensium fines Florentinum disterminant
        <lb/>agrum, multorum nuntiis litterisque admonemur: tum utrumque, a nostris
        <lb/>pulsum, domum suam recepisse se.</p>
        <p n="66">[66] Nocte atra vigiliae per urbem
        <lb/>dispositae, domus Laurentiana diligenter custodita, stationes armatorum
        <lb/>in quadriviis, in foro, tota urbe.</p>
        <p n="67">[67] Postridie eius diei Iohannes Bentivolius,
        <lb/>Bononiensis eques suaeque princeps rei publicae, vir multis officiis
        <lb/>familiae Medicum coniunctissimus, in Mugellanum cum aliquot
        <lb/>equitum turmis multisque peditum cohortibus auxilio venerat, iamque
        <lb/>tota urbs peditibus expleri coepta.</p>
        <p n="68">[68] Sed veriti Octoviri, nequid milites
        <lb/>praedae avidi tumultuarentur, delectis qui custodiae urbis praeessent,
        <lb/>reliquos, ut primum in urbem venerant, suam quemque domum, aut sicubi
        <lb/>usu fore decernerent, regredi iubent.</p>
        <lb/>
        <p n="69">[69] Renatus interim Paetius, qui pridie eius diei, quo facinus gestum
        <lb/>est, in villam Mugellanam se receperat ibique milites cogebat, cum duobus 
        <pb n="64"/>
        <lb/>fratribus Iohanne et Nicolao captivus ducitur. Guilielmi ac Francisci
        <lb/>frater, Iohannes Paetius, in horto quodam suae domui contiguo deprehenditur.</p>
        <lb/>
        <p n="70">[70] Qui Iacobum sequuti sunt, ab omnibus iam destitutum in
        <lb/>Castaneo vico comprehendunt. Qui primus hominem assequutus est, is
        <lb/>fuit Alexander quidam agricola, annis plurimum viginti natus. Ipse homini
        <lb/>manum iniicit, at Iacobus, septem prolatis aureis, obsecrare rusticum
        <lb/>incipit uti se neci dedat, neque vero id homini persuadet. Ut vero magis
        <lb/>hoc magisque precibus contendit, a fratre Alexandri scipione verberatur.
        <lb/>Tum intellexit homo pavidus verum esse quod dicitur: ducunt volentem
        <lb/>fata, nolentem trahunt.</p>
        <p n="71">[71] Ibi Florentiam cum praesidio Octovirorum,
        <lb/>ne a plebe laniaretur, in curiam perlatus, expressa nullo tormento totius
        <lb/>facinoris confessione, paucis post horis laqueo poenas luit. Hic homo iam
        <lb/>leto vicinus, haud quaquam sui illius rabidi furiosique ingenii obliviscitur:
        <lb/>manes suos adverso daemoni dedere se clamat.</p>
        <p n="72">[72] Post eum et de Renato
        <lb/>supplicium sumptum; reliqui fratres in vincula coniecti. Eorum minimus
        <lb/>natu Galeottus, impubis adhuc, muliebri stola amictus, fugam
        <lb/>trepidus moliebatur: ibi agnitus in eundem carcerem coniicitur, eodemque
        <lb/>haud multo post et Andream Pactium, Renati fratrem, ex fuga
        <lb/>retractum obtrudunt.</p>
        <lb/>
        <p n="73">[73] Bandinus fugitans in Tifernatem incidit, a quo in aciem receptus
        <lb/>Senas pervasit. Neapoleo, a Petro Vespuccio equite adiutus, fuga sibi
        <lb/>consuluit. Aliquot post dies et de Iohanne Baptista supplicium sumptum.</p>
        <lb/>
        <p n="74">[74] Qui Laurentium percusserat, Antonius Volaterranus, et Stephanus in
        <lb/>Florentina abbatia aliquot dies latuere. Id ubi rescitum, continuo gregatim
        <lb/>eo populus convolat vixque ab ipsis monachis, quod religione prohibiti
        <lb/>non eos indicassent, manum abstinent. Arreptos sicarios foede
        <lb/>lacerant. Ibi demum, mutilato naso, truncis auribus, multis colaphis contusi,
        <lb/>ad laqueum post confessionem sceleris rapiuntur.</p>
        <p n="75">[75] Praemia
        <lb/>deinde publice his decreta ac per praeconem denuntiata qui Bandinum
        <lb/>et Neapoleonem aut occiderent aut viventis agerent captivos.</p>
        <p n="76">[76] Guilielmus
        <lb/>Paetius, qui affinitate fretus in Laurentianam domum confugerat,
        <lb/>una cum liberis cis vigesimum trans quintum ab urbe lapidem
        <lb/>proscribitur.</p>
        <lb/>
        <p n="77">[77] Ubi rescitum est a Petro Vespuccio Neapoleonem adiutum, continuo
        <lb/>et ipsum capiunt. Hic iam inde a pueritia bona paterna dilapidaverat,
        <pb n="66"/>
        <lb/>quare et hereditatis iure parentis testamento mox cecidit. Domi
        <lb/>erat illi summa inopia, foris grande aes alienum, quamobrem et praesenti
        <lb/>re publica offendebatur et rerum novarum cupiens erat.</p>
        <p n="78">[78] Atque is,
        <lb/>ut primum Iuliani caedes transacta, coepit, ut erant hominis subita ac repentina
        <lb/>consilia, Paetiorum facinus verbis attollere. Mox, ut omnem populum,
        <lb/>omnes cives vidit a Laurentio stare, confestim se ad diripiendam
        <lb/>Paetiorum domum corripuit, nactusque praedae inhiantis milites, parum
        <lb/>abfuit, nisi Petrus Corsinus, egregius iuvenis, eius ferociae occurrisset,
        <lb/>quin civitatem omnem, sacra prophana omnia in summum periculum adduceret:
        <lb/>adeo homo praeceps et furiosus populum militesque omnes ad
        <lb/>praedam animaverat. Demum et ipse in carcerem coniectus et Marcus filius
        <lb/>ad quintum ab urbe lapidem proscriptus.</p>
        <p n="79">[79] Multae praeterea insequutae
        <lb/>caedes atque omnes conscii partim caesi, partim in vinculis
        <lb/>habiti aut proscripti sunt.</p>
        <p n="80">[80] Romae ubi nuntiatum est, maximus dolor,
        <lb/>multae undique legationes, mira omnium de Laurentii incolumitate exultatio.</p>
        <lb/>
        <p n="81">[81] Funus Iuliano magnifice ductum et iusta manibus in divi Laurentii
        <lb/>templo persoluta. Pleraque iuventus vestem mutavit. Ipse undeviginti
        <lb/>vulneribus perfossus erat. Annis vixerat quinque et viginti.</p>
        <lb/>
        <p n="82">[82] Paucis post diebus, cum iuges pluviae essent insequutae, repente
        <lb/>ex omnibus agris magna vis hominum in urbem confluit. Nefas esse clamitant
        <lb/>Iacobi Pactii cadaver in sacro conditum: ideo tam diu perpluisse,
        <lb/>quod hominem scelestum et qui ne in morte quidem religionis ullam aut
        <lb/>Dei rationem habuerit contra ius fasque in templo condiderint; officere
        <lb/>id, quae rusticorum vetus est superstitio, lactentibus adhuc frumentis.
        <lb/>Idem et populus omnis, ut in tali re assolet, passim dictitare. Tum ad
        <lb/>ipsum sepulcri locum conveniunt frequentes, erutum cadaver in pomerio
        <lb/>defodiunt.</p>
        <p n="83">[83] Postridie eius diei, id quod monstri simile visum est, puerorum
        <lb/>ingens multitudo, velut quibusdam furiarum arcanis facibus accensa,
        <lb/>conditum rursus cadaver effodiunt; prohibentem nescio quem
        <lb/>parum abfuit quin lapidibus necarent.</p>
        <p n="84">[84] Tum quo fuerat suffocatus laqueo
        <lb/>apprehendunt multisque conviciis ac ludibriis per omnes urbis vicos
        <pb n="68"/>
        <lb/>passim raptant. Hic alii per ridiculum praeeuntes decedere via obvios iubere,
        <lb/>quod se equitem insignem dicerent adducere; alii baculis stimulisque
        <lb/>increpitantes monere hominem, ne praestolantibus se in foro civibus
        <lb/>esset in mora. Mox ad suas adductum aedes ostium capite pulsare subigunt,
        <lb/>simul exclamant ecquis intus sit, ecquis redeuntem magno comitatu
        <lb/>dominum excipiat.</p>
        <p n="85">[85] In forum venire prohibiti, ad Arni fluvium
        <lb/>contendunt eoque cadaver abiciunt. Id cum supernataret, magna vis rusticorum
        <lb/>convicia fundentes subsequebantur; unde et quidam non irridicule
        <lb/>dixisse fertur fuisse illi omnia ex sententia successura, si quem
        <lb/>extinctus habuit populi comitatum et vivens habuisset.</p>
        <lb/>
        <p n="86">[86] Ex hac tanta rerum commutatione saepe ego de humanae fortunae
        <lb/>instabilitate sum admonitus maximeque admiratus incredibilem omnium
        <lb/>de Iuliani interitu dolorem. Cuius quae forma corporis, qui ve
        <lb/>habitus, qui mores fuerint, paucis perstringam.</p>
        <p n="87">[87] Statura fuit procera,
        <lb/>quadrato corpore, magno et prominenti pectore, teretibus ac musculosis
        <lb/>brachiis, validis articulis, compressa alvo, amplis femoribus, suris aliquanto
        <lb/>plenioribus, vegetis oculis, acri visu, subnigro colore, multa coma,
        <lb/>capillo nigro et promisso atque in occiput a fronte reiecto.</p>
        <p n="88">[88] Equitandi
        <lb/>iaculandique gnarus, saltu et palaestra excellens, venatu mirum in modum
        <lb/>delectari solitus. Magni animi et maximae constantiae, religionis et bonorum
        <lb/>morum cultor, picturam maxime amplectebatur et musicam atque
        <lb/>omne munditiarum genus. Ingenio erat ad poesim non inepto: scripsit
        <lb/>nonnulla ethrusca carmina, mire gravia et sententiarum plena; amatoria
        <lb/>carmina libens lectitabat.</p>
        <p n="89">[89] Et facundus erat et prudens, minime tamen
        <lb/>promptus, idem et urbanitatum mirus amator et ipse non inurbanus.
        <lb/>Mendaces magnopere oderat et iniuriarum memores. In cultu corporis
        <lb/>mediocris, mire vero et elegans et lautus. Obsequii erat multi, multae humanitatis,
        <lb/>mirae in fratrem observantiae, magni roboris et virtutis.</p>
        <p n="90">[90]
        <lb/>Haec illum atque alia carum populo, carum suis, dum vixit, reddebant;
        <lb/>haec eadem nobis omnibus luctuosam egregii iuvenis atque acerbissimam
        <lb/>memoriam relinquunt. Deum tamen optimum maximumque, ne prohibeat
        <lb/>precamur hunc saltem everso iuvenem succurrere saeclo.</p>
        <pb n="70"/>
      </div>
      <div>
        <lg>
          <head>In Salviatum</head>
          <l n="1">«Quid tam, furca, doles, laqueus cum gestiat?» «Heu, heu,</l>
          <l n="2">Salviatum eripuit celsa fenestra meum».</l>
        </lg>
      </div>
      <div>
        <lg>
          <head>In eundem</head>
          <l n="1">Salviatus mitrae sceleratus honore superbit:</l>
          <l n="2">Et quemquam caelo credimus esse Deum?</l>
          <l n="3">Scilicet hoc scelera, hoc artes meruere nefandae.</l>
          <l n="4">At laqueo en pendet: estis, io, Superi!</l>
        </lg>
      </div>
      <div>
        <lg>
          <head>In eundem</head>
          <l n="1">Et laqueum et gestans rutilum Fortuna galerum,</l>
          <l n="2">«Utrum, inquit, mavis accipe, Salviate».</l>
          <l n="3">Respondit: «Sat mitra caput decet». Ipsa, quid inde</l>
          <l n="4">Conveniat collo, tu quoque caeca vides.</l>
        </lg>
      </div>
    </body>
  </text>
</TEI>
