<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Nicolaus de Rocca clericus</author>
				<respStmt>
					<resp key="print_editor">Edizione critica a stampa a cura di</resp>
					<name>F. Delle Donne</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="7902" unit="words">Parole: 7902</measure>
				<measure quantity="49465" unit="characters_without_spaces">Caratteri (spazi esclusi): 49465</measure>
				<measure quantity="56592" unit="characters_witht_spaces">Caratteri (spazi inclusi): 56592</measure>
			</extent>
			<publicationStmt>
				<publisher>ALIM</publisher>
				<date when-iso="2013-08-16">16/08/2013</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Tipo: </note>
				<note>Note: Parole: 8037&#13;
Caratteri (spazi esclusi): 49766&#13;
&lt; &gt; indica integrazione&#13;
[...] indica lacuna&#13;
VA</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Nicola da Rocca</author>
						<title level="m">Epistolae</title>
						<editor>F. Delle Donne</editor>
						<imprint>
							<publisher>SISMEL. Edizioni del Galluzzo</publisher>
							<pubPlace>Firenze</pubPlace>
							<date>2003</date>
							<biblScope unit="page">95-149</biblScope>
						</imprint>
					</monogr>
					<series>
						<title level="s">Edizione nazionale dei testi mediolatini</title>
                                                <biblScope unit="volume">9</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok. Non capisco solo la situazione sulle pagine 107/108. Sono due lettere, o una?</item></list></change>
		</revisionDesc>
	</teiHeader>

<text>
	<body>
		<pb n="95"/>
		<div>
			<head type="salutatio"><lb/>… et … fratribus, Nicolaus de Rocca clericus cum solaminis oblatione
			<lb/>salutem.</head>
			<p><lb/>Genitoris vestri meis nuper auditibus ex relationis singularis occursibus
				<lb/>denuntiata translatio in amaritudinis horrida monumenta me transtulit
				<lb/>et in me pacis intrinsece munimenta percussit, dum dolendam caritatis
				<lb/>defalcata materia peremptorii tradit accidentis effigiem, et curarum,
				<lb/>forsan aucta sub facie diminutionis, occasio demonstratur. Sane doleo,
				<lb/>quod dolus mortis morsus, vobis enixe dispendium, patris in vobis vacuavit
				<lb/>officium et cum, dum parentis ymago subsisteret, feliciter ageret negotiatio
				<lb/>filiorum, iam unitatis occubitu, concordi ternario diminuto, cure
				<pb n="96"/>
				<lb/>succedit binitas, quam sub unitatis amore trinitas levius fortassis et cautius
				<lb/>substinebat. Rursus vobis et mihi revera condoleo, qui eum, quasi
				<lb/>numero filiationis adiectus, patrem rebar ingenitus et, eum patrem honore
				<lb/>denominans, agebam sub speculo caritatis votum ad ipsum quodammodo
				<lb/>genitivi. Verum cum agatur sors hominum in incertum et pater ipse
				<lb/>laborum cesserit detrimentis, vos vobis queso sobria consolatione consulere
				<lb/>nec innovare lacrimis funera mortui, sed viventem in secula pro mortuo
				<lb/>gratiam exorare, Cui qui moriuntur et excidunt vivunt eternaliter et resurgunt.
				<lb/>Et cum moris sit mortuis vivos propinquitatis estimatione succedere
				<lb/>ac numerum casuum viventes interea suscitare, me, volo, vobis in fratrem
				<lb/>sumite ac locum vobiscum amodo tenere tertium estimate, ut una sit
				<lb/>vobis et mihi semper caritas, unus amor. Sed illud habeo ad vos in orationis
				<lb/>textura precipuum, ut cum non caro dumtaxat, sed perfectio debite
				<lb/>caritatis nomen fratrum, sub votorum compta temperie et unanimitatis
				<lb/>convenientia, in fratribus fateatur. In illam oro semper in omnibus dirigatis,
				<lb/>ex opere unionis, concordiam voluntates, in unum vitam, sicut olim,
				<lb/>ducendo domesticam et rem communem ut propriam observando, quod
				<lb/>ego fratris nomen a vobis proinde adoptare commonear, in quo vobis aliquando
				<lb/>forte poterit complacere. Ad quod vos, domine B., quem spiritus
				<lb/>agit cum etate maturior, affectu maxime deprecationis invito, ut sic maturitatis
				<lb/>ex vite regula placida in vobis eluceat habitudo, quod in me circa
				<lb/>vos opinionis obvie triangulum non inspectem. Volo namque ut tu, F., fratrem
				<lb/>tuum patrem existimans, tam cura omnium, quam honore ipsius,
				<lb/>sicut me umquam diligis, votum semper in omnibus et vivendi regulam
				<lb/>imiteris. Ad hec, cum una vobis suis honoranda meritis domina …, non
				<lb/>matrona remanserit, immo mater, utrumque deprecor, utrumque contestor
				<lb/>et obnixius interpello, quatenus illo sibi honoris nutu efficaciter deferatis,
				<lb/>illa apud vos gaudeat caritate, qua, patre utinam vestro superstite, letaretur,
				<lb/>cum id vobis vocem honoris adaugeat et amor id exigat patruelis. Ego
				<lb/>enim ipsam in matrem mihi habere propono dum fuero et filialem ad eam
				<lb/>gerere caritatem. Et cum nunc Romana vacet ecclesia, propter quod omnes
				<lb/>inutiliter, immo dampnose potius, in curia moram agunt, providi, si,
				<pb n="97"/>
				<lb/>sicut credo, ecclesie domini provisio differatur, in isto ieiunio vos videre si
				<lb/>potero, ut negotiis communibus minus bene vagantibus simul utilius disponamus.
				<lb/>Ex quo volo et rogo, dum mihi conveniens extimo et expediens
				<lb/>deprehendo, ut aliquid de anno instanti de redditibus magis ad extalium
				<lb/>non tradatur, quam erunt victualia communibus usibus oportuna. Rogo
				<lb/>etiam ut circa curam equi mei, curam propensius impendatis. Ita quod si
				<lb/>eum me ad adventum meum habere fortassis oporteat et duxero requirendum,
			<lb/>ipsum habere valeam sicut vobis duxero tractu temporis nuntiandum.</p>
			<lb/>
		</div>
		<div>
			<head type="salutatio"><lb/>Domino reverendo et benefactori suo Iordano cardinali, clericorum
			<lb/>suorum minimus Nicolaus de Rocca cum subiectionis voto se ipsum.</head>
			<p><lb/>Innumeris circunventus angustiis ex obitu quondam avunculi mei,
				<lb/>quem – dum considero Iob sedentem in sterquilinio, Iohannem exurientem
				<lb/>in heremo, succumbentem Herodis gladio et Christum in cruce pendentem,
				<lb/>nichil est mihi tam asperum, tam amarum quod mihi protinus
				<lb/>non dulcescat – mihi mors insidiosa subripuit. Nichil in mente fere, dum
				<pb n="98"/>
				<lb/>cogito, quid scribam vel loquar invenio; nil mihi dum revolvo turbate dispositionis
				<lb/>intrinseca, quid inveniam preparatur. Posuit namque me Dominus,
				<lb/>manus cuius in gravitate me tetigit, quasi calamum radice iam
				<lb/>tenuem, et velut arundinem trepidantem, cuius flatus imperium aggravavit,
				<lb/>dum in dimissis mihi parvulis, quos sub onere pupillari – pubertas nescia
				<lb/>secum stare conveniret – videns, merore percutior, et perplexus officiosa
				<lb/>confodior passione. Profecto cum humane felicitatis asperitas me,
				<lb/>velut hostem, valida persecutione pupugerit et carnem meam, usque ad
				<lb/>animam transiens, vulneraverit, nisi, pater, spiritum in speculo vestre
				<lb/>benignitatis attraherem, nisi in spe vestri solaminis respirarem, tanquam
				<lb/>vagus et confractus obruerem, et, velut in lubrico pes errans obliquansque
				<lb/>dilabitur, desilirem. Queso itaque, benefactor et domine, manus meas solutas
				<lb/>irritamento fortuito compago solite compassionis et gratie vestre confibulet
				<lb/>et confirmet mee pusillanimitatis occiduum, vestre gratia voluntatis.
				<lb/>Et cum rerum laboriosa susceptio, que mihi ex novitate casus incubuit, me
				<lb/>tamdiu retardaverit, more diutine, supplico, patientia vestre benignitatis
				<lb/>indulgeat. Et, si placet, in me squalentem animum, litteris vestris mihi
				<lb/>felicitatem vestri status agentibus, per … latorem presentium, roboretis.
				<lb/>Ego vero, pupillorum meorum negotiis ordinatis, quos vestre protectionis
			<lb/>auxilio dedicavi, nedum nutricis mee, officium vestre repetam mansionis.</p>
		</div>
		<pb n="99"/>
		<div>
			<head type="salutatio"><lb/>Nobili viro … cognato et …, uxori eius, sorori suis Nicolaus de Rocca
			<lb/>salutem et amorem.</head>
			<p><lb/>Credebam vos mores novos cum tempore in melius induisse, ut nequaquam
				<lb/>delectaret vos, me more solito absente, silentium, sed saltem mihi
				<pb n="100"/>
				<lb/>domestica litteris notaretis. Sed video quod clausit Dominus ora vestra,
				<lb/>dum nec super negotiis meis ipsorum partium et fratrum puerorum meorum
				<lb/>aliquid mihi descriptio vestra disseruit, nec de statu vestro condescendistis
				<lb/>mihi hucusque aliquid nuntiare. Sane non indigne conicio me
				<lb/>deceptum, quod tam super meis quam fratrum meorum negotiis frustra
				<lb/>vobis confisus incubui, cum sub negligentia vestra, sicut credo, depereant,
				<lb/>et status ipsorum sub vestra incuria depravetur. Puto namque sic negotia
				<lb/>ipsa prave procedere, tam infeliciter gubernari, quod propterea forsitan
				<lb/>mihi qualitatem ipsorum et statum describere dubitatis. Sed etsi cetera vel
				<lb/>oblivio vestre voluntatis obsorbeat, vel defectus pretereat rationis, saltem
				<lb/>statum processumque D. fratris mei, ac qualiter agat aut studeat, semel
				<lb/>et puerorum vitam mihi describere potuistis, ubi tanta nobis offertur copia
				<lb/>nuntiorum. Ego autem, cui sufficit quod sospes vivo per Dei gratiam, hiis
				<lb/>diebus vobis ulterius scribere non delector, cum sentiam vobis sufficere, ut
				<lb/>absim procul a patria, nec vos litterarum stimulem actione. Deus vero
				<lb/>omnipotens mihi queso sit facilis ut aliquando partes ipsas videre valeam
			<lb/>et mihi ac fratribus meis et utrorumque negotiis cautius providere.</p>
			<lb/>
		</div>
		<div>
			<head type="salutatio"><lb/>… cognato suo Nicolaus de Rocca.</head>
			<p><lb/>Preter instructionis novitie documentum, credo circa incumbentia mihi
				<lb/>negotia puerorum fratrum meorum te esse sollicitum, et circa ipsorum
				<lb/>curam, que a meis dependet studiis, vigilare. Sed cum locorum longa distantia
				<lb/>mihi negotiorum ipsorum et status etiam notitiam interdicat, et quid et
				<lb/>qualiter cum eis agitur scire me nuntiorum raritas non indulget.
				<lb/>Volo et rogo ut, sicut umquam me diligis, circa pueros ipsos et eorum
				<lb/>negotia, omnem quam status eorum qualitas exigit diligentiam studeas
				<lb/>adhibere. Inter cetera quidem volo ut, pueros ipsos apud Pontem Curvum
				<pb n="101"/>
				<lb/>frequenter personaliter visitare procurans, Dominicum studio litterarum
				<lb/>Neapoli insistere statuas, cui volo de redditibus meis aversanda necessaria
				<lb/>in studio, sicut congruet ministrari. Cupio enim ut, per longa tempora,
				<lb/>sicut ei Dominus gratiam indulgebit, in canonico iure proficiat, ita quod
			<lb/>rationem anime augeat in eo iuris suffragium acquisiti.</p>
			<lb/>
		</div>
		<div>
			<head type="salutatio"><lb/>Eisdem idem.</head>
			<p><lb/>Retulit mihi I. fore vos sospites, et te M., Domini miseratione, pregnantem.
				<lb/>Dum igitur, quoniam sterilem Dominus te respexit et Marie
				<lb/>filius filiorum sorte forte te statuit non carere, letatus, quantum humanarum
				<lb/>rerum felicitas exigit, et sobrius, in utroque peto et volo de tua plenitudine
				<lb/>per aliquem huc quam citius profecturum verbo vel litteris reddi
			<lb/>certius. Valete in Domino.</p>
			<lb/>
		</div>
		<div>
			<head type="salutatio"><lb/>… cognato et … uxori eius Nicolaus de Rocca.</head>
			<p><lb/>Gaudeo vos sospites vivere, et in mea letari vos cupio sospitate. Ecce igitur
				<pb n="102"/>
				<lb/>…, lator presentium, ad vos status mei per Dei gratiam prosperi veridicus
				<lb/>relator adveniat, qui ad me vestri gratus nuntius precucurrit. Vos igitur
				<lb/>moneo atque rogo, quatenus iugum istud domesticum, cuius – sicut audio,
				<lb/>quod olim non credidi – asse premimini, prudenter ad breve tempus et laudabiliter
				<lb/>sustinentes, corde benivolo adinvicem vivere studeatis. Intentionis
				<lb/>etenim mee est, si dominus B., pater vester, cursum vivendi taliter sicque
			<lb/>vobiscum steriliter non relinquat, vos in parte, ab eo, si volueritis, segregare.</p>
			<lb/>
		</div>
		<div>
			<head type="salutatio"><lb/>Cognato Nicolaus de Rocca clericus.</head>
			<p><lb/>Scripsi tibi aliquando et consequenter ore tenus replicavi ut illi puelle
				<lb/>de Rocca G. nomine conferres ad victum aliquid, ne ego saltem apud
				<lb/>Deum ex patrato commercio demererer. Sed tu verbum meum taliter
				<lb/>observasti ut nec eam etiam respexeris potum aque sibi in auxilium exhibendo.
				<lb/>Nunc autem licet, ut audio, peperit puerum, tu tamen circa eam et
				<lb/>natum eius parcitatem solitam non omittis. Profecto deberet te conscientie
				<lb/>tue pudor arguere super hiis que ex tanta avaritia commisisti, cum
				<lb/>debuisses de bonis propriis illi amore mei aliquid erogare, etiam si de
				<lb/>bonis meis aliquid non haberes. Videas ergo qualiter circa id honori meo
				<lb/>hucusque detuleris, cum debuisses puerum ipsum extra villam Sancti …
				<lb/>ad tergendam meam infamiam mittere nutriendum, ut notam criminis
				<lb/>evitarem. Volo igitur ut si de honore meo est aliqua tibi cura, eidem G.
				<lb/>pro se et filio necessaria de bonis meis faciens ministrari, puerum ipsum
				<lb/>sicut tibi videbitur extra dictum locum in aliquo remoto loco caute facias
			<lb/>enutriri, ita quod saltem affectum ad me dirigere videaris.</p>
		</div>
		<pb n="107"/>
		<div>
			<head><lb/>Respondet Nicolaus de Rocca pro archiepiscopo Salernitano Nicolao de
			<lb/>Sanctis.</head>
			<p><lb/>Amicorum fidenter lentitudinem etc.</p>
		</div>
		<pb n="108"/>
		<div>
			<head><lb/>Responsio Nicolai.</head>
			<p><lb/>De navis alte visceribus non segniter assuete per equora, cuius nomen et
				<lb/>vela tumentia littere sophista subticuit, vel nauta sibi conscius subornavit,
				<lb/>mihi nuper salutationis amice dulciloquia patuere, que triplici munita suffragio,
				<lb/>mittentis favore sunt placida, venustatis sue gratia sunt amena et
				<lb/>ratione temporis eo sunt affectui coaptata libentius, quo, sub gratis anni
				<lb/>novi primiciis, quibus fortunata censentur hinc inde munuscula, concordius
				<lb/>occurrerunt. Sed non sunt hec otiosi rhetoris verba que audio, non
				<pb n="109"/>
				<lb/>sunt tediosi opera que videntur, nisi forte ut alter, quem Cato descripserat,
				<lb/>nunquam minus otio marceat, quam cum cernitur otiosus, vel potius nobilis
				<lb/>fiat lucta cum tedio, ut tam exquisitas tam consonas suadelas ipsa, que
				<lb/>celari non potest sub modio, prestantis ingenii plenitudo restagnet. Ea
				<lb/>quippe libenter intueor, dum variis floribus ornata conspicio, dum hodie
				<lb/>commetior presentata. Sed si fas esset, absque dicti huius iniuria, vultum
				<lb/>Petri abducere et negatorium supinare responsum, eligerem satius avari
				<lb/>nomen incurrere vel timidi titulo circumscribi, quam liberalem me ibi
				<lb/>verbis ostendere, ubi facti habilitas exhibet impotentem ibique titillare de
				<lb/>viribus, ubi forte succumbere de necessitate contingat. Exigitur quidem
				<lb/>res magis iocunda quam facilis, dum, mercator locuples erectus ad grandia,
				<lb/>disceptare mecum videtur velle de mercibus, quarum mihi notitia
				<lb/>deficit et possessio non subservit. Desinat igitur, qui mecum mercari desiderat,
				<lb/>res caras expetere, desinat commercia pretiosa tractare, illa dumtaxat
				<lb/>penes me iocalia quesiturus in arcula, que petrosa ruralitas conficit et ariditas
				<lb/>montana producit. Siquid igitur de fragmentis mense tam tenuis
				<lb/>pannosi cuiuslibet oculos mercatoris invitat, non id auri pondus accedere
				<lb/>credat in pretium, non vas nauticum in vecturam, sed in pera tantum et
			<lb/>baculo veniens vix que susceperit humeris baiulis suffectura confidat.</p>
		</div>
		<pb n="111"/>
		<div>
			<head><lb/>Responsiva Nicolai de Rocca ad tres epistolas istas.</head>
			<p><lb/>Digna laude salutis enxenia suaviter attulit triplex epistola quam recepi,
				<lb/>miranda tamen, quod, sicut in principio erat verbum, illis fuerint
				<lb/>adiecta curriculis, quorum, cum dicantur ad aliquid, neutrum in recipiente,
				<lb/>protinus ad convertentiam, decurrebat. Quod autem nominis mihi titulum
				<lb/>alterationis minio rubricavit obstupui, ne, cum sit substantia susceptiva
				<lb/>contrarii, vel aliter forte quam debeam, vel aliter quam carus meus
				<lb/>forte voluerit, apparerem. Non sic, non sic Capuanus accessit alteritate
				<lb/>capatus, quin potius totus idem, sicut erat in principio, nunc et semper
				<lb/>apparuit: clarus opere, clarus verbo, facundus orator et eloquens, cautus
				<lb/>mercator et locuples, pugnator strenuus ac virilis. Nec mirum sane si privilegio
				<lb/>tanto sit preditus, cuius indoles secus decursus aquarum cunabula
				<lb/>pretulit et in tellure genitiva prudentium naturalia nutrimenta suscepit,
				<lb/>sic nativis concreta potentiis ut ad doctrinalia quevis incrementa sit habilis
				<lb/>et ad forme cuiuslibet amminicula sit conformis. Cuius nobiles dotes
				<lb/>ingenii aquinose paludis humiditas vicina non adimit, nec decurrentis fluminis
				<lb/>scaturies nebulosa conquassat. Sed sicut eius impetus letificat civitatem
				<lb/>et arva restaurat, sic et incolarum mentes et animos nescio quo sapore
				<lb/>dulcedinis influit et inopina virtute humanitatis humectat. Nam licet
				<lb/>amico meo plura veterum oratorum specula luminosa preluxerint, sic
				<lb/>tamen ipsum, e proximo, predecessorum gratia disertorum et exempla candidata
				<lb/>concivium eloquentie sibi evocant successorem, ut eorum hereditatem
				<lb/>promptus introeat et nesciat non esse disertus. Illud tamen, quod
				<pb n="112"/>
				<lb/>telam triplicis mixture contexuit, perplexitatis tamen non modice recipientis
				<lb/>intellectui presentavit. Voluit forsan oratoris officium dictione persuadere
				<lb/>multiplici, ut auditoris animus, quasi victus tam mulcebri suadela,
				<lb/>quiesceret, etsi respondere conaretur, ad varia redderetur responsione
				<lb/>varia circunventus. Vel si cautelam mercatoris assumpsit, voluit forte multiplicitate
				<lb/>mercium oculos emptoris allicere, ut, dum placeret utralibet,
				<lb/>negotiantis redderet suppellectilem cariorem; vel voluit potius miles triformiter
				<lb/>ad bella consurgere, ut se triplici clipeo tueretur ab ictibus, aut
				<lb/>tribus iaculis, dum vitari nequirent singula, finaliter triumpharet in hostem.
				<lb/>Sed quid ego de huius triplici genere missionis, dum integritas mittentis
				<lb/>attenditur, colligere valeo nisi simplicis amoris affectum? Pro quo,
				<lb/>si vis innumera facienda, quid de tribus in una pagina directis epistolis,
				<lb/>nisi quod in uno vase triplex interpretum aroma transmissum? Pro quo triplex
				<lb/>genus referens gratiarum, ut vera sint interpretis prima indicia, que
				<lb/>dierum sequentium donaria promiserunt, pagina presens sub ea sponsione
				<lb/>transmittitur, quod a successiva missione similium occupatio me retrahet,
			<lb/>non voluntas.</p>
		</div>
		<pb n="116"/>
		<div>
			<head type="salutatio"><lb/>Domino episcopo Calvensi suus Nicolaus de Rocca.</head>
			<p><lb/>Credo quod apud vos presbiteri B. de … devoti vestri devotio tanta
				<lb/>favoris adeptione convaleat, ut in assequtione voti sui, pro quo supplex ad
				<lb/>vos rogator accedit, sine mediationis alterius sufficiat interventu. Sed quia
				<lb/>solet interdum duorum congeminata precatio vires negotii prosecutioni
				<lb/>adicere et mereri celerius quod unius forte singularitas nequivisset, pro eo,
				<lb/>qui totus est meus, ego, qui totus sum vester, preces meas vobis affectuose
				<lb/>persolvo, ut, utrumque nostrum obligantes in altero, super collatione
				<lb/>decime, quam gratiose dudum a vobis preco devotus predicat sibi factam,
				<lb/>litteras, sigillo vestro munitas, testimoniales ad temporis futuri memoriam
			<lb/>sibi, meorum contemplatione precaminum, liberaliter concedatis.</p>
		</div>
		<pb n="118"/>
		<div>
			<head><lb/>Respondet Nicolaus de Rocca … abbati Casinensi.</head>
			<p><lb/>Inter lectionarios actus mixtosque georgicis, verborum nobilium fabrica
				<lb/>mihi nuper oblata comparuit, que licet ex illustris carentia tituli nomen
				<lb/>opificis generosa supprimeret, cursim tamen inspecta demulxit oculos, et
				<lb/>quod indago primitiva celaverat cogitationis attente distinctio revelavit.
				<lb/>Vero preter illa mentalis iocunditatis insignia et laudis ample preconia,
				<lb/>que operis ipsius materia compacta promeruit, preter illa festiva congaudia
				<lb/>devotionisque tripudia, que extremorum considerata inedia requirebat,
				<lb/>nescio cur defectivus depingitur animus, qui cacumina montium celsa circumeans,
				<lb/>qui inter mundane concertationis anfractus, aerea contemplatione
				<lb/>supervolans, didicit alta cognoscere et magnanimiter ad humilia se
				<pb n="119"/>
				<lb/>inclinare. Solent enim animi terrenorum actuum infimitate vel infirmitate
				<lb/>depressi ardua difficile petere, sublimia tarde conscendere; sed cum
				<lb/>mens elevata et assuefacta cum superis descendit ad infima, humilia respicit
				<lb/>et alta a longe cognoscit, quod est nisi grande misterium acquisite
				<lb/>humilitatis et gratie, quod nisi signum magnanimitatis et innate prudentie,
				<lb/>que magna novit temperare cum minimis et conferre mediocria cum
				<lb/>utrisque. Nescio quoque cur ego, cuius velut telas texentis aranee voces
				<lb/>sunt tenues et facta fragilia, fantastice laudis attributione perfundar, que
				<lb/>si talia sunt subiecta qualia predicata permiserint, dum facultatis pannose
				<lb/>rudimenta discutio, dum exilia virium fulcimenta titillo, in appellatione
				<lb/>attributa tam ardua, que patris et domini lingua dulcisona confluit, non
				<lb/>subsisto; nisi forte, minus mihi credens quam aliis, de me ipso de plenitudine
				<lb/>calicis verbalis inhebrier et pennis adulteris volaturus insultem;
				<lb/>sicque loqui volendo balbutiam, et presumendo volare dedalicis ausibus
				<lb/>demergar in aquis. Quicquid tamen sic parere summonitus, temptavi
				<lb/>favillulam, si qua ingenii lateret in cinere, manualibus incitamentis et flatibus
				<lb/>hinc inde discutere. Sed quantumvis labore commota perstreperet,
				<lb/>dum ad ipsum modicum nutrimenti, quod ante suffuerat limpitudine iam
				<lb/>longa, commarcuit, ad succedentis flamme limpitudinem non pervenit,
				<lb/>rudibilis autem more, qui non nisi punctus ductoris obsecundat arbitrio,
				<lb/>ad stimuli vestri volui lenimenta devotus assurgere, ut si via recta qua placeat
				<lb/>deambulare non valeo inter imperitiam et desuetudinem hebetatas, ex
			<lb/>tempore prona, queso, voluntas inedia compensetur.</p>
		</div>
		<pb n="122"/>
		<div>
			<head type="salutatio"><lb/>Domino abbati Casinensi … Nicolaus de Rocca.</head>
			<p><lb/>Qui sarcine pretiose depositum, compensationis subalternate particula,
				<lb/>iam extenuasse credideram, nova mihi subito genera debitorum cumulata
				<lb/>conspicio, dum instanciam caute petitionis incumbere et opinate propositionis
				<lb/>emergere adversus me conspicor actiones. Astant enim duo mihi
				<lb/>simul creditores ad ostium, quorum, dum alter obtenta iam repetit et alter
				<lb/>prudenter evocat obtinenda, uterque gratus, uterque fit placidus; sicque,
				<lb/>dum in confitentem nulle sint partes iudicis, cessare videtur causa certaminis,
				<lb/>ubi certis inditiis utriusque propositum acceptatur. Porro dum primus,
				<lb/>in vase cohopertorium non habente, quod apud veteres censebatur
				<lb/>immundum sue munditie sueque sinceritatis panderet argumenta, sic aromatizans
				<lb/>odorem dedit, et quasi alabastro fracto replevit unguenti fragrantia
				<lb/>domum totam ut, si evangelizantis hospitis presciri potuisset
				<lb/>adventus, non solum fas fuerit aures amicis vocibus foresque clamoribus
				<lb/>aperiri, sed sua venustate conspicuus suaque relatione conceleber, palmali
				<lb/>dignus fuisset oliva, dignus osanna pio. Sed solent antiqui non dico zelotypi,
				<lb/>quibus zeli typus inhereat, sed quibus inardeat typi zelus, illud frequenter
				<lb/>ab aliis petere cuius ubertate circumfluunt, cuius se vident opulentia
				<lb/>preditatos, ut, dum rerum indigentiam ficte simulant, petentium
				<lb/>extraneas inquietationes evitent et vota rogantium prudenter obtundant;
				<lb/>de quorum numero is est forsitan, ad quem sermo dirigitur, qui, naturalibus
				<lb/>bonis et acquisitis, hinc inde tripudians, quod petit intus habet. Vix
				<pb n="123"/>
				<lb/>[…] ad hec prima contio, que audientis errare iudicium non sinebat, finalis
				<lb/>clausule munimenta contigerat, cum de competitoris facie, complexionis
				<lb/>amoto pessulo, preruptus est nexus et ordo signaculi, ut de fecunditatis
				<lb/>interne deliciis recreanda compages sensuum ulterius pasceretur. Sed ut,
				<lb/>salva veritate, non mentiar, aquam sapientie salutaris in tanta tunc copia
				<lb/>incluse phyale plenitudo transfudit, ut mittentis animam, operationis triplicis
				<lb/>nobilitate dotatam, sua prelucida dyafanitate monstraverit, que tanquam
				<lb/>virtutis superioris exemplum, per intelligentiam, cuius est efficax
				<lb/>instrumentum, superiora disiudicet, et per se, cum sit causa sensibilis corporis,
				<lb/>inferiora cognoscat. Hec, dum scientiam suam, que intellectibilis
				<lb/>operationis alimento ad essentiam suam completa reditione perducit et
				<lb/>supra se sciens intelligit et sub se debita consideratione discernit, felix illa,
				<lb/>que preter intelligibiles apparatus, quorum divinus intellectus est cognitor,
				<lb/>sic rebus exemplificatis irradiat, sic organici corporis rudimenta comprehendit,
				<lb/>ut cruda cibaria, sed profecto terrestria, virtute sit docta coquere
				<lb/>digestiva. Desiderabam ego, dum legerem stillas aliquas liquoris eiusdem,
				<lb/>temptantium more, sublambere, sed collegi firmiter quod aqua vestra nectarea
				<lb/>quanto plus bibitur, plus sititur; cuius saporem, quem alias pluries
				<lb/>sum expertus velut rem usualem et notissimam licet grandem in admirationem
				<lb/>non advoco, cum motus etiam superiorum corporum in tam solito
				<lb/>cotidianoque circuitu minus rebus insuetis et minimis admirer. Sed
				<lb/>illud denique stupore non caruit, quod de altitudine putei, in quo nunc
				<lb/>caro nunc spiritus multo potat in tanta temporis brevitate, in tanta pressura
				<lb/>curarum et meditatione circumvaga, haurire manus vestra copiose sic
				<lb/>potuit, ut ille fit subito que obtinere debuissent indutias ydrie replerentur.
				<lb/>In quo velut plenus usque ad summum fontis ore scaturiens puteus ille fore
				<lb/>presumitur, vel ingenium mirabor artificis, qui, federe facto cum tempore,
				<lb/>novit aquas educere suo tempore de profundis. Paratus igitur dulciloquis
				<lb/>vestris alludere que mandastis, licet non qualia vel quanta voluistis adimpleo
				<lb/>ut si aures et animos virtute propria iuvare nequiverint, visum saltem
				<lb/>finaliter teneatis amici. Abiectis limitibus ut factus pater plene iam cognitus,
				<lb/>de petitore possessor, liberaliter eroget quod rogavit, grate tribuat,
			<lb/>queso, quod petiit et libenter indulgeat quod lepide persuasit.</p>
		</div>
		<pb n="124"/>
		<div>
			<head><lb/>Infra responditur. Signa etc., per Nicolaum de Rocca.</head>
			<p><lb/>Signa dedit amoris et gratie dum familiares adduxit in medium mellifluus
				<lb/>omelista successus, argumentis quasi probabilibus innuens illum sibi
				<lb/>caritate propinquum, cui fiducialiter contingentia queque privata communicat,
				<lb/>nec prosperitatis sue vult e communione secludere, quem ad participium
				<lb/>lugubris compassionis invitat. Is etenim, dum tenere vite primordia
				<lb/>cursusque preteriti descripsit eulogium, dum querulus, vocibus colluctationis
				<lb/>humane, deplorat insidias, et succrescentes ex tempore turgentis pelagi
				<lb/>fluctuatione procellas trenica recitatione proclamat, prius reddidit, si non
				<lb/>fallar, suos, audientibus mente mirabiles, quam voce miserabiles, ululatus.
				<lb/>Stuporis enim validi causa cepit ab invitato subrepere: cur alios ad condolendi
				<lb/>commercia, cur invitet ad lacrimas, qui dolorum novit causas allidere
				<lb/>artisque mirifice linteis lacrimosos lugentium oculos desiccare? Cur de
				<lb/>modica fluctuum inundatione conqueritur, qui navalis exercitii ministeriis
				<lb/>assuetus, ventorumque sufflantium peritie non ignarus, gubernator eximius,
				<lb/>imminentia quoque naufragia superavit? Cur medicinalis antidotis, pro
				<lb/>pudor, implorare videtur auxilium, qui sinthomata novit illico disiudicare
				<lb/>pronosticus et egritudinis causas et merita theoricus previdere? Si, sororis
				<lb/>pratice fulcimento predives et condimento circumfluus, ut nedum ad morbos
				<lb/>cretica consideratione curabiles, sed ad illas profecto discrasias, quas nec
				<pb n="125"/>
				<lb/>herba nec malagma sanavit, pigmentis stipata salubribus eius exuberet
				<lb/>apotheca? Mirum quoque quod strenuus agonista leves in turba certaminum
				<lb/>et frangores annumerat et labores ultronea contraditione fastidit, qui suave
				<lb/>portavit ab adolescentia sua iugum, sicque suscepit avidus a iuventute doctrinam,
				<lb/>quod usque ad canos scientiam prosecutus invenit; qui sic a primis
				<lb/>cunabulis athleta probatur dimicasse fortissimus, ut, ad viriles annos et
				<lb/>robur adductus, collo callosis indurato virtutibus, iam parvas sarcinulas
				<lb/>robustus irrideat et manus gerens doctas ad bella prelustria, cum rebus
				<lb/>minimis velle contendere dedignetur. Hoc enim inter beneficia collata mortalibus
				<lb/>edidit natura precipuum, ut inter erumpnas innumeras, consuetudo,
				<lb/>que rebus solet afferre constantiam, adversorum profecto fieret accidentium
				<lb/>molumentum. Sed, o vilis generis humani condicio, que postquam
				<lb/>excoli manibus terra cepit, postquam, ut fabulosa seu vana susurrat opinio,
				<lb/>etas aurea prima preteriit et saturnia de terris recessit ad superos, numquam
				<lb/>sincera bonorum sors ulli concessa viro, nulla legitur sincera voluptas. Tot
				<lb/>enim amaritudinis aconitis, prosperitatis fellea dulcedo respergitur, ut
				<lb/>neminem regularis hic error excipiat, qui secum ex aliqua parte non litiget
				<lb/>et cum qualitate status proprii non rixetur. Hoc dum accidere video, nescio
				<lb/>si ficta passione, celicolis, hoc si, ut audio, illius audet pectus attingere,
				<lb/>cuius ut adamas et silex est facies, cui frontem eneam dedit Deus, qui elegit
				<lb/>in arduis, ut aquila, nidum suum, quid dicam aut faciam, pauper ego, cuius
				<lb/>in laboribus a iuventute tempus emarcuit, cuius adhesit anima pavimento?
				<lb/>Cogor igitur potius pati quam compati, et more matrone debilis, que funereis
				<lb/>aggregata conquestibus, ex casus alieni simulacro, quod instantis acerbitatis
				<lb/>tunc pandit occasio, dolores crebro sopitos exaggerat et singultuosis
				<lb/>luctibus proprias impellitur ditare querelas, lacer exulo et perditi temporis
				<lb/>dampna ploro. Frustra igitur nec ridicule, nomen illi medentis appenditur,
				<lb/>qui membrorum omnium debilitate depressus, in mediis fluctibus languet
				<lb/>horribilis, et importunus ab aliis medicamenta mendicat! Vos itaque, bone
				<lb/>pater, qui de rore celi, per intime contemplationis obtentum, benedictionis
				<lb/>superne continua fomenta suscipitis, et de terre pinguedine per activorum
				<lb/>utilia experimenta contractuum, ubertate referta cellaria possidetis, merces
				<pb n="126"/>
				<lb/>vestras ut fructu redeant multiplicato distrahite, at, cum presto vobis in
				<lb/>tempestate sit portus, post labores vicina tranquillitas, post timores annexa
				<lb/>securitas et proxima consolatio post dolores, qui nostis tempora debita partitione
				<lb/>distinguere rerumque vices temporibus adaptare, quid nobis et aliis
				<lb/>magis expediat providentes, iacentis in luto servuli, qui magis sentit in hac
			<lb/>parte quam loquitur, mementote.</p>
			<lb/>
		</div>
		<div>
			<head type="salutatio"><lb/>Abbati Casinensi Nicolaus de Rocca.</head>
			<p><lb/>Recentis iacturam vulneris, quo de adverse fortune pharetra prosiliens
				<lb/>nuper sagitta me pupugit, vel verius, casuales eventus exuperans et pro
				<lb/>voto permutans, divina visitatio me correxit, credebam vobis maturius
				<lb/>querula propositione detegere et doloris acerbi molestias latius aperire, ut
				<lb/>a vobis experte multipliciter medicine consilia languor assumeret et tristitie
				<lb/>nebula, de perdita parte corporis genas obducens, sacro vestri solaminis
				<lb/>lintheo tergeretur. Sed inter lacrimas hactenus amaricatus obmutui, cum
				<lb/>loquendi facultas ad verba mihi parca tenacitate succurreret et dictionis
				<lb/>lepide fluvium singultus obstitia prohiberent; dato iam itaque tempore
				<lb/>luctui, quod volo, pater, et debeo vobis devotione me solita recommendo.
				<lb/>Cumque, domine, magister Aymo de Pontecurvo, lator presentium,
				<lb/>verba, quorum vobis in urbe si bene recolitis me nuntium fecerat vive
				<lb/>vocis, utile sibi credat per litteras iterari, ad preces eius, quas obaudire non
				<lb/>debui, preces adicio, ut quod honori vestro et negotii qualitati conveniens
			<lb/>sanctio vestra decreverit fieri faciatis.</p>
		</div>
		<pb n="127"/>
		<div>
			<head><lb/>Magister Nicolaus de Rocca scribit … abbati Casinensi et ei exenniat
			<lb/>columbos.</head>
			<p><lb/>De archa tenui species animalis, simplicitatis amica, transmittitur, cui
				<lb/>satis est invenire quod sapiat, etsi non habeat obtinere quod redeat. Hec,
				<lb/>cum accedere crederet aquose prede stipata collegio, ut, quod per se ferre
				<lb/>non poterat, religioni sancte per comitem responderet, tota nocte frustra
			<lb/>laborantes expectans, dum nichil eos cepisse comperit, sola venit.</p>
			<lb/>
		</div>
		<div>
			<head type="salutatio"><lb/>Reverendo in Christo patri domino P., domino et benefactori suo venerando
			<lb/>archiepiscopo Salernitano, Nicolaus de Rocca.</head>
			<p><lb/>Ex verborum rerumque fasciculis, quos vel votis possessio tenuis applicat,
				<pb n="128"/>
				<lb/>vel pannosa suppellex usibus habili circumductione substernit, retributoria
				<lb/>nequeo munimenta distinguere, vel que ad nominis vestri laudem
				<lb/>ore prolata sufficiant, vel ad honoris incrementum opera soluta succedant.
				<lb/>Dum enim vobis, ex veteri, sponte me traditum et de turba discriminum
				<lb/>successive redemptum, immo continuata temporibus gratie vestre profusione
				<lb/>complutum, tam grata quam debita meditatione commemoro, quid
				<lb/>extremo vobis de me solvi iam valeat, vix habetur, nisi creditoris advocem
				<lb/>in retributione subsidium, cuius manus, actibus assueta beneficis, nec
				<lb/>debilitatur ex tempore, nec, ut credo, consuetudine fatigatur, quin debitoris
				<lb/>insufficientiam suppleat et gratitudinis fulcimenta non reparet, ubi
				<lb/>affluentia crediti superstagnat. Vivo igitur, ut hactenus, in spe vestra et,
				<lb/>qui maiorem spiritus mei partem, salva reverentia superum, a vobis precario
				<lb/>usucapione possideo, cupio devotus et anxius ut de prospere vite vestre
				<lb/>successibus, quam mihi multisque perutilem clementia divina servavit,
				<lb/>cupientium corda semper in melius placida iocunditate letificem et rumorum
				<lb/>gratifica conspersione restaurem, quorum, cum magister Aymo, lator
				<lb/>presentium, testis dudum veridicus et gratus relator accesserit, quamquam
				<lb/>mihi carus, ex hoc reputatur est carior, quod benignitatis vestre, preco non
				<lb/>tepidus nominis vestri – quod vivat in tempora! – sepe mihi similacrum
				<lb/>presentavit, qui a vobis, retransitivis aspectibus, ex devotione quam gerit
				<lb/>censendus acceptior, ex meorum comitiva precaminum, si super hiis quidquam
			<lb/>adicere valeant, recommendationis queso suffragia mereatur.</p>
			<lb/>
		</div>
		<div>
			<head type="salutatio"><lb/>… episcopo Nicolaus de Rocca.</head>
			<pb n="129"/>
			<p><lb/>Audito quod venerabilis pater P. Salernitanus archiepiscopus, cui devotionis
				<lb/>et obsequii me fateor debitorem, per partes ipsas diebus istis inopinate
				<lb/>transierit, eius me tedet, in transitu visionis optate beneficio caruisse.
				<lb/>Cumque vix possit non amari quod placet, et libenter videri soleat quod
				<lb/>amatur, paternitatem vestram devotus exoro ut processus et reditus sui
				<lb/>tempus, quod consuevit de viris saltem illustribus vel vox famosa predicere
				<lb/>vel apparatus alicuius interiectio prenotare, cum ad noticiam vestram
				<lb/>pervenerit, mihi benignitas vestra queso prenuntiet, ut quod in aggressu
				<lb/>eius habere non valui, signo vestro, quod comparabitur muneri, obtinere
			<lb/>gratanter merear in regressu.</p>
		</div>
		<pb n="130"/>
		<div>
			<head type="salutatio"><lb/>Viris prudentibus et honestate preditis Rectoribus Casinensibus, Nicolaus
			<lb/>de Rocca quicquid potest servitii vel honoris.</head>
			<p><lb/>Habet hoc proprium amicabilis sinceritatis integritas, ut amicorum
				<lb/>alter alterius onera subeat, nec reclamet si aliquando pungitur, sed cogitet
				<lb/>inferre que patitur et pati penset moderate quod infert. Sed habet
				<lb/>aliud adiacens pura dilectio, ut, si plus debito tangitur obviet, et si plus
				<lb/>concepto recipit illata nullo modo patiatur. Incidit hoc, si verum fatear,
				<lb/>patres, in vobis, dum abbatis vestri non observata collatio, quod cum
				<lb/>verecundia refero, a vobis causam dicitur habuisse. Frumentum quidem
				<lb/>abbas idem in Bantra mihi nec querenti nec instanti concessit, sed
				<lb/>concepta patris est decepta largitio, dum Rector ibidem residens collatum
				<lb/>frumentum asserit, mandatorum vestrorum auctoritate sublatum.
				<lb/>Quamquam igitur id receptori cedat ad dedecus, vobis, si dicere liceat, non
				<pb n="131"/>
				<lb/>cedit ad decus. Nec tantisper puerum obmutuisse credatis ut loqui nesciat
				<lb/>et, si negotii qualitas exigat, sue rationis inditia in publicum non producat.
				<lb/>Vos igitur, viri prudentes, preterita queso corrigite et sic culpam previam
				<lb/>providentie lavacro subsequentis abluite, ut penes me, qui totus
			<lb/>sum vester, de vobis in posterum materia querula non supersit.</p>
			<lb/>
		</div>
		<div>
			<head type="salutatio"><lb/>Viro venerabili suo tamquam patri in Christo domino fratri I., Dei gratia
			<lb/>decano Casinensi, Nicolaus de Rocca clericus cum devotione, quod est …</head>
			<p><lb/>Temptavi pridem, fortassis improvide, factus tamen in administrationis
				<lb/>vestre solenni contemplatione iam credulus, a vobis contra iniuriatores
				<lb/>meos de Sancto Georgio et alios ecclesie vestre, quam teneo, iurium
				<lb/>detentores, in voce levi leniter, nec minus humiliter, implorare iusticiam,
				<lb/>ne derisus, improbas iniurias passus esse prospicerer,
				<lb/>et commisse mihi cura iurium ecclesie, que vexatur, per mee villicationis
				<lb/>incuriam periret. Cumque, cui contradicere, sine rectitudinis lesione,
				<lb/>auctoritas vestra non poterat, mihi petenti iustitiam annuisset, nescio
				<pb n="132"/>
				<lb/>quid – post vestre commissionis edictum et litis, etiam per citationis
				<lb/>exordium, a delegato vestro procedentis, initium – intuitum gravitatis
				<lb/>vestre fefellerit, quidve – nisi «sic volo», «sic iubeo» – adversus me ritum
				<lb/>iudicii vestri, non minus subito quam mirabiliter, alterarit. Sub examine
				<lb/>providentie vestre, acceptionem, si dici liceat, invenio personarum. Profecto,
				<lb/>ut cum subiectionis more vos alloquar, ne putetis adeo me sub rerum
				<lb/>huiusmodi seu verborum palliatione desipere, quin sciam rectilineas, licet
				<lb/>non geometra, distinguere ac diiudicare, quandoque non astrologus, parallelos,
				<lb/>quantumlibet ego mihi vices illius censoris elegerim et in illius foro
				<lb/>consenserim experiri, quem adversarium rite mihi quodammodo rerum
				<lb/>qualitas offerebat. Sed nec hoc utique debuit credenti mihi iuris implicare
				<lb/>dispendium, cum, apud bonos mores, fore soleat in favoris acquisitione
				<lb/>devotio, et iudex equus etiam contra se subditos in iudicio patiatur. Aliter
				<lb/>etenim tam poli quam gentium iura languescerent, et leges, quod absit,
				<lb/>nugatoris inconveniens annotarent. Igitur dum, quia credidi, aperte ledor
				<lb/>in iuris iniuriam et quam verba promittentia iustum et commune iudicium
				<lb/>consequitur; conculcor sub ficta nova specie ferarum; nec audiri
				<lb/>mereor, multis calumpniis lacessitus illius super hiis. Suo tempore, contra
				<lb/>calumpniosos meos, in inferiorum iudicum fabricam – qui, dum debent,
				<lb/>spernunt pondus et pondus advertere ac mensuram negligunt et mensuram
				<lb/>– laxato silentio, forum experiar tribunalis, a quo, non sine multorum
				<lb/>murmure, recti mensura replebitur et colla labentium in obliquum
				<lb/>equi iudicii pondere conterentur. Amen dico vobis, potuit, si placuisset
				<lb/>affectui, in se saltem sub dierum tanto compendio vestra subsistere fortitudo,
				<lb/>ut iustitia frueretur sibi dato principio et ego laudare possem –
				<lb/>minus forte sapiens, quod non laudo – qui a vobis etiam gratie latitudinem
			<lb/>expectabam.</p>
		</div>
		<pb n="133"/>
		<div>
			<head type="salutatio"><lb/>Stephano Nicolaus de Rocca.</head>
			<p><lb/>Etsi soleant homines libenter audire quod placeat et referre libentius
				<lb/>quod delectet, domestice tamen occupationis instructio auris interdum
				<lb/>confundit officium, et maioris obsequii non intermiscenda necessitas
				<lb/>dicendi frequenter prepedit voluntatem. Propter quod, quamquam communis
				<lb/>pater et dominus noster libenter forsan audiat ex benignitate quod
				<lb/>scribitur et delectabile sibi reputet de homine verba repetere, cuius est sibi
				<lb/>carnis compago non varia et mentis integritas non diversa, esset forte possibile
				<lb/>tantis negotiorum instantium curas eius fluctibus circunduci, ut ad
				<lb/>collativa verborum rependia eius de facili benignitas non descendat. Tu
				<lb/>ergo interpres fidelis solitus, quem felicem reputo sanctis eius familiariter
				<lb/>astare conspectibus, me sibi memoriter recommendans, de prospero
				<lb/>reditu domini nostri abbatis, quod pro munere postulo, procura sollicite,
			<lb/>verbo vel nutu maxime, rescribi mihi, per eum, certitudinis intersignum.</p>
		</div>
		<pb n="134"/>
		<div>
			<head type="salutatio"><lb/>Magistro Stephano Nicolaus de Rocca.</head>
			<p><lb/>Nisi clara de tuis actibus amoris experimenta precederent et de sinceritatis
				<lb/>animis argumenta mihi recte opinionis iudicium roborarent, dari posset
				<lb/>non tenuis arguendi presumptio coniecturis, ut tue preter solitum erga me
				<lb/>caritatis obliquata sit linea, quem, bina iam transitione vicinus, invisum
				<lb/>segniter obmisisse convinceris et a tuorum communicatione processuum,
				<lb/>tanquam suppellectilis veteris pondus inelegans, torpide sequestrasse probaris.
				<lb/>At ego, fili, qui semper in melius tui status interpretor contingentia promoveri,
				<lb/>vellem profecto, quod te voluisse non tedeat, ex eo, precipue viarum
				<lb/>tuarum fuisse me conscium, ut et de te sepe querentibus docta responsione
				<lb/>concurrerem et de tue prosperitatis accessibus una cum gaudentibus
				<lb/>iocundarer. Sed cum cotidie mihi dicitur «ubi est carus tuus pudore non
				<lb/>vacuus?», respondeo forte quod nescio et inepte diffinio quod ignoro. Vereor
				<lb/>tamen impudenter ab aliis, per ficte disgressionis alloquia, verba confinia
				<lb/>veritatis, ne responsor mendacii prerogator inveniar et, dum anxam credo
				<lb/>solvere, nodum ligem. Inter hec tandem credendo profiteor, quod, novum
				<lb/>indutus hominem, celos vides apertos in gloria dum celicolis agregatus
				<lb/>agminibus eius mereris sanctis gaudere conspectibus, qui, in hereditate
				<lb/>celestis clavigeri factus superna dispositione successor, terrena simul et celestia
				<lb/>moderatur. Studeas igitur cursus tuos in decreta tibi fideliter sorte peragere,
				<lb/>sicque faventis fortune principiis profutura prudenter adiungere
				<lb/>media, ut de meritorum agro, quem studiose colueris, tui semper in prosperis
			<lb/>recordaturus interpretis, spicas colligas fertiles premiorum.</p>
			<lb/>
		</div>
		<div>
			<head type="salutatio"><lb/>Nicolao de Porta Nicolaus de Rocca.</head>
			<pb n="135"/>
			<p><lb/>Littere tue vultus, mentis utinam integritate compositus, recipientis
				<lb/>affectibus gratus accessit, dum, ex mundanis anfractibus, animum non sic
				<lb/>simpliciter extendis ad homines, quin plena contemplatione dirigere
				<lb/>videaris ad Deum, nisi verbis ypocritis, quod credere nequeo, placere desideres,
				<lb/>unde tibi solummodo contraires. Video iam conversationis tue virgulta,
				<lb/>dum verba viridia colligo, virentes in te frondes adducere; sed ignoro,
				<lb/>carissime, si radicibus tam firmis adheserint, quod ventorum incursationibus
				<lb/>non flectantur. Studeas igitur sic operosis insidiis novas plantas
				<lb/>excolere, ut, Eo dante desuper incrementa qui potest, tibi et aliis flore fructificato
				<lb/>excrescant. Nec ad excusandas excusationes in peccatis, illa generali
				<lb/>qua vivitur occasione tepescas, quod, dum secularibus curis involveris,
				<lb/>sic te oporteat curare de corpore ut de anima cogitare non possis, cum
				<lb/>volentium tamen sit ista defensio, qui, dum fieri benefici negligunt, impotentiam
				<lb/>suam ad solam voluntatem conformant. Fateor quidem decreta
				<lb/>fore loca christicolis, a virorum prorsus colluctationibus segregata. Sed
				<lb/>quia marcet sine adversario virtus, suppetit tibi etiam via salutis in seculo,
				<lb/>in quo, si dimicare strenuus athleta volueris, tanto magis reputabitur
				<lb/>gloriosior merces tua, quanto maiorem sumere poteris ex adversantium
				<lb/>virorum conculcatione triumphum. Velis itaque tamen, velis esse beneficus,
				<lb/>cum gravia queque volentibus in formam transeant facultatis. Quia
				<lb/>tamen non cuivis hominum contigit adire Corinthum, sufficiat tibi in
				<lb/>quibus comode poteris bene te gerere, et, si in agro presenti plenos forte
				<lb/>manipulos colligere nequeas, donec fecundiorem tibi tribuat pietas superna
				<lb/>provectum, saltem cum Ruth Moabitide spicas explices post messores.
				<lb/>Inter cetera vero iacula, quorum ictus decipere te oportet, illi generali
				<lb/>morbo luxurie, que lascivit in otio, que non parcit etati nec sexui, viriliter
				<lb/>te opponas, federe primo facto cum oculis, qui consueverunt esse duces ad
				<lb/>predam. Quod, si iaciantur in aliquam feminarum, figantur in nullam, nec
				<lb/>proximi tui lectum maculatione cordis aut corporis labefactes. Et, si forte
				<pb n="136"/>
				<lb/>non poteris fragilitati carnis frenum imponere, sume tibi grande in temptatione
			<lb/>remedium, ut sufficiat tibi tua.</p>
			<lb/>
		</div>
		<div>
			<head type="salutatio"><lb/>Nicolao de Porta, Nicolaus de Rocca.</head>
			<p><lb/>Si prurientis hactenus carnis in te rubigo convaluit, ut tua possit arguta
				<lb/>frequenter deserere membra segnities, vellem libenter ut, si comode fieri
				<lb/>valeat, sollicitudinem tuam, quam, excepta scabie, portendis in populo, tantisper
				<lb/>ad presens debeas excitare, propter quod, plena collatione habita cum …
				<lb/>super hiis que tibi verbo tenus dixerit, ad prosecutionem ipsius negotii,
			<lb/>si de eius consummatione confidis, caute, sapienter ac provide te accingas.</p>
		</div>
		<pb n="137"/>
		<div>
			<head type="salutatio"><lb/>Magistro Iohanni de Capua N. de Rocca.</head>
			<p><lb/>Expectavit in Monte Casino dubia scribentis aviditas pectoris vestri
				<lb/>cibari dulcoribus, quibus, licet temporis indefessa dilatio eius esuriem
				<lb/>in suspenso tenuerit, ex concepte tamen rigore fiducie recreationis postreme
				<lb/>suffragia promittebat. Sed dierum curriculo dubium docente processum
				<lb/>et evidentia facti occultum denudante misterium, spe filius frustratus
				<lb/>et premio imprudenter esuriit, et tabernaculum concepte fiducie,
				<lb/>quod in spe figurata construxerat, incautus erexit. Invitabat siquidem
				<lb/>ad sperate fiducie meritum filiales affectus pluralitatis amica benignitas,
				<lb/>que inter alios vestro dependentes ab ubere me decreverat numerandum,
				<lb/>prebebat in subdito de patris industria benivolentie satis efficax
				<lb/>argumentum, singulis dotata virtutibus, vestre naturalitatis auctoritas,
				<lb/>que nec patrem pati debuit in particulari degenerare nec generalitatis
				<lb/>officium in singularitatis semitis deviare. Suadebat et in
				<lb/>filio expectare diutius a patre responsum visitationis subiecte frequentia,
				<lb/>que patris astutiam, ut tamquam pilam ad minus in ludo remitteret,
				<pb n="138"/>
				<lb/>ad retransitive scripture iaculum impellere debuit, ut devota famulantis
				<lb/>intentio, suo non visa fraudari proposito, in vernantis lectione recrearetur
				<lb/>eloquii. Fame vestre preconia ore leto depromeret et, apertis thesauris
				<lb/>vestris, qui videntium corda clarificant, de vestre fecunditatis archivo
				<lb/>sententiarum munimentis eductis in publicum, quarum preco
				<lb/>publicus et vulgaris fueram cytharedus, fidus haberet filius ubi, querentibus
				<lb/>sepe de lingue vestre dulcibus suadelis, in testimonium fidei
				<lb/>familiaritatis paterne clementia figuraret. Sed quid est? Natura degenerat,
				<lb/>caritas subiectione confunditur, meritum devotio minuit et litterarum
				<lb/>pluralitas, que patrem quantocumque sopore negotiorum implicitum
				<lb/>excitare iam debuit, per dedignantis forte patris intuitum exasperatum
				<lb/>passa repudium, in receptore gratiam non invenit. Quamquam
				<lb/>igitur indefessam desiderantis instantiam accedens in subiectione non
				<lb/>variet, nec in devoto decepta devotio refrigescat, accensa tamen
				<lb/>ardentius ex preteritis expectantis anxietas et ex nimio desiderandi
				<lb/>martirio cruciata crudelius, in huius tripudiabit ambiguo, donec priscam
				<lb/>patris incuriam cura subsequens abluat et vitium tardati responsi
				<lb/>devitians, quam commisit inhertia, more reconciliantis
			<lb/>expurget.</p>
			<pb n="139"/>
			<p><lb/>Preteritis denegata responsio subiecti latoris instantie vix cedule presentis
				<lb/>inopiam recommendat, in dubio suggerens vel litterarum iterationem
				<lb/>vobis displicuisse binarum, vel presens examen, a quo verborum oratio
				<lb/>consona et scientiarum illustratio sperabatur, non attigisse litteras. Persuadens,
				<lb/>sub hac, pater et domine, cogitationis perplexitate continue, animum
				<lb/>scribentis erroneum, lingua florente Iohannis, que purpuramento
				<lb/>vernantis et colorati eloqui decoratur, scripture misterium retransitive certificet
			<lb/>et vestri favoris anxium renovet Nicholaum.</p>
			<lb/>
		</div>
		<div>
			<head type="salutatio"><lb/>Nicolao Marsilii, Nicolaus de Rocca.</head>
			<p><lb/>Angit me, frater, caritas interna, qua iungimur, admirationis non
				<pb n="140"/>
				<lb/>indigne clamoribus, cur, carissime, manus tuas ab officio calami, cuius
				<lb/>operas agiles crebra sed ludicra mecum hactenus concertatione discusseras,
				<lb/>tam longi temporis productione suspenderis, dum, post regressum tuum
				<lb/>ad caulas dominicas, quas non inepte pastor bonus illuminat, quas curator
				<lb/>industrius non parce magnificat, quas rector magnificus innata sibi liberalitate
				<lb/>munificat, quasque te colere diligenter et studiose suadeo, nullas ad
				<lb/>amicos et proximos tuos, que tui status successus exprimerent, manualis
				<lb/>operis notulas derivasti. Velles forsitan, in excusationis tue suffragium,
				<lb/>membrane vel nuntii defectus obicere, ut alterius excusetur, dum alternis
				<lb/>vicibus alterum forte defuerit, defectus ex altero; vel accusetur potius, dum
				<lb/>utrumque tibi presto suffuerit, amici segnities ex utroque. Sed adhuc fortassis
				<lb/>replicando, sic excipis digitos meos doctos ad calamum: sic occupationum
				<lb/>necessitas oportuna contorsit, sic instantia frigoris importuna
				<lb/>contraxit, ut, lassi more, placidius extimem manus iam sub ascella recondere,
				<lb/>quam laboriosis ulterius calamis applicare. Fateor hominis non lassi
				<lb/>morem fore, sed desidis, qui morulas venatur assidue, qui, numquam futura
				<lb/>premeditans, vix inchoat, qui primitiando confringit, et, sub solertie
				<lb/>palliate connubio, detestandam nititur inertiam excusare. Sed dic mihi,
				<lb/>karissime: numquid, si vera, si iusta sunt omnia que allegas, ex hiis merito
				<lb/>poteris excusari, quin verbalia saltem salutis enxenia, que mente conceperas,
				<lb/>quorum facilis inter homines mercatura distenditur, vive vocis oraculo,
				<lb/>cum plures occurrerint, uni presertim ex minimis tuis, qui te diligunt,
				<lb/>nuntiares? Ut prosperitatis tue sermo gratificus, tuorum facies hylarescere
				<lb/>faciens, hinc inde placida iocunditate discurreret, possetque de te
				<lb/>querentibus vox letitie respondere? At ego non improvida presumptione
				<lb/>credideram inter alios tuorum successuum prenarrator occurrere; quero
				<lb/>non absque pudore frequenter ab illis, nec invenio quas habitas terras, aut
				<lb/>ubi lentus abes. Ubi sunt ergo illa blandimenta iocalia, quibus, in gradibus
				<lb/>illis eburneis, quos, frequenti si de mente non excidit sessione, calcavimus,
				<lb/>altrinsecus fovebamur? Quibus ignifera solis estuantis incendia,
				<lb/>suavi semper verborum oblectamento, algentisque sororis tedia sompnifera
				<lb/>pellebamus? Puto, karissime, quod hec vel aquarum inundatio turbulenta
				<lb/>subsorbuit, aut degluttivit interstitii localis alluvio, vel gelide brume
				<lb/>torpor iam clamantis ad ostium, aut celebris potius, qua proveheris &lt;ad&gt;
				<pb n="141"/>
				<lb/>fortune fastigium, superbia – solita minores elatione contempnere – copiose
				<lb/>caritatis igniculum, quem amoris polliciti flamma succenderat, tepefecit.
				<lb/>Cogita ergo, frater, pensa quod feceris, preteriteque culpe convitium, per
				<lb/>future satisfactionis actus, expurgans, amici tui non obliviscaris in animo,
				<lb/>qui te semper in unitate spiritus secum gerit. Nec, sis, in antea calamo
				<lb/>devotus indulgeas, quin de continentia status tui me crebro reficias, qui de
				<lb/>mea tuorumque omnium, per Dei gratiam – dummodo ut verborum tantisper
				<lb/>utar alludiis, mihi tantum, que frigoris hyemalis procellas expelleret,
				<lb/>genialis consortis adiutorium non deesset – te, qui similia forsan pateris
				<lb/>huius temporis detrimenta, propitia devotione reficio, salutis compendia ex
				<lb/>illius tibi parte liberaliter offerens, qui, sub mitis Iacobi nomine, tibi orat,
			<lb/>assiduus corde et animo, salutis et prosperitatis augmentum.</p>
			<lb/>
		</div>
		<div>
			<head type="salutatio"><lb/>Magistro Iohanni de Castroceli, Nicolaus de Rocca.</head>
			<p><lb/>Nisi te scirem divini cultus vacare profectibus et profecto confiderem ex
				<lb/>caritatis intimis prodire quod dicis, vel insidiose temptatum, vel desidiose
				<lb/>quesitum me fore conquerer, qui abscise possem respondere breviloquus:
				<lb/>quod petis intus habes. Producitur quidem in medium enucleanda
				<lb/>vis littere, cuius involucrum nec nudus ydiota delibrat, nec rudis, ut opinor,
				<lb/>artista diffinit; sed quibus inest de naturis hominum deorumque disserere,
				<pb n="142"/>
				<lb/>lima consultius mathematica dirimit, et theologica suavius censura
				<lb/>recidit. Quamquam etenim versiculus ille, vulgaris interloquii frequentatione
				<lb/>contritus, laberinthum poeticum intrare volentibus in ianuis
				<lb/>quasi primo se offerat et obvius paranimphus ad nuptias ac promptus
				<lb/>invitator occurrat, quia tamen, quo profundius ad scientie pervenitur
				<lb/>interulas, eo diligentius verborum pondera lectoris investigatione pensantur,
				<lb/>accidit quod ex verbo plerumque post terga relinquitur intelligentibus
				<lb/>dubium, quod primo forte lambentibus celabatur. Non quod occulta
				<lb/>tibi credam fore que postulas aut dubia que requiris, qui, aptus docere
				<lb/>quod flagitas, ad maiorum reseranda misteria claves habes; sed quia ego,
				<lb/>dum non est inutile dubitare de singulis, dubitatione non careo, qualiter
				<lb/>in hiis querenti respondeam, qualiter etiam concepta conscribam, cum
				<lb/>multa familiaris et domesticus sermo mutuis vendicet intermiscenda relatibus,
				<lb/>que nec scriptoris exaranda sunt calamo, nec in aures absentium
				<lb/>paginis innotanda, cum non sit aliud verba transcribere quam signum obicere
				<lb/>se sagittis, et tot argutatorum intrare indicia, quot lectorum lividos
				<lb/>oculos invenire. Tacerem igitur libentius in hac parte quam scriberem, si
				<lb/>posset tamen vitio carere silentium et ad dedignationem non impingeret
				<lb/>quod procederet ex amore. Sed dilectione tua victus et precibus, que verba
				<lb/>quelibet ad sanum queso referant intellectum, audeo respondere cum aliis
				<lb/>qui laudem sibi vendicent, si responsio placeat, vel, si forte desipiat, a
				<lb/>redargutionis obiectibus se melius tuebuntur. Cum enim hominem Deus
				<lb/>creaturarum dignissimam ad imaginem et similitudinem suam de humo
				<lb/>terre formaverit, ipsum ex duplici voluit natura consistere. Anima siquidem,
				<lb/>tanquam ex digniori et nobiliori utique parte sui, qua ymago sui
				<lb/>Creatoris exprimitur, et carne videlicet, qua corporis efficitur compago
				<lb/>mortalis: quia, cum animal rationale et mortale diffinitio perfecta sit
				<lb/>hominis, rationale quidem ex parte anime qua Deo participat, mortale
				<lb/>vero ex parte corporis qua corruptionibus subiacet, ad constitutionem
				<pb n="143"/>
				<lb/>huiusmodi veniunt speciei, ex quo summus Opifex, prona cum spectent
				<lb/>animalia singula terram, os homini sublime dedit celumque videre iussit
				<lb/>et erectos ad sidera tollere vultus. Voluitque ne simplex esset natura
				<lb/>hominis; nam viscera limo effigiata premunt animum; contra ille, sereno
				<lb/>editus afflatu, migrantis carcere cordis estuat et sordes arta inter vincula
				<lb/>recusat. Talis ergo nature, talis compositionis est homo, quod mentem de
				<lb/>celo, corpus trahit ex elementis, ut terras habitet corpore, mente polum;
				<lb/>teste quoque vate satirico, «sensum a celesti demissum traximus arce».
				<lb/>Rex itaque noster est animus, a quo sensus et verba proveniunt, a quo
				<lb/>nobis vultus, habitus et incessus. Quid ergo aliud, iuxta tube moralis eloquium,
				<lb/>animum debeas vocare quam deum in humano corpore hospitantem?
				<lb/>Sacer enim inter nos est spiritus, bonorum et malorum nostrorum
				<lb/>observator et custos, qui sicut a nobis tractatur, ita ipse nos tractat. In unoquoque
				<lb/>igitur bonorum virorum Deus habitat, quia vir bonus sine Deo
				<lb/>esse non potest. Profecto si videns hominem intentum periculis, intactum
				<lb/>cupiditatibus, inter adversa felicem, inter prospera humilem, inter incerta
				<lb/>securum, in mediis tempestatibus placidum, ex superiori loco videntem
				<lb/>homines, ex equo Deum, nonne tamquam divinum quid, veneraberis illico?
				<lb/>Non protinus adorabis? O quam pulchram faciem, quam sanctam,
				<lb/>quam ex magnifico placidoque fulgentem hinc inde lucentibus virtutibus
				<lb/>videremus, si nobis animum boni viri liceret inspicere! Nemo non eius
				<lb/>amore succensus arderet, si nobis illum videre contingeret! Iuxta Nasonis
				<lb/>quoque sententiam, «est Deus in nobis et sunt commercia celi: / sedibus
				<lb/>ethereis spiritus ille venit». «Est Deus in nobis, agitante calescimus illo,
				<lb/>/ impetus hic sacre semina mentis habet». Si Deus ergo nobis animus, ut
				<lb/>carmina dicunt, hic tibi precipue sit pura mente colendus; quod qualiter
				<lb/>fieri possit, aut debeat, arbitror verbis indicare tibi superfluum, qui, divinis
				<lb/>totus datus obsequiis, laudabilibus id semper operibus experiris. Ex
				<lb/>quo securum felicemque te arbitror, quod ab occupationibus mundane
				<lb/>concertationis abstractus, ad eum, qui nobis animus, ad eum, qui pro
				<lb/>nobis fieri voluit Deus homo, ut participes nos sue bonitatis efficeret, per
				<pb n="144"/>
				<lb/>continue contemplationis intuitum vicinaris. Tu es ergo de illis, qui
				<lb/>timentes Deum mandata eius observant. Tu de illis, qui, ponentes in
				<lb/>arduis, ut aquila, nidum suum, in petris murorum habitant et preruptis
				<lb/>silicibus commorantur, quorum oculi semper ad Dominum de longe terram
				<lb/>cernunt et terrena despiciunt. Ego vero, quem in supervacuis operibus
				<lb/>multipliciter scrutari expedit curiosum, de illorum sum numero,
				<lb/>qui oculos suos declinare statuentes in terram, occupationem magnam
				<lb/>et iugum grave super se condolent, a die exitus de ventre matris eorum
				<lb/>usque in diem sepulture in matrem omnium. Ego de illorum sum
				<lb/>numero, qui pedes suos in rete mittentes, quanto plus in maculis ambulant,
				<lb/>tanto plus implicant gressus suos, qui dum ventum observant,
				<lb/>numquam seminant et dum metuunt, numquam metunt. Ego quidem, si,
				<lb/>quicquam, aliquando, boni speciem preferens, me referre contingat, velut
				<lb/>es sonans aut cymbalum tinniens, dico, sum factus, totus mundanis
				<lb/>datus illecebris, totus versutiis terrenorum. Dum agrum, itaque, sero
				<lb/>diverso semine, dum adheret pavimento anima mea, dum in torrentis
				<lb/>partibus est sors mea, dum texo telas aranee, dum rebus transitoriis et
				<lb/>caducis involvor, Deum, qui totum requirit hominem, pura mente colere
				<lb/>nequeo, nisi ipse in adiutorium meum clementer intendat, ut sic per temporalia
				<lb/>bona transire faciat, quod eterna perdere misericors et miserator
			<lb/>Dominus non permittat.</p>
		</div>
		<pb n="145"/>
		<div>
			<head type="salutatio"><lb/>Sacro nuncupationis vocabulo et sacro religionis applausu, fratri
			<lb/>Angelo Casinensi sacriste, Nicolaus de Rocca placere si potest.</head>
			<p><lb/>Principiate dilectionis initium, quod extremorum absentia votivis
				<lb/>continuare successibus interdixit, puritas scribentis corroborat et diligentis
				<lb/>sinceritas ex amoris integritate confirmat. Totum igitur se et sua
				<lb/>exhibet amicus amico, ut, universo vobis oblato, nichil in scribentis
			<lb/>archivo remaneat particulariter offerendum.</p>
			<pb n="146"/>
			<p><lb/>Nuper, dum lingue mee gladium, de vagina silentii, ubi nedum
				<lb/>immiserat, sed etiam fabricarat oblivio, ad certamen dictaminis quedam
				<lb/>causa necessitatis excuteret, inventus est tam solida rubigine coopertus,
				<lb/>tantisque tinee morsibus ulceratus, quod, nisi ad extersionem eius lime
				<lb/>vestre laboraret asperitas et remigio gratioso nostre ratis officia subsequerentur,
				<lb/>ad palestram dictaminis iam reperitur inutilis, dum, turbata
				<lb/>iam cuspide et eius acie, impedimentis quodammodo carceralibus impedita,
				<lb/>dimicatione eius obscura nec hostili timeatur incuria, nec cautela
				<lb/>tenentibus promittatur. Presentem itaque gladium et informem de vestri
				<lb/>gratia postulatum benigne, queso, suscipite, ipsum, ex predictis causis
				<pb n="147"/>
				<lb/>inutilem, magisterii vestri providentia reformantes. Interim, si placet, de
				<lb/>vestris nobis aliquem commendate, quem ante de novo tunderit fabrilis
				<lb/>industria, ut presidio eius munitus inveniar, quousque meus fultus et fervidus
			<lb/>redeat qualis in proprio debeat de magistri reformatione experiri.</p>
			<lb/>
		</div>
		<div>
			<head type="salutatio"><lb/>Nicolaus de Rocca … domino suo.</head>
			<p><lb/>Credideram hactenus in penetralibus mentis vestre me, tamquam rem
				<lb/>supervacuam et abiectam, vel lente reconditum, vel rerum grandium, que
				<lb/>pectori vestro circunfluunt, oblivione confusum; ex quo tremebundus et
				<lb/>trepidus, quantumvis ex mee devotionis instantia, in vobis specialiter radicata,
				<lb/>confiderem, quantumvis de vestra generaliter ad omnes extensa benignitate
				<lb/>sperarem, velut indignus excogitans sensus vestros interpellare
				<lb/>benivolos et dubitans etiam impudenter coram vobis ad auditorium non
				<lb/>admitti, hucusque vobis scribere non presumpsi. Nunc autem, audacia
				<lb/>mihi data per nuntium, quam torpens conscientia denegabat, ab increpatione
				<lb/>vestra non fugio, a voce vestri tonitrui non expavi, sed eo fortius spes
				<lb/>erexit impavidum et concepta fiducia me nutrivit, quo acrius obiurgatio
				<lb/>vestra me pupugit et gratius more patrio non omisit. Reputo itaque,
				<lb/>domine, quod non sunt verbera verba vestra, sed ubera, non sunt vulnera,
				<lb/>sed unguenta, ex quibus dilatati sunt subtus me gressus mei et mea
				<lb/>profecto vestigia confirmata. Cuperem tamen posse meorum vobis operum
				<lb/>experimenta notescere et cordis intrinseca non in proverbiis aperire, ut
				<pb n="148"/>
				<lb/>excusationis erga vos inductione pretollerer, unde forsitan vitiosus inscribor.
				<lb/>Cum etenim ad contactum picis vix ei valeat inquinamenta non
				<lb/>sequi, et in igni frustra qui ponitur, ut adustionis non sentiat detrimenta,
				<lb/>infitiari nolo nec valeo, quia, dum terrenis anfractibus seculi terrores et
				<lb/>turbines producentis, corporali presentia, confractus inhereo, vel dum in
				<lb/>infimis, in que naturaliter ponderosa queque res labitur, infirmus abducor,
				<lb/>cum universitate transire me expedit, et aliquid aliquando facere quod
				<lb/>repugnat affectui et obviat rationi. Qualiter tamen in huius perplexitatis
				<lb/>obiectibus, quantum humana fragilitas potuit refragari, honorem et incrementum
				<lb/>ecclesiastice libertatis procuraverim hactenus et procurem, novit Ille qui novit
				<lb/>omnia et quamplurium operum experientia protestatur. Sed
				<lb/>huius colluctationis impulsus et scabies inquinativa terrestrium etherea
				<lb/>sacra non adeunt et mentem vestram, in sublimibus habitantem, turbinis
				<lb/>huius famosa vel fumosa potius scaturies non attingit. Nos igitur, qui terrenis
				<lb/>incumbimus procellis, talibus vexamur et premimur. Et licet ex
				<lb/>utriusque pagina testamenti splendens illuminatio generaliter promittatur,
				<lb/>dum primo summus Pontifex lucem divisit a tenebris et subsequenter
				<lb/>populus qui ambulabat in tenebris vidisse legitur lucem magnam,
				<lb/>tanta verumtamen sub pedibus eius apud nos tenebrositatis caligo remansit,
				<lb/>ut lucis fulgor nobis hucusque patere nequiverit in obscuro. Futurum
				<lb/>tamen opinor et proximum ut, que nunc sunt prudentibus et doctis abscondita,
			<lb/>veritatis vicine misteria rudibus et parvulis revelentur.</p>
			<lb/>
		</div>
		<div>
			<head type="salutatio"><lb/>… amico suo Nicolaus de Rocca.</head>
			<p><lb/>Quod audire velle te credo, compendiose tibi nuntio me corporea perfrui
				<pb n="149"/>
				<lb/>sospitate, Illo favente desuper, sine quo nichil est validum, nichil
				<lb/>sanum. Expecto tamen sedulus, expecto cupidus per litteras tuas de singulis
				<lb/>negotiis meis ipsarum partium successiva relatione fulciri, propter
				<lb/>quod brevitatem presentium et desiderii mei compendium capitulata studeas
				<lb/>compilatione redimere et prolixe relationis ordine compensare. Super
				<lb/>negotiis autem ipsis, quorum tibi cura commissa est, sollicitandum te fore
			<lb/>non video, nisi delectabile cernerem admisso subdere calcar equo. Vale.</p>
			<lb/>
		</div>
		<div>
			<head type="salutatio"><lb/>Amico suo Nicolaus de Rocca.</head>
			<p><lb/>Etsi tempore quolibet salus desideranda sit anime, de ipsa profecto
				<lb/>diebus illis habilius agitur, quibus quasi deposito satagentis Marthe
				<lb/>servitio in cilicio et cinere, devote monemur obsequi cum Maria. Propter
				<lb/>quod, dum carnem docemur domare ieiuniis, recreari desiderans spiritum
				<lb/>pabulo verbi Dei, libenter tua presentia fruerer, ut, subrepentibus
				<lb/>ex humana fragilitate reatibus, de quibus confiteri me expedit meam culpam,
			<lb/>tue provisionis manus opifica subveniret.</p>
		</div>
	</body>
</text>
</TEI>