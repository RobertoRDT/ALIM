<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Passio beati Arialdi martyris qui ad sanctum Dionysium tumulatur</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>M. Navoni</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="5427" unit="words">Parole: 5427</measure>
				<measure quantity="34582" unit="characters_without_spaces">Caratteri (spazi esclusi): 34582</measure>
				<measure quantity="39452" unit="characters_witht_spaces">Caratteri (spazi inclusi): 39452</measure>
			</extent>
			<publicationStmt>
				<publisher>ALIM</publisher>
				<date when="2002-07-28">28/07/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: Data di composizione dell'opera: c. 1065
					Parole: 5540
					Caratteri: 34512
					Il testo è pubblicato con la traduzione a fronte (testo latino sulle pagine pari)
				GM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Andrea da Strumi</author>
						<title level="m">Passione del santo martire milanese Arialdo</title>
						<editor>M. Navoni</editor>
						<imprint>
							<publisher>Jaca Book</publisher>
							<pubPlace>Milano</pubPlace>
							<date>1994</date>
							<biblScope unit="page">177-227</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-l'autore è Anonymus, o Andrea da Strumi, come indicato nel titolo della edizione?</item><item type="itemNotaJC">-ho sostituito le "virgolette" &amp;lt;&amp;lt; e &amp;gt;&amp;gt; con « e »</item></list></change>
		</revisionDesc>
	</teiHeader>

<text>
	<body>
		<pb n="178"/>
		<div type="chapter">
			<head><lb/> 1.</head> <p>Arialdus in loco Cuzago prope Canturium, Mediolanensis Diocesis,
				<lb/>ortus fuit nobilibus parentibus de Carimate, quorum dum mater praegnans
				<lb/>esset, somniavit se videre immensam claritatem ceu solis meridiani,
				<lb/>quae totam domum implevit, quam secum admirans cognovit divinitus revelatum
				<lb/>se filium magni meriti et celestis sapientiae parituram, quo nato
			<lb/>vocatur Arialdus.</p>
		</div>
		<div type="chapter">
			<head><lb/>2.</head> <p>Hic puer tempore congruo ad scholas mittitur, ubi profecit tandem
				<lb/>in diversis studiis liberalium artium et divinarum litterarum scientiam adquisivit;
				<lb/>cumque a studio reverteretur, vidit sorores in lascivo habitu cum
			<lb/>matre, quas saepius reprehendebat dicens illam esse diabolicam captionem.</p>
			<pb n="180"/>
		</div>
		<div type="chapter">
			<head><lb/>3.</head> <p>Istis temporibus inter clericos tanta erat dissolutio, ut alii uxores, alii
				<lb/>meretrices publice tenerent, alii venationibus, alii aucupio vacabant, partim
				<lb/>foenerabantur in publico, partim in vicis tabernas exercebant, cunctaque
				<lb/>ecclesiastica beneficia more pecudum vendebantur. Haec vitia maxime
				<lb/>in civitate Mediolani plurimum pululabant, quia quanto urbs ipsa populosior
			<lb/>est, tanto iniquitas copiosior erat.</p>
		</div>
		<div type="chapter">
			<head><lb/>4.</head> <p>Tandem Arialdus videns tantam malitiam clericorum coepit in Varisio,
				<lb/>ubi morabatur, contra clericorum vitia praedicare, cui rusticani sacerdotes
				<lb/>dicebant: «Nobis haec ideo loqueris quia ineruditos esse cognoscis,
				<lb/>sed urbanis haec praedica, qui tibi suis studiis respondebunt». Cumque
				<lb/>acrius praedicaret associat sibi Landulphum de Cottis levitam ordinarium
				<lb/>Mediolanensis Ecclesiae, facundum in sermone et acceptum popularibus
			<lb/>praedicationis officio.</p>
		</div>
		<div type="chapter">
			<head><lb/>5.</head> <p>Itaque multi ex sacerdotibus rusticanis Guidoni tunc archiepiscopo
				<lb/>nuntiant quae Arialdus et Landulphus publice praedicabant, hos duos citatos
				<lb/>praesul admonet, ne nova et inaudita seminarent, asserens difficile
				<lb/>esse castitatem servare ac non esse conveniens clericorum vitia populi auribus
				<lb/>inculcare. Cui responderunt: «Nos ideo officium praedicationis assumpsimus,
				<lb/>ut veritatem non taceamus, sic ea, quae coepimus praedicare,
				<lb/>quia vera sunt, tacere non volumus, donec lingua vocem faucibus expirabit.
			<lb/>Et exinde ambo decreverunt in urbe Mediolani suum propositum reserare.</p>
		</div>
		<div type="chapter">
			<head><lb/>6.</head> <p>Arialdus itaque ex decumanis canonicis coepit cum Landulpho tacite
				<lb/>seminare inter clericos et laicos urbis, quae foris praedicaverat in aperto.
				<lb/>Cumque translatio beati Nazarii a cunctis clericis et civibus devote celebraretur,
				<lb/>coepit Arialdus detractare familiariter coniugia et stupra clericorum.
				<pb n="182"/>
				<lb/>Quod audiens quidam sacerdos nomine Anselmus dixit: «Ergo tu es
				<lb/>ille qui nos sacerdotes inter populum diffamasti, an in te solo remansit virtus?».
				<lb/>Quibus dictis Arialdum colapho percussit. Arialdus autem dixit:
				<lb/>«Non solum hoc sed et mortem pro veritate pati paratus sum». Landulphus
				<lb/>haec videns abduxit Arialdum decrevitque in aperto praedicare
			<lb/>per urbem quod in obscuro tum manifestaverant.</p>
		</div>
		<div type="chapter">
			<head><lb/>7.</head> <p>Itaque per urbem mittuntur cartulae, tinniunt tintinnabula, nuntiantur
			<lb/>novae praedicationes, ad quas populus semper novorum avidus cumulatur.</p>
		</div>
		<div type="chapter">
			<head><lb/>8.</head> <p>Igitur universis civibus adunatis, Arialdus in pulpitum ascendens, ita
				<lb/>orsus est: «Bina lux est, quam summa aeternaque lux reliquit in terris, scilicet
				<lb/>verbum Dei et doctorum vitam. De verbo autem Dei, non mei sed
				<lb/>psalmistae audite testimonium: <hi rend="italic">Praeceptum Domini lucidum, illuminans</hi>
			<lb/><hi rend="italic">oculos, et item: Lucerna pedibus meis verbum tuum.</hi></p>
		</div>
		<div type="chapter">
			<head><lb/>9.</head> <p>De vita vero doctorum, dicebat Salvator: <hi rend="italic">Vos estis lux mundi, sic luceat</hi>
				<lb/>lux vestra coram hominibus, ut videant opera vestra bona, et glorificent
				<lb/><hi rend="italic">Patrem vestrum, qui in caelis est.</hi> Ex his itaque unam posuit ante vos, quibus
				<lb/>scripturae scientiam dedit. Ineruditis autem doctorum vitam et pastorum
			<lb/>clericorumque pro lectione nobis instituit.</p>
		</div>
		<div type="chapter">
			<head><lb/>10.</head> <p>Sed inimico humani generi insidiante pariterque nostra negligentia
				<lb/>et peccato operante, docti suam lucem perdiderunt indoctique. Verumtamen
				<lb/>ut diabolus nos melius deluderet, qui ab eis sanctitatem abstulit, permisit
				<lb/>eos in exteriori habitu sanctitatis similitudinem retinere. Quod gemens
				<pb n="184"/>
				<lb/>dico, non ad vestram ignominiam, sed ad cautelam. Quomodo enim
				<lb/>sacerdotalem vitam agent manifeste perpendimus, quomodo Christum sequantur
				<lb/>videte. Dicebat Christus: <hi rend="italic">Qui mihi ministrat, me sequatur.</hi> Sed
				<lb/>quo pergit Christus? Ad humilitatem: <hi rend="italic">Discite a me, quia mitis sum et humilis</hi>
				<lb/><hi rend="italic">corde. Ad paupertatem: Beati pauperes, et cetera.</hi> Et item dixit: <hi rend="italic">Filius</hi>
			<lb/><hi rend="italic">hominis non habet, ubi reclinet caput suum.</hi></p>
		</div>
		<div type="chapter">
			<head><lb/>11.</head> <p>E contra nostri sacerdotes pergunt, divitias cumulant contra legem
				<lb/>paupertatis; superbiam colunt contra legem humilitatis; palatia aedificant
				<lb/>contra legem christianitatis; uxores ducunt contra normam castitatis; adulteras
				<lb/>retinent, contra regulam honestatis. Quomodo igitur Christum imitamini?
				<lb/>Sed redite, dilectissimi, ad corda vestra, redite; falsa respuite, vera
			<lb/>cognoscite. Ad hoc enim veni, et hoc aut perficiam aut mori paratus sum».</p>
		</div>
		<div type="chapter">
			<head><lb/>12.</head> <p>Cumque multa alia super huiusmodi materia declarasset, Landulphus
				<lb/>pulpitum ascendit et silentium petiit; quo concesso, ut erat in sermone
				<lb/>nimis potens et voce, cunctis attente audientibus, quia popularibus
				<lb/>acceptus erat, coepit Arialdi dicta collaudare et sacerdotum vituperare vitam
				<lb/>execrarique eorum sacrificia, scilicet uxoratorum et adulterorum simoniacorumque,
				<lb/>inducens cunctos cives ad alterum duorum: scilicet quod
				<lb/>aut sacerdotes ab uxoribus et meretricibus separentur, aut ad administationes
				<lb/>altarium non accedant, et id unicuique licitum esse pronunciat, cum
				<lb/>mente coinquinata corporeque turpato luxuria, puritas digna esse non potest
			<lb/>ad sumptionem caelestis sacramenti.</p>
		</div>
		<div type="chapter">
			<head><lb/>13.</head> <p>His dictis, coepit populus Arialdi et Landulphi dicta collaudare et
				<lb/>usque ad caelum tollere. Inter quos quidam plebeius Nazarius coniugatus,
				<lb/>vocem extollens, mirabiliter approbavit quod viri Dei praedicaverant, asserens
				<pb n="186"/>
				<lb/>sacerdotum vitam non distare a laicorum vita, immo sacerdotalem
				<lb/>foediorem esse Arialdumque et Landulphum secum convivere suisque bonis
			<lb/>frui obsecrat.</p>
		</div>
		<div type="chapter">
			<head><lb/>14.</head> <p>Exhortantibus denique Arialdo et Landulpho populum doctrina
				<lb/>mirabili clericorum stupra nefanda et execranda coniugia, populo tumultuante
				<lb/>in clericos, in brevi tempore sunt deleta, sic ut nullus existeret, quin
			<lb/>aut cogeretur mulieres dimittere, aut a beneficio remotus ad altare non accedere.</p>
		</div>
		<div type="chapter">
			<head><lb/>15.</head> <p>Clerus igitur multipliciter afflictus, primo cum provincialibus episcopis,
				<lb/>demum cum Romano pontifice conquestus est. Praeerat tunc Romae
				<lb/>Stephanus papa, qui super hac re archiepiscopum synodum provincialem
				<lb/>congregare iubet. Factus est synodalis praesulum conventus per
				<lb/>Guidonem archiepiscopum Novariae, ubi, cum triduo praedictis vacarent
				<lb/>negotiis, placuit pluribus Landulphum et Arialdum absentes excommunicandos,
			<lb/>factumque ita est.</p>
		</div>
		<div type="chapter">
			<head><lb/>16.</head> <p>Unde Landulphus volens ire Romam, in Placentino oppido caeditur
				<lb/>graviter sicque Mediolanum redit. Quare Romam proficiscitur Arialdus
				<lb/>et coram papa Stephano adulteria simoniamque clericorum Mediolanensium
				<pb n="188"/>
				<lb/>accusat, qualiterque ipsius praedicationibus sacerdotes ab uxoribus
				<lb/>populus separet eosque asserit inoboedientes Romanae ecclesiae se autem
			<lb/>cum Landulpho devotum et pro veritate certantem.</p>
		</div>
		<div type="chapter">
			<head><lb/>17.</head> <p>His auditis, multi ex fautoribus adversariorum surgunt stomachati.
				<lb/>Inter quos Dionysius cardinalis surgens, multa contra Arialdum dixit.
				<lb/>Deinde cum multi alii fautores adversariorum contra Arialdum clamarent,
				<lb/>Stephanus papa silentium imperavit, qui pauca loquens, cardinalem non
				<lb/>laudavit nec Arialdum condemnavit, quin immo sententiam excommunicationis
				<lb/>synodalis annullavit, hortaturque Arialdum ut pro veritate praedicare
			<lb/>non desinat.</p>
		</div>
		<div type="chapter">
			<head><lb/>18.</head> <p>Et super huiusmodi lite Mediolanum legatos mittit, scilicet Hildeprandum
				<lb/>cardinalem, Petrum Ostiensem, Anselmum de Badagio, Lucanum
				<lb/>episcopum, ut per ipsos in reorum praesentia veritas cognoscatur. Hi
				<lb/>legati, cum Mediolanum attigissent, aggregato clericorum coetu, ipsorum
				<lb/>culpas agnoscunt, Guidonem symoniacum vocant eiusque clerum adulterius
				<lb/>malisque moribus inquinatum iudicant asseruntque Arialdum vera Romano
				<lb/>pontifici retulisse, et eum ad perseverationem coepti propositi
			<lb/>cohortantur.</p>
			<pb n="190"/>
		</div>
		<div type="chapter">
			<head><lb/>19.</head> <p>His igitur feliciter adimpletis, Arialdus et Landulpus acrius et securius
				<lb/>praedicant. Clerici vero, videntes se aliter quam dolo non posse defendere,
				<lb/>necem Landulphi machinantur, sperantes Arialdum metu taciturum,
				<lb/>si socius Landulphus eo potentior et generosior occideretur. Inventus
				<lb/>est autem quidam nefandus clericus, qui se id facturum promisit, acceptoque
				<lb/>gladio venenato, ut res celerius impleretur, Landulphum per cenam
				<lb/>Domini, parascevem et sabbatum sanctum diemque paschae sanctae
			<lb/>persequitur.</p>
		</div>
		<div type="chapter">
			<head><lb/>20.</head> <p>Tandem feria secunda de albis Landulphum in crepuschulo ante
				<lb/>altare orantem in collo percussit cum gladio venenato; quo facto in limine
				<lb/>ecclesiae ipse percussor per quendam mendicum claudicantem tenetur.
				<lb/>Currit populus, capitur gladiator clericus causamque rei protinus manifestat.
				<lb/>Sed Dei misericordia Landulphus domum portatus infra paucos dies
				<lb/>sanatus est, veneno nihil agente, quamvis malitiam illius veneni percussor
				<lb/>dixit se in multis bestiis cognovisse. Quod idem clericus cernens dolensque
			<lb/>a Landulpho veniam impetravit.</p>
		</div>
		<div type="chapter">
			<head><lb/>21.</head> <p>Per idem tempus clerici rusticani videntes se ab Arialdo consimiliter
				<lb/>exturbatos, decreverunt, congregatione facta, vineas et arbores Arialdi
				<lb/>succidere, ut in ipsis bonis saevitiam exercerent, quam in persona sui patrare
				<lb/>non poterant. Ex his aliqui pergunt ad vicum et sibi faciunt Arialdi
				<lb/>possessiones demonstrari. Nocte igitur statuta tanta sunt percussi caecitate,
				<lb/>ut nec ubi essent cognoscebant, nec scirent designatos arbores aut vineas
				<lb/>reperire. Et hoc aliqui eorum in mortis articulo confessi sunt. Sed
				<lb/>quandam ecclesiam, quam Arialdus extra vicum construxerat diripiunt, arbores
				<lb/>vicinorum incidunt, quae tamen in brevi mirabiliter crescentes fructus
			<lb/>uberrimos ediderunt.</p>
			<pb n="192"/>
		</div>
		<div type="chapter">
			<head><lb/>22.</head> <p>Post haec Arialdus specialiter contra simoniam praedicat, sicque
				<lb/>profecit, ut non pauci se abstinerent a consortio clericorum quos noverant
				<lb/>luxuria et simonia coinquinatos, adeo quod nec in eodem oratorio secum
				<lb/>esse vellent. Factumque est ut per totam urbem nihil nisi de vitiis clericorum
			<lb/>audiebatur et in vulgi fabulis eorum vitia tractabantur.</p>
		</div>
		<div type="chapter">
			<head><lb/>23.</head> <p>Aliqui simoniaci, ad poenitentiam ducti, beneficia refutarunt. Inter
				<lb/>quos cum quidam miles in comitatu Mediolani iure patronatus, pecunia
				<lb/>accepta, beneficium contulisset, praedicationibus Arialdi commisso dolet,
				<lb/>sacerdotem emptorem sui beneficii invenit consimiliter inspiratum. Unde,
				<lb/>vocato Arialdo, sacerdos renuntiat et miles plenius satisfacit rogatque
				<lb/>Arialdum ut velit beneficium acceptare, quod negavit asserens se brevi
			<lb/>tempore a finibus trahi et pro veritate moriturum.</p>
		</div>
		<div type="chapter">
			<head><lb/>24.</head> <p>Inter cetera pravas consuetudines semper abhorruit et contra illas
				<lb/>praedicavit. Unde cum Mediolani intra adventum Domini nuptias celebrarent,
				<lb/>quin immo in vigilia natalis Domini, si in dominica forsan occurreret,
			<lb/>eam corruptelam sic eradicavit, ut tempore mortis suae illa penitus vitaretur.</p>
		</div>
		<div type="chapter">
			<head><lb/>25.</head> <p>Nam in domo divitis in vigilia natalis Domini paratis omnibus pro
				<lb/>sponsa recipienda, Arialdus illuc gradiens a coepto negotio praedicationibus
			<lb/>revocavit.</p>
		</div>
		<div type="chapter">
			<head><lb/>26.</head> <p>Cum in ecclesia sanctae Mariae Sacretae quidam esset praetio electus,
				<lb/>Arialdus electum reprehendit et hortatur ut renuntiet. Cui ille: «Omnem
				<lb/>pecuniam expendi, ut hoc beneficium acquirerem, sed si renuntiavero,
				<lb/>acceptor pecuniae meae non mihi reddet». Dixit Arialdus: «Tibi tantam
				<lb/>pecuniae quantitatem dabo, si subito simoniacae electioni renuntiaveris».
				<lb/>Quod ille sacerdos protinus adimplevit et Arialdus de patrimonio suo
			<lb/>pecuniam solvit, poteaque ibi fieri canonicam electionem fecit.</p>
			<pb n="194"/>
		</div>
		<div type="chapter">
			<head><lb/>27.</head> <p>Iisdem temporibus Herlembaldus de Cottis frater Landulphi a Yerosolimis
				<lb/>redierat miles factus, vir equidem magnae nobilitatis et facundiae,
				<lb/>in armis strenuissimus et consilio providus magnanimusque semper
				<lb/>fuit. Hic Arialdo et Landulpho visus est idoneus ad ipsos defendendum
				<lb/>contra clericos eis arma moventes. Unde cum visitandi hortandique gratia
			<lb/>ad ipsum venissent, talibus orsi sunt verbis:</p>
		</div>
		<div type="chapter">
			<head><lb/>28.</head> <p>«O Herlembalde, in omnibus venerande, pro tuo reditu nos Deum
				<lb/>collaudantes, gratias ei referimus immensas; sic enim Deus in terra et in
				<lb/>mari multis quassatis procellis te nobis redire sua benignitate disposuit, vitiisque
				<lb/>modo saeculi miles fuisti, sic decens ratio est ut Dei ecclesiaeque
				<lb/>catholicae miles efficiaris strenuissimus, et quod nos perficere non potuimus,
				<lb/>tua dextera adiuti complere valeamus. Esto quasi Mathathias et filii
				<lb/>eius, qui pro templo Dei et populi libertate mortui sunt, et vitam habentes
				<lb/>aeternam in Christo sunt feliciter coronati. Liberemus ecclesiam Dei multis
				<lb/>temporibus obsessam et uxoratis sacerdotibus inquinatam, tu lege gladii
			<lb/>et nos Dei. Visitasti sepulchrum Dei: libera igitur ecclesiam eius».</p>
			<pb n="196"/>
		</div>
		<div type="chapter">
			<head><lb/>29.</head> <p>Quibus auditis Herlembaldus aliquantulum supersedit dubitans
				<lb/>clericorum actionibus immisceri. Tandem hortatu Landulphi cum Arialdo
				<lb/>Romam proficiscitur, promittens se id acturum, si papa Alexander, qui de
			<lb/>Badagio erat, confirmaret.</p>
		</div>
		<div type="chapter">
			<head><lb/>30.</head> <p>Ea namque tempestate, mortuo Nicholao papa, Anselmus, Mediolanensis
				<lb/>civis de Badagio, Lucanus episcopus, ab omnibus cardinalibus in
			<lb/>papam est electus, vocatusque est Alexander secundus.</p>
		</div>
		<div type="chapter">
			<head><lb/>31.</head> <p>Hic, dum esset ordinarius Mediolanensis ecclesiae, scientia et moribus
				<lb/>laudabilis fuit, divitiis affluens et in sermone potens, cuius facundia
				<lb/>scientiaque plurimum civibus grata erat, coepitque tunc in praedicationibus
				<lb/>suis clericorum vitam vituperare nec verbis archiepiscopi Guidonis
				<lb/>ipsum hortantis ad scandala cleri minime publicanda consentiebat. Unde
				<lb/>archiepiscopus, dissimulans quid agere vellet, cum Anselmo ad imperatorem
				<lb/>pergit, qui consilio archiepiscopi curiose satis ab urbe expulit Anselmum;
			<lb/>nam ei Lucanum episcopatum dedit.</p>
		</div>
		<div type="chapter">
			<head><lb/>32.</head> <p>Itaque Guido, se tutum putans absentia Anselmi, magis fallitur:
				<lb/>nam Anselmus, vocato Landulpho levita ordinario, familiariter hortatur, ut
				<lb/>in praedicationibus suis vitia exprobet clericorum. Idem domestice satis
				<lb/>facit de Arialdo, ostendens eis modos quos tenebat antequam foret episcopus.
				<lb/>Sicque haec proclamatio contra clericos lascivos et simoniacos per
				<lb/>Arialdum et Landulphum diutius continuata a praefato Anselmo de Badagio
			<lb/>sumpsit exordium.</p>
			<pb n="198"/>
		</div>
		<div type="chapter">
			<head><lb/>33.</head> <p>Hac igitur familiaritate confisus, Arialdus ad Alexandrum papam
				<lb/>cum Herlembaldo sese transtulit, cum vero papae Alexandro eorum foret
				<lb/>nuntiatus eventus, eos ad se in cubiculari talamo vocari iubet, ubi super
				<lb/>eorum colla ruens plurimum gavisus est, Arialdo antiquam ostendens familiaritatem,
			<lb/>quam solent amici ad alta ascendentes negligere.</p>
		</div>
		<div type="chapter">
			<head><lb/>34.</head> <p>At Arialdus mutuo amore monstrato servataque debita reverentia,
				<lb/>ita coepit fari: «Pater sanctissime, creatori omnium gratias refero immensas,
				<lb/>quod te in tanto honoris culmine per suam misericordiam sublimare et
				<lb/>exaltare disposuit. Nunc itaque animus meus multis attenuatus angustiis
				<lb/>agnoscit tibi possibile quod olim tua mihi dilectio promittebat, et ut omnia
				<lb/>omittam, sanctitatis tuae clementiam reverenter exoro, ut hunc militem
				<lb/>Herlembaldum bello probum consilioque strenuissimum, in omnibus virtutibus
				<lb/>confirmatum, Dei favore et tui munitum, mihi tribuas defensorem
				<lb/>et a te vexillum victoriae accipiat, ut securius militans nos possit defendere
			<lb/>et tuos olim rebelles humiliare».</p>
		</div>
		<div type="chapter">
			<head><lb/>35.</head> <p>Quibus auditis Alexander Hildeprandum cardinalem olim legationis
				<lb/>suae collegam vocari iussit consentientibusque ceteris cardinalibus, annuente
				<lb/>id Hildeprando, Alexander in publico consistorio vexillum benedictum,
				<lb/>quod nominavit vexillum sancti Petri, Herlembaldo dedit, eumque
			<lb/>Romanae ac universalis ecclesiae vexilliferum fecit.</p>
			<pb n="200"/>
		</div>
		<div type="chapter">
			<head><lb/>36.</head> <p>Quibus feliciter completis, Arialdus cum Herlembaldo Mediolanum
				<lb/>repedavit factusque securior tali defensore, vitia clericorum extirpat
				<lb/>acrius. Herlembaldus autem, post licentiam Alexandri papae, instat ut clerus
				<lb/>Mediolanensis Romanae oboediat ecclesiae, coniugia et stupra separat,
				<lb/>rebelles armis castigat, contra quem clerus arma movet. Nec ipse minus
				<lb/>inoboedientes insequitur, quippe annis duodeviginti multa pro defensione
			<lb/>ecclesiasticae veritatis passus est.</p>
		</div>
		<div type="chapter">
			<head><lb/>37.</head> <p>Hic nobilis Herlembaldus coram saeculo in vestibus pretiosis ambulabat,
				<lb/>equis et armis semper militari more fluitavit, sed in abscondito
				<lb/>coram Deo ut heremita degebat agrestis, cilicio nudam carnem cooperiebat,
				<lb/>pauperes nutriebat eorumque lavabat pedes. Si quando magna multitudine
				<lb/>amicorum vallatus pauperem vidisset, clam innuebat famulis ut illum
				<lb/>domum ducerent, quo cum pervenisset, dimissis extraneis, allata
				<lb/>aqua, egeni pedes lauabat et extergebat. Post haec, corpore in solo prostrato,
				<lb/>sub pauperis pedes caput ponebat, tanta in eo humilitas erat. Interdum
			<lb/>duodecim pauperes abundanter reficiebat, lotione pedum servata.</p>
		</div>
		<div type="chapter">
			<head><lb/>38.</head> <p>De hoc nobili milite narrat Andreas monacus Vallis Umbrosae, se
				<lb/>multa bona familiariter cognovisse, cuius Herlembaldi domus erat Mediolani
			<lb/>iuxta ecclesiam sancti Victoris et quadraginta martyrum.</p>
		</div>
		<div type="chapter">
			<head><lb/>39.</head> <p>Cum igitur Herlembaldus vidisset clerum arma movisse, utramque
				<lb/>partem ad divinam disputationem convocat, eo pacto, ut quaecumque
				<lb/>pars ratione convinceretur, alteri subiaceret. In medium prolatis doctorum
				<lb/>sententiis, maxime Ambrosii protectoris nostrae clarissimae urbis,
				<lb/>ibique per Guibertum archidiaconum, Ambrosium Biffum, Andream decumanum,
				<lb/>pro clero electos, multa prolata sunt contra Arialdum et Landulphum,
				<lb/>qui praedictorum trium verba Pauli apostoli et sanctorum auctoritate
			<lb/>repellunt.</p>
			<pb n="202"/>
		</div>
		<div type="chapter">
			<head><lb/>40.</head> <p>Cum haec acta fuissent clerusque arma moveret, moritur Landulphus
			<lb/>Herlembaldi frater.</p>
		</div>
		<div type="chapter">
			<head><lb/>41.</head> <p>Eo tempore archiepiscopus, defuncto abbate sancti Celsi, alium ordinat,
				<lb/>quem Herlembaldus expulit, alium a cenobio sancti Vincentii eodem
			<lb/>modo repulit, illorum simoniam damnans.</p>
		</div>
		<div type="chapter">
			<head><lb/>42.</head> <p>Hic beatus Arialdus ecclesiam, quae dicitur canonica, reparavit, extra
				<lb/>muros portae novae Mediolani, aedificia pro se et pro sociis apta construxit
				<lb/>de proprio patrimonio. In hac basilica horas canonicas dietim cantabat,
				<lb/>ad quam tanta populi multitudo conveniebat, ut locus illos non caperet.
				<lb/>Conventualiter cum fratribus degebat. In mensa non erant fabulae
				<lb/>sed sanctae lectiones audiebantur. Largus in elemosinis semper fuit adeo,
				<lb/>quod socii publice dicerent eum archam aureis plenam cottidie in pauperes
			<lb/>effusurum.</p>
		</div>
		<div type="chapter">
			<head><lb/>43.</head> <p>Noctes quoque medias semper trahebat insomnes, partim orando,
				<lb/>partim legendo, partim contra vitia meditando. Numquam sine pauperibus
				<lb/>clericis comedebat, numquam solus extra claustrum pergebat ecclesiae.
				<lb/>Quamvis esset litterarum humanarum divinarumque scientia fultus,
				<lb/>numquam tamen plus in scientia confidebat ac si nullam litteram didicisset.
				<lb/>Sed si in casu necessitatis forsan ad disputationem fuisset provocatus,
				<lb/>statim ad subsidia Dei et sanctorum recurrebat. Saepe corpora sanctorum
				<lb/>visitabat, tot nomina sanctorum in letaniis diurnis proferebat absque libro,
				<lb/>quod cunctis mirabile videbatur. Saepe nudis pedibus incedebat. Postremo
			<lb/>qualis doctrina eius erat, talis et vita.</p>
		</div>
		<div type="chapter">
			<head><lb/>44.</head> <p>Audita fama sapientiae suae duo sapientes de longinquis Mediolanum
				<lb/>venerunt, cum quibus a mane usque ad vesperum disputavit eosque
			<lb/>confusos et admirantes eius sapientiam domum dimisit.</p>
		</div>
		<div type="chapter">
			<head><lb/>45.</head> <p>Cum quadam vice iuxta archiepiscopalem aulam disputaret, praesul
				<lb/>cum ordinariis quendam ad eum misit, qui Arialdi sapientiam superaret.
				<lb/>At ille in paucis conclusus rediit dicens archiepiscopo: «Certe Spiritus
			<lb/>sanctus per os Arialdi loquitur».</p>
			<pb n="204"/>
		</div>
		<div type="chapter">
			<head><lb/>46.</head> <p>Praeterea cum Mediolanenses in sabbato sancto comederent ante
				<lb/>missarum sollemnia, contra illum actum sic ferventer praedicavit, ut usque
				<lb/>nunc ab omnibus quasi inviolabiliter expectetur post divina officia refectio
				<lb/>corporalis. Ipseque eadem die pergebat ad Nemus milliario ab urbe, ubi
				<lb/>quondam beatus Ambrosius parvam basilicam condidit frequentabatque
				<lb/>cum tumultum populi vitare vellet aut libros dictare divinos. Ibique beatus
				<lb/>Arialdus devotissime pernoctabat dominicam expectans resurrectionem,
				<lb/>ut apud maiores nostros moris erat, prout testatur Ysidorus Ethimologiarum
				<lb/>libro sexto, sic dicens: «Nox pascae ideo pervigil ducitur propter adventum
				<lb/>regis et domini nostri, ut tempus resurrectionis eius non nos dormientes,
			<lb/>sed vigilantes inveniat».</p>
		</div>
		<div type="chapter">
			<head><lb/>47.</head> <p>Inter clericos Mediolanenses eo tempore altercatio erat, numquid
				<lb/>triduanum ieiunium rogationum, quod est circha ascensionem Domini, foret
				<lb/>ab ecclesia institutum. Unde beatus Arialdus quadam vice praedicatione
				<lb/>reseravit, id non ecclesiastica institutione, sed nova consuetudine roborari,
				<lb/>idque approbavit auctoritate Niceni concilii ac etiam Ambrosii sermone
				<lb/>de pentecosten, nec non circumvicinarum urbium id non observantium
				<lb/>more probavit. Quae cum dixisset, ad ecclesiam beati Ambrosii orandi
			<lb/>causa perrexit.</p>
		</div>
		<div type="chapter">
			<head><lb/>48.</head> <p>Sed subito aemuli sui coeperunt divulgare per urbem Arialdum
				<lb/>haereticum esse eumque ieiunia blasfemare. Unde sacerdotum filii aliique
				<lb/>innumerabiles concurrunt cum armis ad ecclesiam Arialdi, quae tunc canonica
				<lb/>et usque nunc nuncupatur, quaeque inveniunt rapiunt, domum diruere
				<lb/>incipiunt, per angulos domus absentem Arialdum quaerunt ut occidant.
				<pb n="206"/>
				<lb/>Haec ut Herlembaldus audivit, cum fidelibus, sumptis armis, in audacem
				<lb/>plebem irruit et omnes more pecudum fugavit insequensque eos
			<lb/>manu forti ab impiis abstulit quidquid de domo Domini rapuerant.</p>
		</div>
		<div type="chapter">
			<head><lb/>49.</head> <p>Providerat insuper Arialdus legem fieri de castitate servanda, ad
				<lb/>quam confirmandam omnes sacerdotes Ambrosianae ecclesiae subscripserant
			<lb/>et ipse Guido archiepiscopus contra simoniacam labem idem fecit.</p>
		</div>
		<div type="chapter">
			<head><lb/>50.</head> <p>His ita peractis, cum Guido contra sacramentum egisset et Arialdum
				<lb/>contra ius et fas indebite molestaret, Herlembaldus Romam tetendit,
				<lb/>cui per Alexandrum papam litterae datae sunt apostolicis praenotatae sigillis,
				<lb/>quae contra Guidonem archiepiscopum excommunicationis sententiam
			<lb/>proferebant.</p>
		</div>
		<div type="chapter">
			<head><lb/>51.</head> <p>Absente igitur Herlembaldo, Guido archiepiscopus duos clericos
				<lb/>Modoetienses capi fecit, ac in Leuco diro carceri mancipari, eo quia nuper
				<lb/>Arialdo sese iunxerant. Quod sentiens, Arialdus, vocata plebe, cuncta facta
				<lb/>narravit, captisque armis contra partem praesulis, praecedente Arialdo,
				<lb/>cum vexillo Herlembaldi, in campis Modoetiensibus, Guido, timore prostratus,
				<lb/>clericos se redditurum spopondit, datis obsidibus, sicque Dei gratia
			<lb/>infra triduum dicti clerici Arialdo sunt mirabiliter restituti.</p>
		</div>
		<div type="chapter">
			<head><lb/>52.</head> <p>Postquam autem Herlembaldus Roma rediit litterasque excomunicationis
				<lb/>detulit archiepiscopo, subito praedictus archiepiscopus in sabbato
				<lb/>pentecosten per totam urbem nuntios misit, nuntians civibus universis ut,
				<lb/>si inaudita scire cuperent, in pentecosten summo diluculo convenirent ad
				<pb n="208"/>
				<lb/>maiorem ecclesiam. Hoc autem ideo fecit, ut contra sanctos Dei Arialdum
				<lb/>et Herlembaldum populus insaniret. Mane fit concursus populi: Herlembaldus
				<lb/>supra cancellos sese contulit, ita ut ab omnibus videretur; post haec
				<lb/>Arialdus cum quinque sociis ex adverso chori tamquam responsurus praesuli
			<lb/>celsus stetit.</p>
		</div>
		<div type="chapter">
			<head><lb/>53.</head> <p>Coepit igitur Guido, tenens manu excommunicationis bullam, ad
				<lb/>populum conqueri de Arialdo et Herlembaldo dicens: «Turbatio pestifera
				<lb/>per hos disseminata est, ita ut videam in his scriptis omnium nostrum perniciem
				<lb/>contineri: haec enim civitas ob reverentiam beati Ambrosii Romanae
				<lb/>numquam paruit ecclesiae. Ergo tollantur de terra viventium hi seminatores
				<lb/>verborum, qui quotidie laborant, ut haec urbs pristinum decus
			<lb/>amittat, ut sit subdita Romae et propriam perdat libertatem».</p>
		</div>
		<div type="chapter">
			<head><lb/>54.</head> <p>Ad haec coepit populus exclamare. «Occidantur velociter, occidantur».
				<lb/>His dictis, Guido, cum magna clericorum caterva, coepit descendere,
				<lb/>ut Dei sanctos opprimeret, sed, cum nimia plebis densitate ad eos non pateret
				<lb/>accessus, coepit Guido exclamare: «Omnes qui sancti Ambrosii honorem
				<lb/>diligunt, ab ecclesia exeant, ut nostri adversarii evidentius cognoscantur
				<lb/>citiusque conterantur». Subitoque ecclesia evacuata est, ita ut ex
				<lb/>septem millibus virorum, tantum duodecim ibidem remanserint in subsidio
			<lb/>servorum Dei.</p>
		</div>
		<div type="chapter">
			<head><lb/>55.</head> <p>Arialdus autem et Herlembaldus, supra cancellos stantes, flexis genibus
				<lb/>Dominum exorabant, in quos pars adversa clamore magno irruit, laici
				<lb/>in Herlembaldum, clerici vero in Arialdum, quem percutientes deorsum
				<lb/>praecipitant et percussum credunt occisum. Tenebatur autem sceptrum
				<pb n="210"/>
				<lb/>militare ante Herlembaldum, super quo sese apodiare solebat, quo sibi
				<lb/>propinquantes mirabiliter prosternebat, ita ut nullus auderet sibi propinquius
			<lb/>accedere.</p>
		</div>
		<div type="chapter">
			<head><lb/>56.</head> <p>Coepit igitur volare fama per urbem mortem nuntians Arialdi, unde
				<lb/>sequaces sui, ira commoti, arma capiunt, venientesque non ad ecclesiam,
				<lb/>ubi tumultus erat, sed pontificalem aulam ingrediuntur, quaeque reperiunt
				<lb/>dissipant, et per aulae ingressum intrant ecclesiam. Guidonem
				<lb/>prae foribus in equo repertum spoliant vixque eorum manus evadere potuit;
				<lb/>tandem, ecclesiam ingressi, cum gaudio reperiunt Arialdum vita
				<lb/>fruentem cohortanturque Herlembaldum ut descendat. Sicque cum magno
				<lb/>triumpho, fugatis hostibus, ad ecclesiam Rozonis, quae nunc dicitur
				<lb/>sancti Sepulchri, sese feliciter transtulerunt. Cum autem ibi hominum multitudo
				<lb/>coadunata decrevisset hostium domos evertere ipsasque spoliare,
				<lb/>Arialdus semianimis, quasi silentio impetrato, multa de inimicorum dilectione
				<lb/>tractavit, illud allegans sacrae scripturae: <hi rend="italic">Diligite inimicos vestros, benefacite</hi>
				<lb/><hi rend="italic">his qui oderunt vos</hi> , exhortaturque populum ad Dei laudes, cum
				<lb/>pro eorum defensione magnalia sit operatus, et pro inimicis iubet singulos
			<lb/>Dominum exorare, quibus verbis cunctos a coepto proposito revocavit.</p>
		</div>
		<div type="chapter">
			<head><lb/>57.</head> <p>Nocte autem sequenti archiepiscopus Guido suos sequaces convocat,
				<lb/>ubi multis varie super necem Arialdi tractatis, tandem diffinitum est,
				<lb/>quod omnes archiepiscopi sequaces pecunias in medium conferant inter
				<lb/>populum distribuendas, ut contra Arialdum populus incitetur ponanturque
				<lb/>insidiae extra urbem undique, sicque Arialdus, tumultum populi fugiens,
				<lb/>extra urbis moenia capiatur, et captus subito iuguletur. Quo facto,
				<lb/>pars vesana ob pecuniam datam dietim multiplicabatur, pars vero fidelium
				<lb/>metu deficiebat. Sed Arialdus inter adversa tam fortis et tam constans erat,
				<lb/>ut cum quadam die sentiret adversarios eius contra se venire, ut locum diruerent
				<lb/>et ipsum occiderent, ante altare prostratus est et orationibus impiorum
			<lb/>furorem extinxit.</p>
			<pb n="212"/>
		</div>
		<div type="chapter">
			<head><lb/>58.</head> <p>Quidam autem Arnulphus, pavens fragorem venientium, aliqua
				<lb/>pretiosa in domum vicini cuiusdam occulte transtulit. Quod ut Arialdus
				<lb/>cognovit, vocato socio, inquit: «Arnulphe, nonne ecclesia haec in honore
				<lb/>illius et nomine dedicata est, cui quotidie dicimus: <hi rend="italic">Sub tuum praesidium</hi>
				<lb/><hi rend="italic">confugimus, Dei genitrix</hi> , et num legisti: <hi rend="italic">Maledictus homo, qui spem suam</hi>
				<lb/><hi rend="italic">ponit in homine</hi>?». Qui obmutuit et veniam postulavit. Tantaque diebus illis
				<lb/>formido inter fideles erat, ut aliqui cibum capere desperarent, mortem
				<lb/>illico praestolantes. Tamen hostes eos invadere ausi non sunt, Altissimo
			<lb/>suffragante.</p>
		</div>
		<div type="chapter">
			<head><lb/>59.</head> <p>Demum ut populus magis contra Arialdum concitaretur, archiepiscopus
				<lb/>totam civitatem publico supposuit interdicto, ea tamen lege, ut,
				<lb/>dum Arialdus maneret in urbe, interdictum id staret, ipso vero expulso,
				<lb/>cessaret interdictum. Decretumque est ut laici contrafacientes vita et divitiis
				<lb/>privarentur. Quibus nequiter ordinatis cessat omnis clerus a divinis officiis.
				<lb/>Videns autem Arialdus clerum sacrilegis parere praeceptis, sociis id
				<lb/>ignorantibus, assumpto comite uno, ad sanctum Victorem ad ulmum biduo
				<lb/>latuit, quod sentiens Herlembaldus, cum aliquanto equitatu, Arialdum
				<lb/>Papiam duxit, deinde, parte militum remissa, per Padum navigat ut
				<lb/>Romam accederet. Sed sub quodam Placentino oppido capiuntur et de
				<lb/>omnium medio Arialdus solus in arcem deducitur. Cuius sapientiam dum
				<lb/>videret oppidanus, ait: «Archiepiscopus tuus multa mihi promisit, si te sibi
				<lb/>traderem captivum. Asserit enim te haereticum esse, quod falsum esse
				<lb/>cognosco, sed vade in pace». Qui, dimissus, Papiam rediit. Inde Legnanum
				<lb/>pergunt, ubi deliberatum est per omnes, ut quaeratur amicus qui
				<lb/>Arialdum per dies aliquot occultaret, donec voluntas populi mutaretur aut
				<lb/>insidiae undique positae tollerentur. Factaque mentione de quodam presbytero
				<lb/>non multum inde distante, Arialdus consensit, asserens illum a Yerosolimis
				<pb n="214"/>
				<lb/>nuper redisse sibique domesticum satis. Arcessito tandem sacerdote
				<lb/>illo, se omnia gratanter facturum pollicetur additque se habere locum
				<lb/>latibulis convenientem. Media denique nocte Herlembaldus cum comitibus
				<lb/>et sacerdote Arialdum sociat: multa bona sacerdoti spondet, si Arialdum
				<lb/>bene tractaverit; si autem contrafecerit, acriter comminatus est, et in
				<lb/>lacrimis vale facto, cum presbytero solus Arialdus remansit, cum noluerit
				<lb/>aliquem ex sociis permanere. Herlembaldus autem cum equitibus mane
			<lb/>Mediolanum venit.</p>
		</div>
		<div type="chapter">
			<head><lb/>60.</head> <p>Praedictus vero presbyter, ut Arialdum in camera sua clausum vidit,
				<lb/>indilate archiepiscopo Arialdum penes se depositum nuntiat: qui multum
				<lb/>gaudens, muneribus ipsum replevit missisque multis militibus fidis,
				<lb/>loco statuto insidias tendunt. Cum autem sacerdos domum venisset, ad
				<lb/>Arialdum processit, cui dixit: «Domine Arialde, necesse est ut hinc subito
				<lb/>recedamus et ad castrum unde te suscepi revertamur, quoniam te hic esse
				<lb/>omnibus notum est». Cui Arialdus: «Tibi via nota est: praecede igitur et
				<lb/>ego te sequar». Proditore igitur praecedente, virum Dei in laqueum ducit
				<lb/>insidiarum. Factoque per proditorem signo praeordinato, capitur Arialdus
				<lb/>et, vinculis artatus, equo imponitur, et tacite festinanterque versus Lacum
			<lb/>Maiorem ducitur.</p>
		</div>
		<div type="chapter">
			<head><lb/>61.</head> <p>Cum autem ductus esset Angleriam, per alios magis fidos milites
				<lb/>Aronam ducitur et ante Olivam, archiepiscopi neptem ex fratre, praesentatur.
				<lb/>Quae, secundum patrui sui vota, Arialdum in insula quadam in Lacu
				<lb/>Maiori sita secretissime necari iubet deditque eum quinque ministris,
				<lb/>qui, navi eum imponentes, tandem ad insulam pervenerunt. Tollentesque
				<lb/>eum de nave, saxo vinculatum apodiantes, inquiunt: «Arialde, cur non negas
				<lb/>quae dixisti, ut vivas? Et si feceris, vitam promittimus». Cui Arialdus:
				<lb/>«Absit ut in fine mentiendo perdam quod acquisivi vera praedicando». At
				<lb/>illi: «Si ille mons aureus esset et totum dares, te aliter vivere non permitteremus».
				<lb/>Quod vir audiens, se erexit et hymnum apostolorum Petri et Pauli,
				<lb/>quorum vigilia erat, alta voce cantavit. Tandem, dum isti carnifices haesitarent
				<pb n="216"/>
				<lb/>de morte Arialdi, immo quasi deliberassent de vita eius respicientes
				<lb/>vident naviculam concite venientem duosque homines deferentem. Hi
				<lb/>enim a dicta Oliva mittebantur, timente ne priores ministri Arialdo vitam
				<lb/>donarent: de his quippe maxime confidebat, quos in mortem eius iamdudum
				<lb/>anhelare cognoverat. Egressi de nave ut sunt, aiunt ad ceteros: «Ubi
				<lb/>est Arialdus?». Respondent: «Mortuus est «. At illi: «Nobis iussum est videre
				<lb/>illum, sive vivum, sive mortuum», et circumspicientes, illum viderunt
				<lb/>in saxo sedentem. In quem protinus irruunt gladiis evaginatis. Alter vero
				<lb/>eorum dextram aurem Arialdi arripit, alius aliam, simulque inquiunt: «Dic
				<lb/>nobis, proditor, si Guido archiepiscopus noster est verus». Qui respondit:
				<lb/>«Non est, ut saepissime praedicavi, quia opera praesulis in eo non sunt».
				<lb/>Tunc illi feroces Arialdo ambas aures amputant. Interrogatur iterum si
				<lb/>Guido verus esset archiepiscopus; cui, solitam animi constantiam retinenti,
				<lb/>nasus cum labio superno abscinditur. Demum ambo oculi sunt effossi. Postea
				<lb/>dextram manu truncant, inquientes: «Haec est quae litteras Romam
				<lb/>directas scripsit». Deide genitale membrum gladio radicitus incidunt, clamantes:
				<lb/>«Praedicator castitatis fuisti, sic et tu castus eris». Sentiens autem
				<lb/>beatus Arialdus dolores maximos, clamabat: «<hi rend="italic">Circumcidederunt me dolores</hi>
				<lb/><hi rend="italic">mortis</hi> , Domine Iesu. Gratias ago tibi, Christe, meque hodie inter sanctos
				<lb/>martyres tuos collocare digneris. Ut enim testis mihi es, pro veritate morior».
				<lb/>Post haec sub gutture linguam evellunt, dicentes: «Nunc sileat lingua
				<lb/>quae clericorum familias exturbavit dispersitque». Et in his tormentis
				<lb/>animam reddit Creatori, corpus vero per eosdem quocumque modo tumulatum
			<lb/>est.</p>
		</div>
		<div type="chapter">
			<head><lb/>62.</head> <p>Super eius sepulchro omni nocte luminaria apparebant maxima;
				<lb/>quod piscatores in noctibus videntes, publice divulgabant. Haec cum audiret
				<lb/>Oliva, eruderato corpore, in alterum locum transferri fecit. Sed, cum
				<lb/>eadem lux consimiliter appareret, in alium illico locum tumulari iubet, ubi
			<lb/>simili modo lux noctibus videbatur.</p>
			<pb n="218"/>
		</div>
		<div type="chapter">
			<head><lb/>63.</head> <p>Tandem, videns Oliva quod lux eximia ubique sacrum corpus comitabatur,
				<lb/>irata valde fecit grandia saxa circa corpus innecti et in profundum
				<lb/>lacus dimergi, ubi tanta est lacus profunditas, ut fune centum cubitorum
				<lb/>vix possit harena tentari, ac tanta sit immanium piscium multitudo,
				<lb/>quod omnia cadavera infra triduum consummantur, ut narrat Andreas
				<lb/>monachus Vallis Umbrosae, qui hanc historiam conscripsit, se ab illius loci
			<lb/>incolis didicisse.</p>
		</div>
		<div type="chapter">
			<head><lb/>64.</head> <p>His occulte peractis inter Mediolanensem populum de ipso incertus
				<lb/>rumor erat, magnaque haesitatio: alii affirmabant eum defunctum esse,
				<lb/>alii clam retentum in vinculis. Unde populus suo more mutatus sic accenditur
				<lb/>ut sub iureiurando statuent illum, aut vivum, aut mortuum habiturum
				<lb/>seque pro illius morte vindicaturum offert. Isque rumor de captione
				<lb/>eius in Mediolanensi urbe auditus est hora tertia in vigilia sanctorum Petri
			<lb/>et Pauli, qua die fuit martyrio coronatus.</p>
		</div>
		<div type="chapter">
			<head><lb/>65.</head> <p>Dum autem beati Arialdi mortem dissimulat Herlembaldus, ut cautius
				<lb/>provideret. Transactis mensibus decem, scilicet in festo inventionis
				<lb/>sanctae crucis, corpus beati Arialdi per aquilam demonstratur: nam aquila
				<lb/>super aquas lacus volitabat, cunctas aves pellens. Quod ut viderunt pastores
				<lb/>qui sua armenta custodiebant, ad litus iuxta aquilam propere cucurrerunt,
				<lb/>et sine mora corpus beati Arialdi ad terram proiectum est mirifici
				<lb/>candoris sine putrefactione servatum. Quidam autem ex pastoribus, quibus
				<lb/>mors beati Arialdi nota fuerat, dixerunt: «Vere hoc est corpus beati
				<lb/>Arialdi». Cunctisque id affirmantibus, huius rei fama ad Olivam subito volitavit,
				<lb/>quae ex arce Arona servos misit. Hi, pulsis inde pastoribus, in
			<lb/>quandam foveam corpus clanculo proiecerunt.</p>
		</div>
		<div type="chapter">
			<head><lb/>66.</head> <p>Quidam ex pastoribus, nomine Algisius, subito Mediolanum venit
				<lb/>praedictaque omnia nuntiat Herlembaldo seque primum aquilam vidisse
				<lb/>et corpus cognovisse testatur. Herlembaldus, vocato Andrea, qui hanc historiam
				<lb/>conscripsit, hortatur ut ad scrutationem huius rei festinanter accedat.
				<pb n="220"/>
				<lb/>Qui, sumpto comite uno, illuc concite perrexit, affirmantibusque pastoribus
				<lb/>quae audierat, interrogavit: «Ubi est corpus?». At illi: «Ecce locus
				<lb/>ubi, nobis videntibus, sero positum est. Mane vero revertentes, locum invenimus,
			<lb/>de eo autem nihil. Putamus quod nocte eadem in arcem sit secreto traslatum».</p>
		</div>
		<div type="chapter">
			<head><lb/>67.</head> <p>His auditis, Andreas cum socio ad Herlembaldum veniens, per ordinem
				<lb/>cuncta narravit. Herlembaldus autem convocato populo, quem, ut
				<lb/>supra memoravi, in amorem martyris recuperandi accensum esse cognoverat,
				<lb/>factum explicat, electisque viris ab Oliva et complicibus facti, sacrum
				<lb/>corpus exposcitur. Quibus responsum est se non daturos et potius mori
				<lb/>dispositos, quam illud postulantibus exhibere. Nocteque eadem dixerunt
				<lb/>ad invicem: «Hoc corpus tantam habet integritatem tamque decorum est,
				<lb/>ut, si populus illud viderit, laudibus extolletur et nos obprobriose damnabimur».
				<lb/>Tandem, habito inter se consilio, cutem cum capillis de eius capite
				<lb/>detraxerunt, pellem eius albentem ferreis ungulis laniarunt, ambos pedes
				<lb/>truncant: imaginabantur enim, quod sic horridum et ignotum a populo
			<lb/>sperneretur.</p>
		</div>
		<div type="chapter">
			<head><lb/>68.</head> <p>Haec ut Herlembaldus ex legatis cognovit, tubis et perstrepentibus
				<lb/>tintinnabulis populum convocat. Exponit responsionem hostium hortaturque
				<lb/>cunctos ad arma capienda, ut corpus sacrum vi armorum ab hostibus
				<lb/>auferatur. Et ut nulla depopulatio aut rapina per exercitum fiat, plaustra et
				<lb/>iumenta victualibus et armis honerari iubet, tantaque fuit curruum multitudo,
				<lb/>ut per septem milliaria extenderetur. Exercitus autem peditum et
				<lb/>equitum innumerabilis erat cunctique sponte conveniebant. Secundo tandem
				<lb/>die ad vesperum quarto milliario a loco intento in pratis castramentati
			<lb/>sunt.</p>
		</div>
		<div type="chapter">
			<head><lb/>69.</head> <p>Igitur legatis ad Olivam directis et castris Herlembaldi in pratis
				<lb/>consedentibus, nocte vox quaedam desuper audientibus universis insonuit,
				<lb/>dicens: «Currite, currite ad ripam Ticini, quia ibi sanctus noster
				<pb n="222"/>
				<lb/>Arialdus vobis repraesentandus advenit». His auditis, omnes certatim advolant
				<lb/>crediturque beatior qui ad currendum promptior erat. Tandem,
				<lb/>cunctis expectantibus, sacrum corpus per Ticinum ad litus proiectum est.
				<lb/>Eo itaque levato in feretro, summa gloria magnisque sollemnitatibus versus
				<lb/>urbem defertur. Exibant rurales viri de castellis in quibus se, exercitus
				<lb/>timore, concluserant, victualia portantes, et cum crucibus ac cereis Deo
			<lb/>laudes decantabant et, ut saltem ipsum viderent, arbores ascendebant.</p>
		</div>
		<div type="chapter">
			<head><lb/>70.</head> <p>In quodam vico rusticus erat longa paralysi dissolutus, qui cum audisset
				<lb/>quod Christi martyr per viam duceretur, ad feretrum se portari fecit,
				<lb/>tactoque corpore subito est sanatus. Quod universus populus cernens, tanto
				<lb/>clamore in laudes Dei et martyris exultavit, ut a locis maxime distantibus
			<lb/>audiretur.</p>
		</div>
		<div type="chapter">
			<head><lb/>71.</head> <p>Mediolano tandem appropinquantes totam urbem obviam habuerunt,
				<lb/>totusque clerus affuit cum cereis cantans officium non mortuorum,
				<lb/>sed martyris novi, quin immo aemuli sui in hoc se sic gratos praebuerunt,
				<lb/>ut una cum aliis clericis novum martyrem decantarent: quod non parvum
				<lb/>martyris miraculum cunctis visum est. Sicque in die sancto ascensionis Domini
				<lb/>in medio ecclesiae sancti Ambrosii feretrum cum corpore imposito
			<lb/>positum est.</p>
		</div>
		<div type="chapter">
			<head><lb/>72.</head> <p>Tunc Herlembaldus pulpitum ascendens ita locutus est: «Dilectissimi,
				<lb/>videmus quantum valuit fides quam inter nos decem annis praedicavit
				<lb/>beatus Arialdus. Certe ipsum servavit incolumem in profundo lacus inter
				<lb/>innumerabiles immanesque pisces per decem menses, consuloque, ut
				<lb/>eius sanctitas magis ac magis appareat, per hos decem dies aestivos corpus
				<lb/>eius non tumulari. Sicque populus concurrens novi martyris sanctitate laetabitur».
				<lb/>E contra daemonia clamabant: «Interimemus te, sicut et socium
			<lb/>tuum».</p>
			<pb n="224"/>
		</div>
		<div type="chapter">
			<head><lb/>73.</head> <p>In his quidem diebus populi undique ad sanctum martyrem cum
				<lb/>muneribus confluxere, quibus per diem illud videre permittebatur. Per
				<lb/>noctes vero clericorum et monachorum pervigil custodia erat cum hymnis
			<lb/>et psalmodiis laudantium Creatorem.</p>
		</div>
		<div type="chapter">
			<head><lb/>74.</head> <p>Timens autem Andreas, quem multoties supra memoravi, ne sacrum
				<lb/>corpus foeteret cum tempus esset aestivum, et scandalum publicum
				<lb/>sequeretur, ad ipsum nocte, assumpto lumine, vigilantibus paucis, accessit,
				<lb/>repertoque foramine sub asella facto, intus aspexit, et ecce eius exta ut nix
				<lb/>candida erant, epar vero aereum habebat colorem. Intromissisque duobus
				<lb/>digitis, magna odoris suavitas emanavit, adeo quod a naribus digitos ob
				<lb/>suavitatem removere non poterat, pluribusque diebus in digitis suis illam
			<lb/>fragrantiam sentiebat.</p>
		</div>
		<div type="chapter">
			<head><lb/>75.</head> <p>Denique in festo pentecosten, ut per Herlembaldum statutum erat,
				<lb/>tanta utriusque sexus multitudo de longinquo et de propinquo coadunata
				<lb/>erat, ut decrepiti se numquam tantam multitudinem unitam vidisse dicerent.
				<lb/>Sicque cum laude ineffabili magnaque gloria prope ecclesiam sancti
				<lb/>Celsi tumulatum est, scilicet inter dictam ecclesiam et ecclesiam parvam,
				<lb/>ubi quondam sanctus Nazarius latitavit, quae ecclesia sancti Nazarii in
				<lb/>campo dicitur. Itaque beatus levita et martyr Arialdus decem annis pro veritate
				<lb/>praedicavit, in eius martyrio decem membra Christo obtulit, decem
				<lb/>mensibus in profundo lacus incolumis iacuit, per decem milliaria lacus nobis
				<lb/>illum proximiorem reddidit quam accepit, per decem dies aestivos in
				<lb/>ecclesia sancti Ambrosii conservatus est. Post haec anno decimo beatum
				<lb/>Herlembaldum sibi associavit in regno caelorum per eorundem manus iniquorum
			<lb/>occisum.</p>
		</div>
		<div type="chapter">
			<head><lb/>76.</head> <p>Cum aliqui viri simul confabularentur de beato Arialdo et de euntibus
				<lb/>ad venerationem corporis sui, dixit quidam: «Magis cupio super corpus
				<lb/>eius mingere quam illud adorare». Quem subito tam saevus internorum
				<lb/>viscerum dolor invasit, ut neque quiescere neque mingere potuerit,
				<lb/>donec, poenitentia ductus, ad sacrum martyrem munus obtulerit ibique
			<lb/>suppliciter adoraverit.</p>
		</div>
		<div type="chapter">
			<head><lb/>77.</head> <p>Passus est beatus Arialdus quinto Kalendas Iulii, anno Domini
				<lb/>MLXVI. De cuius morte doluit Alexander papa, unde anno sequenti, scilicet
				<pb n="226"/>
				<lb/>MLXVII, cum idem papa iret ad synodum quam Mantuae celebravit, Mediolanum
				<lb/>venit multaque fecit statuta de statu Mediolanensis populi et cleri
			<lb/>beatumque Arialdum sanctorum martyrum catalogo annotavit.</p>
		</div>
		<div type="chapter">
			<head><lb/>78.</head> <p>Postea vero anno Domini MLXXXXVI Anselmus de Buis archiepiscopus
				<lb/>Mediolanensis corpus beati Arialdi ab ecclesia sancti Celsi ad basilicam
			<lb/>sancti Dionysii cum multis miraculis transtulit, ubi tales sunt versus:</p>
			<lg>
				<l>Martyr levita iacet hac Arialdus in urna</l>
				<l>Truncatus moritur sed vitae dona meretur</l>
				<l>Hoc manseolo reverenter condita digno</l>
				<l>His geminis causis Arialdus passus ab istis</l>
				<l n="5">Martyr in ecclesia levita reconditur ista</l>
				<l>Transtulit Anselmus pastor venerabile corpus.</l>
			</lg>
		</div>
	</body>
</text>
</TEI>