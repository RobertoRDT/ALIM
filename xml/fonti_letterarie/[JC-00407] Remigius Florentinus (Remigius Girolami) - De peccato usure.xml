<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De peccato usure</title>
				<author>Remigius Florentinus (Remigius Girolami)</author>
				<respStmt>
					<resp key="print_editor">Edizione critica a stampa a cura di</resp>
					<name>O. Capitani</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="21160" unit="words">Parole: 21160</measure>
				<measure quantity="119238" unit="characters_without_spaces">Caratteri (spazi esclusi): 119238</measure>
				<measure quantity="138524" unit="characters_witht_spaces">Caratteri (spazi inclusi): 138524</measure>
			</extent>
			<publicationStmt>
				<publisher>ALIM</publisher>
				<date when="2002-09-15">15/09/2002</date>
			</publicationStmt>
			<notesStmt>
				<note>Genere: Teologia</note>
				<note>Tipo: Fonti Letterarie</note>
				<note>Note: Parole: 22131
					Caratteri: 120290
				GM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Il "De peccato usure" di Remigio de Girolami</title>
						<editor>O. Capitani</editor>
					</analytic>
					<monogr>
						<title level="j">Studi medievali, s. III</title>
						<imprint>
							<date>1965</date>
							<biblScope unit="volume">6</biblScope>
							<biblScope unit="page">537-662</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Teologia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item><item resp="#JC">-ho sostituito le "virgolette" &amp;lt;&amp;lt; e &amp;gt;&amp;gt; con « e »</item></list></change>
		</revisionDesc>
	</teiHeader>

<text>
	<body>
		<pb n="611"/>
		<div>
			<head><lb/>INCIPIT TRACTATUS DE PECCATO USURE FRATRIS REMIGII
			<lb/>FLORENTINI ORDINIS FRATRUM PREDICATORUM.</head>
			<div type="chapter">
				<head><lb/>C. I.</head> <p>«Peccatores peccatoribus fenerantur, ut recipient equalia» , <hi rend="italic">Lc.</hi>
					<lb/>VI. Dominus salvator noster qui «venit in hunc mundum peccatores salvos
					<lb/>facere» , ut dicitur <hi rend="italic">Tm.</hi> I. In verbo proposito, si de fenore proprie
					<lb/>dicto exponatur circa homines mundanos, tria tangit horrenda, scilicet
					<lb/>mundanorum perversum statum quia <hi rend="italic">peccatores peccatoribus</hi>; secundo, eorum
					<lb/>perversum actuam, quia <hi rend="italic">fenerantur</hi>; tertio eorundem perversum fructum,
					<lb/>quia <hi rend="italic">ut recipiant equalia:</hi> et ita omnia sunt in eis perversa, scilicet
				<lb/>primum, medium et finis, ac per hoc omnia recte rationi horrenda.</p>
				<p><lb/>Circa primum notandum quod status perversitatem tangit quantum
					<lb/>ad duplex genus hominum mundanorum; primo quantum ad principales
					<lb/>agentes, quia <hi rend="italic">peccatores;</hi> secundo quantum ad coagentes, sive consentientes,
					<lb/>quia <hi rend="italic">peccatoribus.</hi> Ubi attendendum est quod peccator et peccans, proprie
					<lb/>loquendo, differunt sicut cursor et currens, sicut cantor et canens et universaliter
					<lb/>sicut nomen verbale et participium. Peccans enim dicitur ab actu,
					<lb/>sed peccator dicitur ab habitu, unde nullus est peccans proprie, nisi vigilans,
					<lb/>sed peccator et dormiens dici potest; ergo status hominis significatur
					<lb/>in nomine peccatoris, quantum ad modum significandi, scilicet per modum
					<lb/>habitus. Habitus enim est difficile mobilis, ut philosophus dicit, set actus
					<lb/>transit; unde habitus, eo ipso quod stabilis est, statuam quendam habituati
					<lb/>designat; set perversitas status designatur in eodem vocabulo peccatoris
					<lb/>quantum ad rem significatam. Peccatum enim nichil aliud est quam quedam
					<lb/>perversitas sive obliquitas, iuxta illud <hi rend="italic">Dt.</hi> XXXII «Generatio prava
					<lb/>atque perversa» et cetera et <hi rend="italic">Prov.</hi> II «Letantur cum male fecerint et
					<lb/>exultant in rebus pessimis, quorum vie perverse» ; et philosophus dicit in
					<lb/>II <hi rend="italic">Phisic.</hi> «Peccatum fit etiam in hiis que sunt secundum artem; scripsit
					<lb/>enim non recte gramaticus et peccavit medicus non recta potatione»
					<lb/>quia scilicet scriptum non concordavit regule artis gramatice et potatio
					<lb/>regule artis medicine. Sicut etiam in quaternorum lineis linea perversa est
					<lb/>et obliqua que non concordat regule corporali de ligno vel ferro vel alia
					<lb/>materia: et similiter contingit in lignis quando discordant a regula signi
					<pb n="612"/>
					<lb/>synopalis; et similiter contingit in parietibus quando discordant a regula
					<lb/>fili dependentis cum plumbo. Et per istum modum in humanis et moralibus
					<lb/>peccatum est obliquitas quedam, primo quia discordat a regula nature,
					<lb/>iuxta illud Augustini in libro tertio <hi rend="italic">De libero arbitrio</hi> «Omne vitium in eo
					<lb/>quod vitium contra naturam est». Natura enim est regula per quam diriguntur
					<lb/>omnia naturalia ad fines suos, puta lapis deorsum, arbor in fructum,
					<lb/>intellectus in verum, appetitus in bonum et cetera. Secundo, discordat a regula
					<lb/>rationis humane per quam diriguntur omnes potentie anime tamquam
					<lb/>a rege, iuxta illud Dyonisii c. IV <hi rend="italic">De divinis nominibus</hi> «Malum hominis
					<lb/>est contra rationem esse». Tertio discordat a regula legis divine per
					<lb/>quam diriguntur et ipsa ratio et omnes actus humani et etiam angelici, iuxta
					<lb/>illud Augustini <hi rend="italic">Contra Faustum</hi>, l. XXII «Peccatum est dictum vel factum
					<lb/>vel concupitum contra legem Dei». Quarto discordat a regula iustitie
					<lb/>per quam diriguntur per modum inclinationis omnes potentie anime et omnia
					<lb/>membra corporis in actibus suis sicut dirigit natura. «Virtus» enim «certior
					<lb/>est omni arte quemadmodum et natura» , ut dicitur in II <hi rend="italic">Ethic.</hi>
					<lb/>Ratio enim et lex divina vel quecumque ars dirigit per modum ostensionis,
					<lb/>unde Augustinus in libro <hi rend="italic">De duabus animabus</hi> «Peccatum est voluntas
					<lb/>retinendi vel consequendi quod iustitia vetat». Quinto discordat a regula
					<lb/>persone Christi, per quam dirigimur in omnibus utroque modo, scilicet per
					<lb/>modum ostensionis, per sua documenta, et per modum inclinationis, tam
					<lb/>per sua exempla quam per sua beneficia, unde Augustinus <hi rend="italic">De vera religione</hi>
					<lb/>«Peccatum est appetere quod Christus contempsit et contempnere
				<lb/>quod Christus appetiit».</p>
			</div>
			<div type="chapter">
				<head><lb/>C. II.</head> <p>Set contra predicta obicitur sic: primo contra primum. Notandum
					<lb/>enim omne peccatum videtur esse contra naturam, cum speciale vitium scilicet
					<lb/>sodomiticum dicatur peccatum contra naturam. Unde <hi rend="italic">Rm.</hi> I «Femine
					<lb/>eorum immutaverunt naturalem usum in eum qui est contra naturam,
					<lb/>similiter et masculi, relicto naturali usu femine, exarserunt in desideriis
				<lb/>suis invicem, masculi in masculos turpitudines operantes».</p>
				<p><lb/>Et dicendum quod omne peccatum est contra naturam hominis aliqualiter,
					<lb/>quod est contra naturalem inclinationem ad virtutem et felicitatem,
					<lb/>unde est contra naturam hominis, in quantum homo est, unde glossa <hi rend="italic">Lc.</hi>
					<lb/>X «Peccatis humane nature integritas violatur». Et quod virtus potest
					<lb/>esse in homine secundum quattuor potentias anime, inde est quod Beda
					<lb/>dicit quattuor vulnera nature esse in homine ex peccato consecuta, que
					<lb/>sunt infirmitas, ignorantia, malitia et concupiscentia: infirmitas in irascibili,
					<pb n="613"/>
					<lb/>cuius natura tendit in arduum, ignorantia in intellectu, cuius natura
					<lb/>tendit in verum, malitia in voluntate, cuius natura tendit in bonum et concupiscentia
					<lb/>in concupiscibili, cuius natura tendit in delectabile ordinatum
					<lb/>ratione. Set peccatum sodomiticum est contra naturam hominis totaliter,
					<lb/>non solum in quantum est homo, set etiam in quantum est animal, quia
					<lb/>quodlibet animal naturaliter appetit conservare speciem suam, ut apparet
					<lb/>ex II <hi rend="italic">De anima </hi>. Quod quidem per vitium sodomiticum impeditur, immo
					<lb/>in quantum est animatum et in quantum est corpus et in quantum est substantia
					<lb/>et in quantum est ens, quia omnia entia, ut conservent se in esse
					<lb/>secundum speciem cum non possint secundum numerum, illius causa agunt
					<lb/>quecunque agunt, secundum naturam, ut dicitur in II <hi rend="italic">De anima.</hi> Set
					<lb/>contra nos videmus in aliquibus brutis quod masculus in masculum insurgit,
					<lb/>sicut patet in canibus et de perdicibus Ysidorus dicit libro XII <hi rend="italic">Ethim.</hi>
				<lb/>«Masculus in masculum insurgit» et obliviscitur sexum libido preceps.</p>
				<p><lb/>Item ea que sunt contra naturam non possunt per consuetudinem fieri,
					<lb/>sicut lapis numquam assuescit ferri sursum nec ignis deorsum, sicut dicitur
					<lb/>in II <hi rend="italic">Ethic.</hi> Set aliqui assuescunt ad peccata, ergo non sunt contra naturam.
					<lb/>Item secundum philosophum in II <hi rend="italic">Phisic.</hi> ea que sunt contra
					<lb/>naturam accidunt raro et in pautioribus, set peccata in hominibus accidunt
					<lb/>ut in pluribus, iuxta illud <hi rend="italic">Mt.</hi> VII «Lata est via que ducit ad perditionem
					<lb/>et multi vadunt per eam». Ergo peccata non sunt contra naturam humanam.
					<lb/>Item nichil naturale est contra naturam, set de quibusdam dicitur
					<lb/><hi rend="italic">Sap.</hi> XII «Iniqua est natio eorum et naturalis malitia ipsorum» ergo
					<lb/>et cetera. Item <hi rend="italic">Eph.</hi> II dicitur «Eramus natura filii ire» , idest dampnationis
					<lb/>eterne. Set nullus dampnatur, nisi pro peccato, ergo peccatum inest
					<lb/>nobis a natura, ergo non est contra naturam. Item populus gentilium contra
					<lb/>naturam dicitur esse iustificatus a peccato sibi naturali, iuxta illud <hi rend="italic">Rm.</hi>
					<lb/>XI «Tu autem ex naturali excisus es oleastro et contra naturam insertus
					<lb/>es in bonam olivam» , ergo esse in peccato erat ei secundum naturam
					<lb/>et non contra naturam, quia si unum oppositorum est contra naturam, reliquum
					<lb/>est secundum naturam, sicut apparet in motibus gravium et
					<lb/>levium. Item si peccatum est contra naturam, ergo oppositum peccati, scilicet
					<lb/>actus virtuosus, erit secundum naturam. Set hoc est falsum quia naturalibus
					<lb/>nec meremur nec demeremur, secundum philosophum in II <hi rend="italic">Ethic.</hi> ;
					<lb/>meremur autem actu virtuoso et demeremur peccato, ergo et cetera. Item
					<lb/>quod est contra inclinationem naturalem alicuius facere, illud est ei difficile.
					<pb n="614"/>
					<lb/>Set accidiari melancolico et iracundari colerico et gulosari flegmatico et
					<lb/>luxuriosari sanguineo videntur valde facilia, quasi secundum inclinationem
					<lb/>naturalem complexionis eorum existentia, ergo non omne peccatum est
					<lb/>contra naturam. Item quedam sunt peccata solum quia prohibita et talia non
					<lb/>sunt peccata de natura sua, ergo saltem talia non sunt contra naturam, puta
				<lb/>comedere carnes in quadragesima et huiusmodi.</p>
				<p><lb/>Respondeo dicendum quod secundum philosophum in V <hi rend="italic">Metaph.</hi> et
					<lb/>secundum Boethium in libro <hi rend="italic">De duabus naturis et una persona Christi</hi>
					<lb/>«Natura dicitur multipliciter». Set precipue forma rei vel essentia secundum
					<lb/>veritatem dicitur natura. Unde ille habitus vel actus vel finis, ad
					<lb/>quem inclinatur res secundum formam vel essentiam suam, dicitur rei naturalis
					<lb/>et secundum naturam; oppositum autem eius dicitur contra naturam.
					<lb/>Cum ergo omnis res secundum formam et essentiam suam inclinetur
					<lb/>ad bonum, quia omnia appetunt bonum, ut dicitur in I <hi rend="italic">Ethic.</hi>, sequitur
					<lb/>quod omne malum sit contra naturam. Cum ergo omne peccatum sit malum,
					<lb/>sequitur quod omne peccatum sit contra naturam peccantis. Ad primum ergo
					<lb/>dicendum quod etiam alia brute terre peccant contra naturam, quia peccata
					<lb/>possunt esse tam in naturalibus quam etiam in artificialibus, sicut patet ex
					<lb/>II <hi rend="italic">Phisic</hi>.; «Peccata» , enim «nature sunt monstra» ut dicit. Set tamen in
					<lb/>brutis huiusmodi peccata non possunt habere rationem culpe, quia ipsa
					<lb/>non sunt culpe susceptibilia, cum careant libero arbitrio. Ad secundum dicendum
					<lb/>quod verbum philosophi habet veritatem in agentibus ex necessitate
					<lb/>nature, que statim cum natura sua sunt determinata ad unum actum
					<lb/>quem complete assecuntur; non autem habet veritatem in agentibus
					<lb/>ex libertate arbitrii, quia natura talium non est determinata ad unum nec
					<lb/>statim assecuntur actum suum complete: et ideo philosophus dicit ibidem
					<lb/>quod virtutes, scilicet, quibus opponuntur peccata «Nec insunt nobis natura
					<lb/>nec preter naturam, set innatis nobis quidem suscipere eas, perfectis
					<lb/>quidem per assuetudinem». Loquitur ergo de natura secundum quod
					<lb/>naturale opponitur non solum violento, set etiam voluntario, cum tamen
					<lb/>ipsa voluntas quedam natura sit et violentum etiam voluntario opponatur.
					<lb/>Ad tertium dicendum quod similiter philosophus loquitur ibi de naturali
					<lb/>secundum quod opponitur voluntario, set tamen natura voluntatis humane,
					<lb/>ut in pluribus, deficit et peccat, quia peccare multis modis dicitur
					<lb/>ut ipse dicit in II <hi rend="italic">Ethic.</hi> «Dirigere autem uno modo et ideo hoc quidem
					<lb/>facile; hoc autem difficile» uti subdit. Voluntas enim nostra de natura
					<lb/>sua fertur in illud quod apprehenditur a ratione tamquam bonum, ut apparet
					<lb/>ex III <hi rend="italic">De anima</hi>. Illud autem bonum attingere est difficile rationi,
					<pb n="615"/>
					<lb/>cum consistat in medio secundum philosophum et consurgat ex tota et
					<lb/>integra causa, secundum Dyonisium <hi rend="italic">De divinis nominibus</hi>, et iterum
					<lb/>quia bona sensibilia magis nota sunt apud multitudinem hominum quam
				<lb/>bona rationis.</p>
				<p><lb/>Ad quartum dicendum quod peccatum aliquorum dicitur naturale vel
					<lb/>quia est a parentibus dantibus naturam sive sit per naturalem originem
					<lb/>carnis sicut est peccatum originale, sive sit per imitationem peccatorum ipsorum
					<lb/>parentum vel quia per longam consuetudinem firmiter habituatum
					<lb/>est, quia consuetudo est altera natura, ut dicitur in libro <hi rend="italic">De memoria
				<lb/>et reminiscentia.</hi></p>
				<p><lb/>Vel quia quis nascitur in peccato. Uno enim modo natura idem est quod
					<lb/>nativitas, sicut dicitur in V <hi rend="italic">Metaph.</hi> Et omnibus dictis modis peccatorum
					<lb/>peccatum Iudeorum erat naturale, non quidem a natura vera, set a
					<lb/>natura corrupta que non nature sortitur, sicut privatio forme vocatur forma
					<lb/>secundum philosophum in II <hi rend="italic">Phisic.</hi> Ad quintum dicendum quod
					<lb/>apostolus per naturam intelligit nativitatem, quia omnes nascimur in peccato,
					<lb/>secundum quod bene exponit glossa. Ad sextum dicendum quod
					<lb/>peccatum dicitur esse naturale gentili omnibus predictis modis, et quia a
					<lb/>natura sic corrupta inclinabatur ad peccandum. Iuxta illud <hi rend="italic">Gen.</hi> IX
					<lb/>«Sensus enim et cogitatio humani cordis, in malum prona sunt ab adolescentia
					<lb/>sua». Set iustificatio a peccato dicitur ipsi fuisse contra naturam ipsius
					<lb/>corruptam, nec contra veram. Item contra naturam propriam et particularem
					<lb/>nec contra naturam universalem, secundum quam omnis creatura subicitur
					<lb/>universali agenti, idest deo, quia sicut dicit glossa Augustini <hi rend="italic">Contra
					<lb/>Faustum.</hi> «Deus auctor nature nichil contra naturam facit». Item contra
					<lb/>naturam nobis notam, idest contra solitum cursum nature, ut dicit glossa
					<lb/>quia non est consuetum quod surculus male arboris inseratur bone arbori,
					<lb/>set potius econtrario. Ad septimum dicendum quod non meremur naturalibus
					<lb/>que sunt nobis a natura, idest a nativitate et a dante naturam,
					<lb/>set meremur naturalibus que sunt secundum naturam, idest inclinationem
					<lb/>nature. Ad octavum dicendum quod peccatum dicitur esse ab inclinatione
					<lb/>naturali secundum naturam corruptam, set non secundum naturam integram;
					<lb/>et iterum secundum complexionem naturalem corporalem ut animalis
					<lb/>est, set non ut huius animalis, idest hominis, est, in quo naturaliter sensualitas
					<lb/>subicitur rationi et eodem modo potest esse facile et difficile. Unde
					<lb/><hi rend="italic">Sap.</hi> V «Lassati sumus in via iniquitatis, ambulavimus vias difficiles».
					<lb/>Quamquam et in actu virtuoso sit difficultas ex parte operis vel facti, set
					<lb/>est facilitas ex parte operantis vel animi. Ad nonum dicendum quod aliquid,
					<pb n="616"/>
					<lb/>quod de se non est contra naturam, ex aliquo accidente potest effici contra
					<lb/>naturam; sicut actu infrigidare est secundum naturam aque de se, set est
					<lb/>contra naturam aque calefacere. Item illud quod est peccatum quia prohibitum,
					<lb/>licet non sit contra naturam de se, tamen efficitur contra naturam
					<lb/>ex prohibitione, quia secundum naturam est ut inferiora moveantur a suis
					<lb/>superioribus et eis obediant. Et ideo contra naturam facit qui superiori
				<lb/>suo non obedit.</p>
			</div>
			<div type="chapter">
				<head><lb/>C. III.</head> <p>Contra secundum obicitur sic. Unum contrarium non est in altero
					<lb/>tamquam in subiecto, quia contraria non possunt esse similia. Set quedam
					<lb/>peccata sunt in ratione sicut in subiecto, sicut puta infidelitas in prudentia,
					<lb/>et si que sub talia; ergo ista non sunt contra rationem. Item nichil est contra
					<lb/>rationem quod non attingatur a ratione, quia unum contrarium attingit
					<lb/>alterum, expellendo ipsum et vincendo, set peccatum ex ignorantia non attingitur
					<lb/>a ratione, quia quicquid attingitur a ratione cognoscitur et intelligitur,
					<lb/>ergo peccatum ex ignorantia non est contra rationem. Item in anima
					<lb/>nostra ponuntur diverse potentie: appetitus concupiscibilis et irascibilis
					<lb/>et voluntas et ratio. Set quedam peccata non videntur pertinere ad rationem,
					<lb/>cum sint in aliis potentiis, tamquam in subiecto; puta intemperantia
					<lb/>in concupiscibili et iracundia in irascibili et iniustitia et odium in voluntate.
					<lb/>Ergo ista non sunt contra naturalem inclinationem rationis, set aliarum potentiarum.
					<lb/>Item nichil quod est secundum rationem est contra rationem,
					<lb/>cum <hi rend="italic">secundum</hi> et <hi rend="italic">contra</hi> sint opposite condiciones. Set quedam peccata sunt
					<lb/>secundum rationem peccantis; puta cum quis peccat ex industria vel putat
					<lb/>non esse peccatum illud quod facit. Ergo talia peccata non sunt contra rationem.
					<lb/>Respondeo dicendum quod omne peccatum, eo ipso quod ostensum
					<lb/>est esse contra naturam, probatur esse contra rationem, quia forma hominis,
					<lb/>per quam homo est homo, perficiens hominis naturam et essentiam et
					<lb/>diffinitionem est ratio. Unde homo est animal rationale secundum diffinitionem
					<lb/>perfectam, ut dicit Avicenna. Ad primum ergo in contrarium dicendum
					<lb/>quod peccatum non est contra potentiam rationis in quantum est,
					<lb/>set est contra naturalem inclinationem potentie, quia inclinat ad oppositum
					<lb/>eius ad quod inclinat potentia rationis, scilicet ad malum. Ad secundum
					<lb/>dicendum quod quando res ignorata nullo modo potest attingi a ratione,
					<lb/>sicut patet in amentibus et furiosis, tunc ignorantia non est peccatum. Set
					<lb/>tunc est peccatum quando ratio potest et debet illud attingere, cognoscendo
					<lb/>ipsum. Ad tertium dicendum quod, licet quedam peccata non pertineant
					<lb/>ad rationem tamquam ad subiectum, tamen pertinent ad rationem
					<lb/>tamquam ad causam in quantum non dirigit sensitivum appetitum et voluntatem,
					<lb/>quibus data est pro regula. Nec illa peccata sunt contra naturalem
					<lb/>inclinationem illorum, nisi quatenus sunt regulabilia a ratione. Unde et in
					<lb/>brutis, que ratione carent, intemperantia et iracundia non imputantur in
					<lb/>culpam. Ad quartum dicendum quod licet illa peccata sint secundum
					<lb/>rationem cognoscentem, tamen sunt contra rationem inclinantem. Item
					<lb/>licet sint secundum rationem cognoscentem actu et in particulari, tamen
				<lb/>sunt contra rationem cognoscentem virtute et simpliciter.</p>
			</div>
			<pb n="617"/>
			<div type="chapter">
				<head><lb/>C. IV.</head> <p>Contra tertium obicitur sic. Primo quantum ad legem veterem
					<lb/>Dicitur enim <hi rend="italic">Ez.</hi> XX «Modo dedi eis precepta non bona et iudicia in
					<lb/>quibus non vivent». Ergo malum peccatorum non est contra legem veterem.
					<lb/>Item unum contrarium destruit aliud, non multiplicat. Set <hi rend="italic">Rm.</hi> V dicitur
					<lb/>quod «Lex subintravit ut habundaret delictum». Ergo delictum sive
					<lb/>peccatum non est contra legem veterem. Item homicidium, furtum et adulterium
					<lb/>sunt peccata et tamen in lege vetere ista inveniuntur mandata. Mandatur
					<lb/>enim Abraham <hi rend="italic">Gen.</hi> XXII quod interficiat filium suum Ysaac et
					<lb/><hi rend="italic">Ex.</hi> III mandatur filiis Israel quod spolient Egiptios et <hi rend="italic">Os.</hi> I mandatur
					<lb/>ipsi prophete quod vadat ad mulierem fornicariam et faciat filios fornicationis.
				<lb/>Ergo non omne peccatum est contra legem veterem. Item <hi rend="italic">Ys.</hi></p>
				<p><lb/>X «Condunt leges iniquas». De lege enim videtur dicendum sicut de
					<lb/>linea. Sicut ergo linea curva ita est linea sicut recta, ita et lex iniqua ita
					<lb/>videtur esse lex sicut equa. Non ergo omne peccatum est contrarium omni
					<lb/>legi. De quibus satis sit ad presens. Ulterius quantum ad legem novam obicitur
					<lb/>sic. Facere contra inclinationem nature est peccatum, ut patet ex
					<lb/>dictis. Set in lege nova mandatur quod homo faciat contra inclinationem
					<lb/>nature, quia <hi rend="italic">Mt.</hi> VII prohibetur sollicitudo victus et vestitus que faciunt
					<lb/>ad conservationem individui ad quam naturaliter inclinamur. Ergo et
					<lb/>cetera. Item mandatur <hi rend="italic">Col.</hi> III «Mortificate membra vestra que sunt
					<lb/>super terram». Quod scilicet est contra conservationem individui. Item
					<lb/>gula et immunditia, seu inurbanitas et scandalizare proximum est peccatum.
					<lb/>Set omnia ista commendantur <hi rend="italic">Mt.</hi> XV, ubi dicitur «Non quod intrat in
					<lb/>os coinquinat hominem» et iterum «Non lotis manibus manducare non
					<lb/>coinquinat hominem» et iterum de phariseis scandalizatis dicitur «Sinite
					<lb/>illos, ceci sunt duces cecorum» et <hi rend="italic">Lc.</hi> X dicitur «Neminem per viam salutaveritis»
					<lb/>quod scilicet magis inurbanitas videtur. Item odire se vel proximum
					<lb/>et maxime parentes est peccatum cum sit contra caritatem. Set dicitur
					<lb/><hi rend="italic">Lc.</hi> XIV. «Si quis venit ad me et non odit patrem scilicet et matrem
					<lb/>et uxorem et filios et fratres et sorores adhuc autem et animam suam, non
					<lb/>potest meus esse discipulus» Ergo et cetera. Item incendere possessiones
					<lb/>proximorum et ponere dissensionem inter eos est peccatum. Set <hi rend="italic">Lc.</hi> XII
					<lb/>dicitur «Ignem veni mictere in terram et quid volo nisi ut accendatur?» et
					<lb/>post «Putatis quia pacem veni dare in terram? Non, dico vobis, set separationem».
					<lb/>Et de istis satis sit. Respondeo omne peccatum, eo ipso quod est
					<pb n="618"/>
					<lb/>contra rationem, probatur esse contra omnem legem dei quia ratio humana
					<lb/>nichil est quam quedam participatio legis divine ad dirigendum hominem
					<lb/>ad actus convenientes et finem. Sicut in scientiis, subalternata participat
					<lb/>regulatione a subalternante et discipulus a magistro et in agibilibus
					<lb/>proconsul ab imperatore et in factibilibus pigmentarius a medico et
				<lb/>universaliter in omnibus inferior dirigens a suo superiori.</p>
				<p><lb/>Ad primum ergo dicendum quod non omne peccatum directe opponitur
					<lb/>omni mandato veteris legis, sicut nec omne vitium directe opponitur omni
					<lb/>virtuti, set solum in genere, sicut malum opponitur bono. Peccatum ergo
					<lb/>directe opponitur mandato morali, cerimoniali autem et iudiciali, non nisi
					<lb/>in quantum participat aliquid de morali in genere; puta quod deus est colendus
					<lb/>quibusdam exterioribus signis et quod male sunt punienda. Dominus
					<lb/>autem ibi loquitur de cerimonialibus, que dicuntur non bona quia gratiam
					<lb/>conferebant, set solum homines esse peccatores ostendebant, quamvis etiam
					<lb/>moralia dicantur non bona occasionaliter, non occasione data a lege, set accepta
					<lb/>ab homine, sicut apostolus dicit <hi rend="italic">Rm.</hi> V «Occasione accepta, peccatum
					<lb/>per mandatum seduxit me et per illud occidit». Ad secundum dicendum
					<lb/>quod verbum ut non tenetur causaliter, set consecutive, in quantum scilicet
					<lb/>homines occasionem accipientes a lege habundantius peccaverunt, tum quia
					<lb/>gravius fuit peccatum post legis prohibitionem, tum quia concupiscentia crevit.
					<lb/>Magis enim concupiscimus quod nobis prohibetur, sicut fluvius apposito
					<lb/>obice fortius fluit et obicem frangit. Cuius ratio quintuplex potest esse. Una
					<lb/>est quia concupiscentia magis exardescit ad ea que magis reputat. Magnum
					<lb/>autem non reputatur ab homine quod est in eius potestate, set quod est extra
					<lb/>eius potestatem, extra quam quodam modo fit dum ei prohibetur. Secunda
					<lb/>est quia affecciones interiores, quando intus retinentur, ita quod exterius non
					<lb/>denudentur, ex hoc ipso magis interius intenduntur, sicut patet in dolore
					<lb/>et ira, que dum interius clausa tenentur, magis augentur. Si autem exterius
					<lb/>quoquomodo prodeant per verba vel facta que sint signa ipsorum, virtus
					<lb/>eorum deminuitur. Prohibitio autem propter timorem cogit hominem ut concupiscentiam
					<lb/>suam ad exteriora non producat et ideo ipsa concupiscentia interius
					<lb/>retenta, magis inflammatur. Tertia est quia illud quod non est nobis
					<lb/>prohibitum, apprehenditur ut possibile fieri quandocumque nobis placuerit
					<lb/>et ideo multotiens oportunitate existente illud vitamus. Set quando aliquid
					<lb/>est prohibitum apprehenditur a nobis ut non semper a nobis haberi possit.
					<lb/>Et ideo quando oportunitas datur sine timore pene illud consequendi, promptiores
					<lb/>ad hoc sumus. Et data lege que usum concupiscentie prohibebat et
					<lb/>tamen ipsam concupiscentiam non mitigabat, concupiscentia ipsa magis fervente,
					<lb/>homines ad peccandum inducebat. Quarta est quia concupiscentia magis
					<lb/>inardescit in nobis ex concupiscibilibus ostensis, quia, sicut dicit Augustinus
					<lb/>«Ramum viridem ostendis ovi et trahis eam». Per prohibitionem
					<lb/>autem usus concupiscentie, concupiscibile nobis ostenditur et ideo concupiscentia
					<lb/>magis incenditur. Iuxta illud <hi rend="italic">Dan.</hi> XIII. «Species decepit te et
					<pb n="619"/>
					<lb/>concupiscentia subvertit cor tuum». «Multi enim perierunt propter speciem
				<lb/>mulieris» ut dicitur <hi rend="italic">Eccli.</hi> IX.</p>
				<p><lb/>Quinta est quia concupiscentia magis inflammatur ex suggestionibus
					<lb/>aliorum. Eo autem ipso quod deus prohibebat concupiscentiam, dyabolus
					<lb/>temptando magis provocabat ad ipsam. Iuxta illud <hi rend="italic">Apoc.</hi> XX «Veniens
					<lb/>ad vos diabolus habens iram magnam». Set deus dando legem non dedit
					<lb/>occasionem peccandi, set prohibendo peccatum abstulit. Set homo ex
					<lb/>bono opere dei accepit sicut invidus scandalizatur de bono opere elemosinarii
					<lb/>tum propter reputationem (et magni et semper possibilis), tum
					<lb/>propter timorem, tum propter ostensionem, tum propter temptationem.
					<lb/>Ad tertium dicendum quod Abraham, quando consensit occidere filium,
					<lb/>non consensit in homicidium, quia debitum erat ipsum occidi per mandatum
					<lb/>dei, qui est dominus vite et mortis infligens penam mortis omnibus
					<lb/>hominibus pro peccato primi parentis. Et ideo si homo auctoritate divina
					<lb/>hoc exequetur, non erit homicida, sicut nec deus, quem ad modum iudex,
					<lb/>mandans suspendi latronem nec misertus eius, mandatum exequens
					<lb/>commictit homicidium. Et similiter filii Israel non commiserunt furtum,
					<lb/>quia hoc eis debebatur ex sententia dei, qui est iudex omnium et dominus
					<lb/>universalis et principalis omnium rerum. Et eodem modo Osee non est mechatus
					<lb/>quia accessit ad eam, que de non sua facta erat sua a deo, qui est actor
					<lb/>institutionis matrimonii. Ad quartum dicendum quod Ys. dicit quod.
					<lb/>«Ve qui condit tales leges» quia in veritate non sunt leges, set contra leges nisi
					<lb/>equivoce, sicut homo pictus vel mortuus dicitur esse homo. Nec lex est sicut
					<lb/>linea simpliciter, set est sicut linea recta quia de ratione legis est rectitudo,
					<lb/>sicut patet per legis diffinitionem. Sunt enim quedam ad quorum essentiam
					<lb/>et quidditatem se habent equaliter vel quasi equaliter utrumque contrariorum;
					<lb/>puta rectum et curvum ad lineam et par et impar ad numerum et
					<lb/>verum et falsum ad propositionem, cum rectum vel curvum sit propria passio
					<lb/>linee et par vel impar numeri et verum vel falsum ponantur in diffinitione
					<lb/>propositionis, quam dicit Boethius in I <hi rend="italic">Topic.</hi>, quod propositio est oratio
					<lb/>verum vel falsum significans. Dixi autem «vel quasi equaliter» quia semper
					<lb/>unum contrariorum se habet ut privatio et imperfectum respectu alterius,
					<lb/>secundum philosophum in X <hi rend="italic">Metaph.</hi> Sunt autem et alia que se habent
					<lb/>ad utrumque contrariorum inequaliter licet eorum quidditas salva remaneat,
					<lb/>sicut homo se habet ad iustitiam et peccatum et simillimus in modo et figura
					<lb/>ad peccantem in materia et non peccantem. Et iustus enim et peccator
					<lb/>est homo, quamvis magis iustus, et simillimus peccans in materia et non
					<lb/>peccans est simillimus secundum philosophum in I <hi rend="italic">Topic.,</hi> quamvis non
				<lb/>peccans sit magis, idest nobilior, simillimus.</p>
				<p><lb/>Sunt vero et alia in quorum diffnitione (sic) et quidditate cadit unum contrarium
					<lb/>cum exclusione alterius cointellecta. Et sic se habet iustitia ad legem
					<lb/>et bonitas ad virtutem et rectitudo ad lineam rectam, in quorum diffinitione
					<pb n="620"/>
					<lb/>ponuntur. Et similiter verum metallum est de quidditate nummi; pertinent
					<lb/>ergo aliqua contraria ad quidditatem rei vel equaliter vel inequaliter vel incompassibiliter.
					<lb/>Ad quartum dicendum quod dominus non prohibet sollicitudinem
					<lb/>necessariam, set inordinatam. Que quidem inordinatio sollicitudinis
					<lb/>circa temporalia contingit quadrupliciter. Uno modo quia est perversa, puta
					<lb/>quando de temporalibus facimus finem et de deo facimus ad istum finem serviendo
					<lb/>domino propter necessaria victus et vestitus et ideo dixit. «Nolite
					<lb/>thesaurizare vobis» et cetera. Secundo modo quia est desperativa, scilicet
					<lb/>de divino auxilio. Unde dixit. «Scit enim dominus quia hiis omnibus indigetis».
					<lb/>Tertio quia est presumptuosa, puta confidendo de sua sollicitudine
					<lb/>quod sit sufficiens ad necessaria vite sine auxilio dei, quod dominus removet
					<lb/>per hoc quod homo non potest aliquid adicere ad staturam suam. Quarto,
					<lb/>quia est preventiva, puta quia sollicitudinem habet modo de hoc quod non
					<lb/>pertinet ad curam presentis diei, set ad curam futuri. Unde dixit «Nolite
					<lb/>solliciti esse in crastinum» et cetera. Ad sextum dicendum quod apostolus
					<lb/>non intelligit de substantia membrorum, quia sicut ipse dicit <hi rend="italic">Eph.</hi> V
					<lb/>«Nemo carnem suam odio habuit set nutrit et fovet eam» set intelligit de
					<lb/>concupiscentiis eorum, quamvis detrimentum pati debeamus in minori bono
					<lb/>ne illud patiamur in maiori, puta in temporalibus ne in corporalibus et in
					<lb/>corporalibus ne in spiritualibus et in uno membro ne in toto corpore et in
					<lb/>minus nobili membro ne in nobiliori detrimentum incurramus. Ad septimum
					<lb/>dicendum quod peccata illa non commendantur a domino, set ostenditur
					<lb/>quod illa opera possunt fieri sine illis peccatis, observatis debitis circumstantiis,
					<lb/>quia non sunt mala de sua natura. Comedere enim vel non comedere
					<lb/>de sui natura indifferentia sunt quantum ad genus moris. Unde possunt
					<lb/>et bene et male fieri secundum circumstantia. Comedere enim carnes in
					<lb/>quadragesima vel panem nimis avide est malum; et similiter contingit de
					<lb/>lavare manus et non lavare, quia non lavare propter dilectationem in sordibus
					<lb/>vel in loco scandali est malum. Salutare autem homines per viam est
					<lb/>bonum ex genere suo, tamen ex circumstantia non salutare potest esse melius;
					<lb/>puta ne impediatur predicatio verbi dei. Et sic mandavit dominus non
					<lb/>salutare. Interdum enim prohibentur bona ne impediantur meliora; puta
					<lb/>elemosina corporalis ne impediatur spiritualis. Iuxta illud <hi rend="italic">Lc.</hi> IX «Sine
					<lb/>ut mortui sepeliant mortuos suos, tu autem vade et annuntia regnum dei» ;
					<lb/>et <hi rend="italic">Act.</hi> VI dixerunt Apostoli «Non est aequum nos derelinquere verbum
					<lb/>dei et ministrare mensis». Scandalizare vero scandalo passivo, idest
					<lb/>operando bona non est malum in scandalizante, set in scandalizato tantum,
					<lb/>qui non debet scandalizari, set edificari. Quamvis interdum oporteat bona
					<lb/>opera dimictere propter scandalum pusillorum, qui scandalizantur ex infirmitate,
					<lb/>sicut patet <hi rend="italic">Rm.</hi> XIV, set numquam sunt dimictenda propter
					<lb/>scandalum phariseorum, sicut patet hic. Ad octavum dicendum quod odire
					<pb n="621"/>
					<lb/>naturam parentum vel quorumqumque proximorum est peccatum, set odire
					<lb/>culpam eorum est meritorum, quia sicut Augustinus in <hi rend="italic">Sententiis
					<lb/>Prosperi:</hi> «Sic diligendi sunt homines, ut eorum non diligantur errores»
					<lb/>et Gregorius «Ut diligamus quod incurrit et odiamus quod in via dei
					<lb/>nobis obsistunt». Animam autem accipit ibi dominus non pro substantia
					<lb/>anime, set pro animalitate et carnali concupiscentia. Ad nonum dicendum
					<lb/>quod dominus non loquitur ibi de igne materiali, set de igne divini amoris,
					<lb/>de quo <hi rend="italic">Cant.</hi> VIII «Lampades eius, lampades ignis» et cetera. Nec loquitur
					<lb/>de separatione a personis, set de separatione a personarum vitiis.
				<lb/>Iuxta illud <hi rend="italic">Ps.</hi> «Zelavi super iniquos, pacem peccatorum videns».</p>
			</div>
			<div type="chapter">
				<head><lb/>C. V.</head> <p>Contra quartum obicitur sic. Nichil prohibetur a deo nisi peccatum,
					<lb/>set <hi rend="italic">Eccles.</hi> VII dicitur «Noli esse iustus multum». Ergo non omne peccatum
					<lb/>est contra iustitiam, cum ipsa sit peccatum. Item actus iustitie est iudicare.
					<lb/>Iuxta illud <hi rend="italic">Ps.:</hi> «Quosque iustitia convertatur in iudicium» , quod tamen
					<lb/>prohibet dominus <hi rend="italic">Mt.</hi> VII et <hi rend="italic">Lc.</hi> VI, dicens «Nolite iudicare».
					<lb/>Ergo et cetera. Item iustitia opponitur iniquitati, cum iustitia secundum
					<lb/>philosophum in V <hi rend="italic">Ethicorum</hi> consistat in quadam equalitate, quam
					<lb/>privat iniquitas, set peccatum est contra iniquitatem quia iniquitas precipitur
					<lb/>a domino <hi rend="italic">Lc.</hi> XVI: «Facite vobis amicos de mammona iniquitatis»
					<lb/>et peccatum ab eo prohibeatur. Preceptum autem et prohibitio sunt
					<lb/>circa contraria. Ergo non omne peccatum est contra iustitiam. Respondeo
					<lb/>dicendum quod ex tribus precedentibus apparet quod omne peccatum est
					<lb/>contra iustitiam. Primo quidem quia est contra naturam. In homine enim est
					<lb/>naturalis inclinatio ad iustitam et virtutem, sicut patet ex dictis. Secundo
					<lb/>quia est contra rationem humanam. Iustitia enim secundum Anselmum
					<lb/>nichil aliud est quam rectitudo voluntatis. Rectitudo autem voluntatis dependet
					<lb/>a rectitudine rationis, cum obiectum voluntatis sit bonum apprehensum
					<lb/>per rationem, sicut patet ex III <hi rend="italic">De anima.</hi> Ergo quod est contra
					<lb/>voluntatem est contra rationem, ac per hoc contra iustitiam. Tertio
					<lb/>quia est contra legem divinam que tota iustissima est, nichil penitus iniustitie
					<lb/>continens. Ad primum ergo dicendum quod ibi non prohibetur iustitia,
					<lb/>set excessus iustitie qui significatur per «multum». Qui quidem excessus
					<lb/>potest actendi dupliciter. Uno modo ex parte sententie et hoc dupliciter,
					<lb/>vel quia est sine condimento misericordie, quia tunc non est iustitia, set
					<lb/>crudelitas. Iuxta illud <hi rend="italic">Prov.</hi> XXX» Qui vehementer emungit, elicit
					<pb n="622"/>
					<lb/>sanguinem» vel quia est contra ordinem iuris excessus pene vel quia est
					<lb/>secundum iram legis, non secundum intentionem legislatoris, seu secundum
					<lb/>rigorem iuris, non secundum equitatem seu secundum iustitiam in communi,
					<lb/>non secundum iustitiam in particulari, quia omnia pro eodem accipio,
					<lb/>licet quidam illum rigorem vocent subtilitatem, cum tamen in veritate sit
					<lb/>grossities loquendo intellectualiter, idest ruditas. Est tamen subtilitas loquendo
					<lb/>corporaliter, idest artatio ad iram legis, que tunc non est iustitia,
					<lb/>set iniuria. Unde glossa hic «Summum ius summa iniuria est». Alio
					<lb/>modo ex parte circumstantie; puta persone, ut si miles vellet vindicare in
					<lb/>regem, vel culpe, ut si vellet omnem culpam vindicare, in nullo declinando
					<lb/>nec ad dexteram nec ad sinistram, vel modi, ut si pro modica culpa punienda
					<lb/>faceret magnam solempnitatem et magnum apparatum, et sic de
					<lb/>aliis circumstantiis, quia tunc non est iustitia, set stultitia. Et ideo subditur
					<lb/>«Nec plus sapias quam necesse est». Primus enim est stultus quia
					<lb/>«conatur contra ictum fluvii» <hi rend="italic">Eccli.</hi> IV . Secundus vero est stultus, tum
					<lb/>quia aufert purgatorium et ultimum iudicium, tum quia, dum in omnibus
					<lb/>vult recte incedere, per nullam viam potest recte incedere, quia in civitate
					<lb/>oportet diruere domos et extra civitatem sepes et arbores et replere fossata
					<lb/>et desiccare fluvios et huiusmodi facere, si nollet nec ad dexteram nec ad
					<lb/>sinistram declinare, tum quia condempnat se ipsum, cum omnes simus peccatores.
					<lb/>Iuxta illud <hi rend="italic">Rm.</hi> X «In quo enim alium iudicas, te ipsum condempnas».
					<lb/>Tertio vero stultus est sive accipiatur excessus modi in animo,
					<lb/>quia sitit suspendium suum, sive in facto, quia talis accipit securim vel evaginat
					<lb/>ensem pro uno pulice interficiendo et sic non est ibi iustitia quia omnes
					<lb/>virtutes convertuntur in prudentia, secundum philosophum in VI <hi rend="italic">Ethic.</hi>
					<lb/>Ad secundum dicendum quod dominus non prohibet iudicium iustum
					<lb/>sine quo mala non possunt puniri, set prohibet iudicium inordinatum scilicet
					<lb/>de interioribus cordis, de futuris contingentibus et huiusmodi. Ad tertium
					<lb/>dicendum quod divitie iniquitatis dicuntur tripliciter. Uno modo omnes
					<lb/>divitie temporales dicuntur iniquitatis etiam si iuste acquisite sint et
					<lb/>possesse quadrupliciter. Uno modo quia sunt divitie solis iniquis, qui in
					<lb/>eis spem constituunt secundum Augustinum <hi rend="italic">de questione Evangeliorum.</hi>
					<lb/>Secundo modo quia sunt iniquitatis occasio in quantum «pecunie obediunt
					<lb/>omnia» ut dicitur <hi rend="italic">Eccles.</hi> X, et difficillimum est habere divitias et non
					<lb/>amare eas. Tertio modo quia de multis «predecessoribus quibus succedis
					<lb/>patrimonio, aliquis reperitur qui iniuste usurpavit aliena, quamvis tu
					<lb/>nescias» , ut dicit Basilius, Unde Augustinus: «Omnis dives aut est
					<lb/>iniquus aut heres iniqui». Quarto modo quia sunt inequalitatis, quia non
					<lb/>sunt equaliter distribute omnibus, cum unus egeat et alius superhabundet.
					<pb n="623"/>
					<lb/>Alio modo dicuntur divitie iniquitatis sole ille que illicite acquisite sunt et
					<lb/>possesse. Et tamen earum dispensatio potest esse iusta, dum restituuntur
					<lb/>eis a quibus iniuste acquisite sunt, sicut patet in usura, furto et rapina.
					<lb/>Tertio modo divitie iniquitatis dicuntur ille que sunt illicite acquisite, idest
					<lb/>per illicitum actum et tamen iuste possidentur, et iste etiam possunt
					<lb/>dispensari et in eleemosinas dari. Unde glossa Jeronimus dicit hic quod
					<lb/>«Iniquitas bene dispensata in iustitiam vertitur». Dicendum ergo ad argumentum
					<lb/>quod iniquitas non precipitur a domino, set iustitia que potest
				<lb/>esse in dispensatione iniqui. Contra quintum vero obicitur in capitulo XXIV.</p>
			</div>
			<div type="chapter">
				<head><lb/>C. VI.</head> <p>Sequitur videre de perversitate status quantum ad coagentes
					<lb/>sive consentientes quia peccatores etiam et illi vocantur. Unde <hi rend="italic">Rm.</hi> I
					<lb/>dicitur quod «Digni sunt morte non solum qui faciunt ea, set etiam qui
					<lb/>consentiunt facientibus». Nullus autem dignus est morte nisi pro peccato
					<lb/>mortali et ideo dicitur <hi rend="italic">Tb.</hi> IV «Vide ne aliquando peccato consentias».
					<lb/>Quod enim est malum et peccatum de sui natura, nullo tempore vel alia
					<lb/>circumstantia potest bonum fieri. Et ideo dicitur <hi rend="italic">Thess.</hi> II «Iudicentur»
					<lb/>idest condampnentur «omnes qui non crediderunt veritati set consenserunt
					<lb/>iniquitati». Circa hoc autem attendenda sunt V. Quorum primum est
					<lb/>subiecti, idest eius quod est consentire significatio; secundum est propositionis
					<lb/>distinctiva declaratio; tertium est dictorum ratio; quartum est contra obiectionum
					<lb/>adductiones; quintum est adductorum solutio. Circa primum notandum
					<lb/>quod consentire est actus voluntatis proprie loquendo, secundum
					<lb/>quod nos utimur vocabulo et dicimus quod consensus facit meritum. Et
					<lb/>Damascenus dicit in libro II quod appetitus disponit et amat quod ex
					<lb/>consilio iudicatum est et vocatur sententia, idest consensus. Videtur autem
					<lb/>differre a velle, quia velle communiter est circa finem et circa ea que sunt
					<lb/>ad finem et similiter amare et etiam appetere et delectari et etiam intendere
					<lb/>est solum circa finem et frui proprie set consentire est solum circa ea que
					<lb/>sunt ad finem que possumus non velle. Unde sequi consilium secundum Damascenum
					<lb/>differt etiam ab eligere, quia secundum Damascenum prius consentimus
					<lb/>et postea eligimus, scilicet preferendo alterum alteri, in quorum utrumque
					<lb/>consenseramus. Unde consentire est circa volitum absolute, set eligere
					<lb/>est circa unum volitum ad alterum comparatum. Proprie enim aliquid dicitur
					<lb/>multipliciter. Uno modo quantum ad illud cui imponitur nomen et sic
					<lb/>lux proprie dicitur de corporalibus; alio modo quantum ad id a quo imponitur
					<lb/>nomen et sic lux magis proprie dicitur de spiritualibus quam de corporalibus,
					<lb/>cum lux a manifestatione imponatur. Tertio quantum ad nobilitatem
					<lb/>rei in se. Et sic finis qui movet methaphorice, secundum philosophum in
					<lb/>II <hi rend="italic">De generatione</hi> est nobilius ens in se simpliciter, quam efficiens qui
					<pb n="624"/>
					<lb/>movet proprie; et Christus, qui est lapis methaphorice, est nobilius ens
					<lb/>quam adamas, qui est lapis proprie. Quarto quantum ad usum loquentium
					<lb/>et sic benefacit producta penultima est proprie dictum, cum tamen facio
					<lb/>habeat penultimam brevem. Et simillime contingit in pluribus vulgaribus
					<lb/>et quantum ad genus masculinum vel femininum et quantum ad breviationem
					<lb/>sillabarum et longationem sillabarum. In vulgari enim gallico decus
					<lb/>est generis feminini et copia producit penultimam et in florentino ordo est
					<lb/>generis feminini et agatha producit penultimam et sic contingit de consentire.
					<lb/>Vel consentire idem est quod cum sentire scilicet quasi sentire precedat
					<lb/>ipsum consentire, quia consentitur ei cui sentitur, idest iudicatur
					<lb/>esse consentiendum. Item videtur differre ab acquiescere, quia acquiescere
					<lb/>de nomine suo exprimit accessum voluntatis ad amatum et non plus, set
					<lb/>consentire de nomine suo exprimit inclinationem voluntatis in amatum et
					<lb/>ipsum inclinatum, scilicet sensum, idest indagationem consilii precedentis.
					<lb/>Unde consentire idest simul sentire, idest probare vel idest simul est sentire,
					<lb/>idest iudicare ut dictum est. Rationale in consensu ipsum sentire accipitur
					<lb/>experimentali et sic pertinet ad voluntatem et videtur condici applicationem
					<lb/>potentie ad obiectum. Iterum acquiescere videtur pertinere communiter
					<lb/>et de pari tam ad rationem quam ad voluntatem et etiam circa ea que
					<lb/>non sunt in potestate nostra, sicut dicimus acquiescere principiis et conclusionibus
					<lb/>propter principia. Unde contra quosdam dicitur <hi rend="italic">Rm.</hi> II «Non
					<lb/>acquiescunt veritati» scilicet vite, male vivendo et iusticie, divinum iudicium
					<lb/>non credendo et doctrine, sanctam scripturam falsam reputando. Set
					<lb/>proprie pertinet ad voluntatem et est tantum circa ea que sunt in nobis secundum
					<lb/>Damascenum, Inde <hi rend="italic">Rm.</hi> VII «Consentio legi quoniam
				<lb/>bona est» bonum voluntatis.</p>
				<p><lb/>Quamquam interdum ratio dicatur consentire, iuxta illud <hi rend="italic">Gal.</hi> V:
					<lb/>«Quis vos fascinavit veritati non obedire?» Nemini consensistis: «Persuasio
					<lb/>enim non ex deo qui vocat vos». Immo etiam bruta dicantur consentire,
					<lb/>iuxta illud <hi rend="italic">Iac.</hi> III «Equorum frenos in ore mictimus ad consentiendum
				<lb/>nobis». Set proprie voluntas consentit set ratio assentit.</p>
			</div>
			<div type="chapter">
				<head><lb/>C. VII.</head> <p>Circa secundum notandum quod consentire in peccatum alterius
					<lb/>contingit dupliciter et utroque modo est peccatum. Uno modo directe et
					<lb/>affirmative scilicet laudando peccatorem. Iuxta illud <hi rend="italic">Ps.</hi> «Laudatur
					<lb/>peccator in desideriis anime sue» et cetera. Vel prebendo ei consilium,
					<lb/>auxilium, vel favorem. Iuxta illud 2 <hi rend="italic">Paral</hi> XX «Impio prebes
					<lb/>auxilium». Alio modo indirecte et negative, quando scilicet non reprehendit
					<lb/>nec vituperat vel alio modo non resistit nec impedit, quocumque modo potest
					<lb/>et maxime si incumbat ei ex officio. Primo modo consensit lapidatoribus
					<pb n="625"/>
					<lb/>Stephani Saulus. Iuxta illud quod ipse dicit <hi rend="italic">Act.</hi> XXII «Cum
					<lb/>funderetur sanguis Stephani, testis tui, ego astabam et consentiebam et
					<lb/>custodiebam vestimenta interficientium illum». Secundo modo consensit
					<lb/>Heli peccato filiorum quorum <hi rend="italic">Rg.</hi> II et III. Ubi dicit glossa
					<lb/>«Heli pro iniquitate filiorum dampnatus est, quos minus seva animadversione
				<lb/>plectebat».</p>
				<p><lb/>Utroque autem modo consensit simulationi Petri de discernendo cibos
					<lb/>Barnabas cum aliis iudeis, ut habetur <hi rend="italic">Galat.</hi> II. Unde glossa Rm. I
					<lb/>«Consentire est tacere cum possis arguere» scilicet quantum ad consensum
					<lb/>negativum vel «errorem» adulando «fovere» , quantum ad consensum
				<lb/>affirmativum».</p>
			</div>
			<div type="chapter">
				<head><lb/>C. VIII.</head> <p>Circa tertium notandum quod ratio predictorum potest accipi
					<lb/>ex duplici parte. Primo ex parte terminorum propositionis, secundo ex parte
					<lb/>restitutionis male ablatorum. Primo modo dupliciter. Uno modo accipiendo
					<lb/>terminos in communi, alio modo accipiendo eos respectu actus peccati proprii.
					<lb/>Iterum primo modo dupliciter. Uno modo accipiendo consensus directe
					<lb/>et affirmative, alio modo accipiendo ipsum indirecte et negative. Est ergo
					<lb/>quadruplex ratio ad presens. Prima ratio talis est. Solus actus voluntatis
					<lb/>ad peccandum sine omni alio actu interiori vel exteriori causat peccatum
					<lb/>in volente. Iuxta illud Augustini libro I <hi rend="italic">Contra</hi> respondens «Manifestum
					<lb/>est ex voluntate male tamquam ex arbore male fieri omnia
					<lb/>opera mala, tamquam fructus malos». Et in <hi rend="italic">Ench.</hi> «Nequaquam dubitare
					<lb/>debetur malarum rerum causam esse non nisi voluntatem». Et <hi rend="italic">De duabus
					<lb/>animabus</hi> «Peccatum est voluntas retinendi vol consequendi quod
					<lb/>iustitia vetat». Set consensus est actus voluntatis ut dictum est, ergo et
					<lb/>cetera. Secunda ratio talis est. Actus omnis alicuius interior et exterior sine
					<lb/>actu voluntatis non potest causare peccatum. Iuxta illud Augustini <hi rend="italic">De duabus
					<lb/>animabus</hi> «Non nisi voluntate peccatur». Unde si quis manu
					<lb/>alterius percutiendo vel toto corpore impellendo ad precipitium, interficiat
					<lb/>aliquem sine voluntate percutientis vel impellentis, nullum est peccatum
					<lb/>in percutiente vel impellente. Immo etiam potest esse meritum. Iuxta illud
					<lb/>beate Lucie «Si me invitam violari feceris, castitas michi duplicabitur
					<lb/>ad coronam» quasi dicat «unam enim coronam habebo propter castitatem,
					<lb/>quam non perdam, et aliam propter meritum patientie in obprobrio michi
					<lb/>facto, quam acquiram». Set secundum philosophum libro <hi rend="italic">Poster.</hi> si negatio
					<lb/>est causa negationis et affirmatio est causa affirmationis, ergo si non
					<lb/>consentire peccato est causa non peccandi, ergo consentire efficit peccatorem.
					<pb n="626"/>
					<lb/>Tertia ratio talis est. Omnis actus qui est peccatum de natura sua,
					<lb/>puta homicidium, adulterium et huiusmodi, omnem consentientem in se,
					<lb/>ex consensu ipso, constituit peccatorem; vel sic in quocumque est aliquis
					<lb/>actus, qui est peccatum de natura sua, consensus in ipsum constituit peccatorem.
					<lb/>Unde cum aliquis efficiatur peccator per consensum in talem actum
					<lb/>proprium, pari ratione efficietur peccator per consensum in similem actum
					<lb/>alterius, immo et poterit magis peccare pensatis condicionibus personarum.
					<lb/>Plus enim peccat laicus consentiendo in fornicationem unius episcopi quam
					<lb/>consentiendo in fornicationem sui. Quarta ratio talis est. Nullus tenetur
					<lb/>restituere illud quod accepit de alieno sine peccato quo. Set aliquis ex
					<lb/>solo consensu directo vel indirecto in furtum vel rapinam quam alius fecit,
					<lb/>tenetur ad restitutionem eius quod male ablatum est per alium. Iuxta illos
					<lb/>versus «Iussio, consilium, consensus, palpo, recursus, participans, mutus,
					<lb/>non obstans, non manifestans». Ergo ex solo consensu in peccatum alterius
				<lb/>aliquis efficitur peccator.</p>
			</div>
			<div type="chapter">
				<head><lb/>C. IX.</head> <p>Quantum ad quartum obicitur contra predicta primo sic quia
					<lb/>si solus consensus in peccatum alterius constitueret peccatorum, sequeretur
					<lb/>quod ille qui consentit infideli quod iuret per falsos deos peccaret. Quod est
					<lb/>contra Augustinum in epistula ad Publicolam, ubi dicit quod licet uti
					<lb/>iuramento eius qui per falsos deos iurat. Nec potest dici quod hoc intelligatur
					<lb/>de consensu in actu iuramenti, sine consensu in eius deformitatem, quia
					<lb/>quando deformitas inseparabiliter coniungitur actui sicut in adulterio et
					<lb/>huiusmodi, qui consentit in actu reputatur consentire in deformitatem. Unde
					<lb/>de Ioseph viro bono et iusto dicit <hi rend="italic">Lc.</hi> XXIII quod non consenserat
					<lb/>consilio et actibus eorum scilicet iudeorum, ne ipse scilicet peccati particeps
					<lb/>fieret. Item sequeretur quod ille qui consentit iuramento alterius quive
					<lb/>scit falsum iuraturum peccaret, cum tamen iudices teneantur hoc facere.
					<lb/>Item sequeretur quod quicumque accipit pecuniam ad usuram peccaret.
					<lb/>Item sequeretur quod iudex preceptum dans ei quem scit transgresssurum,
					<lb/>peccaret, cum tamen deus impeccabilis preceptum dedit parentibus primis
					<lb/>quos ipsum noverat transgressuros. Item sequeretur idem de illis qui deponunt
					<lb/>pecuniam apud usurarios quos sciunt illam prestituros ad usuram. Item
					<lb/>idem sequeretur de illis qui revelarent thesaurum furatoris ad hoc quod ipsi
					<lb/>non mortificentur ab eis, consentiunt enim in peccatum furti et tamen illi decem
					<lb/>viri qui <hi rend="italic">Jr.</hi> XLI dixerunt «Noli occidere nos, quia habemus thesauros
					<lb/>in agro» non reputantur peccasse. Item idem sequeretur de illo, qui non
					<lb/>reclamat, set silet videndo in sui presentia comburi domum. Item de illo
					<lb/>qui dat vel ostendit ignem ad comburendum domum, que postea comburitur
					<lb/>et similiter de falsis testibus, in quibus tamen duobus casibus aliqui dicunt
					<lb/>eos non teneri ad restitutionem. Item quod est malum de natura sua non
				<lb/>potest ordinari in bonum, ergo et cetera.</p>
			</div>
			<div type="chapter">
				<head><lb/>C. X.</head> <p>Quantum ad quintum dicendum est ad primum quod si alicui placeret
					<lb/>quod aliquis per falsos deos iuraret et ad hoc eum induceret absque
					<pb n="627"/>
					<lb/>dubio peccaret, quia sic in eius peccatum consentiret, nec hoc est contra Augustinum,
					<lb/>qui dicit quod licet uti iuramento eius qui iurat per falsos
					<lb/>deos. Intelligitur enim de usu eius non tamquam acceptati, set tamquam
					<lb/>reprobati, set nichilominus in bonum ordinati, sicut deus utitur peccatis
					<lb/>aliorum, eliciendo ex eis aliquod bonum; puta ex persecutione tirannorum
					<lb/>elicit patientiam et coronam martirum. Non quod deus consentiat peccato,
					<lb/>set permissioni peccati, nec quod deus ordinet peccatum in bonum tamquam
					<lb/>in finem, cum peccatum sit privatio ordinis ac per hoc inordinabile sit in bonum
					<lb/>per se, licet per accidens ex uno peccato possint sequi multa bona. Set
					<lb/>deus ordinat peccatum per bonum secundum quod possibile est, scilicet per
					<lb/>iustitiam puniens culpam et ex peccato etiam elicit bonum sicut dictum est.
					<lb/>Unde Augustinus dicit ibi «Qui utitur fide illius quem constat iurasse
					<lb/>per falsos deos et hoc non ad malum, set ad bonum, non peccato illius se assotiat
					<lb/>quo per demonia iuravit, set bono pacto eius quo fidem servavit».
					<lb/>Ad secundum dicendum quod in periurio per verum deum non videtur
					<lb/>aliquod bonum quo alius uti possit sicut est in iuramento per falsos deos fides
					<lb/>iurantis. Et ideo si aliquis recipit iuramentum illius quem scit falsum
					<lb/>iurare tamquam persona privata, non iurantis nisi iuramentum reciperetur
					<lb/>ab eo, absque dubio periurus est, quia sicut dicit Augustinus in sermone de
					<lb/>periurio «Ille de suo periurio se interemit, set iste manum interficientis
					<lb/>impressit». Si autem aliquis recipit immo et exigit iuramentum huiusmodi
					<lb/>tamquam persona publica secundum quod exigit ordo iuris ad petitionem
					<lb/>alterius, non videtur esse periurus, quia ipse tunc iuramentum non exigit, set
					<lb/>ille ad cuius instantia, exigit, qui certe periurium incurrit. Unde beatus Augustinus
					<lb/>dicit in quodam sermone [de]decollatione beati Johannis baptiste
					<lb/>«Fuit quidam homo innocens et fidelis a quo audivi quod narro.
					<lb/>Cum enim quidam sibi negasset quod ei accomodaverat vel quod sibi debebatur,
					<lb/>commotus ille provocavit eum ad iusiurandum. Ille igitur iuravit
					<lb/>et iste perdidit. Dicebat ergo in ipsa nocte se ad iudicem raptum fuisse et
					<lb/>ab eo interrogatum fuisse hiis verbis Quare provocasti hominem ad iurationem
					<lb/>quem sciebas falsum esse iuraturum? Respondit ille «Negavit michi
					<lb/>rem meam». Et iudex «Melius erat ut rem tuam perderes quam ut animam
					<lb/>eius falsa iuratione perimeres». Prostratus igitur tam graviter iussus est cedi
					<lb/>ut dorso eius evigilantis plagarum vestigia apparerent. Set indultum
					<lb/>est ei postquam emendatus est». Ad tertium dicendum quod si ille qui accipit
					<lb/>pecuniam ad usuram ab aliquo persuadet ei quod mutuet suam pecuniam
					<lb/>ad usuram, non parato alias ad usuram mutuare, absque dubio peccaret tamquam
					<lb/>peccati consentiens. Set si aliquis propter aliquod bonum utitur malitia
					<lb/>usurarii sibi displicenti, accipiens ab eo mutuum ad usuram, non peccat.
					<lb/>Licet enim malitia non sit ordinabilis in bonum per se, potest tamen ordinari
					<pb n="628"/>
					<lb/>in bonum per accidens in quantum causat bonum occasionaliter, sicut
					<lb/>ex persecutione tirannorum occasionatur patientia martirum. Et sic ex mutuo
					<lb/>ad usuram interdum occasionatur evasio mortis corporalis vel forte spiritualis,
					<lb/>ut non committat furtum vel aliud peccatum. Ad quartum dicendum
					<lb/>quod iudex dans preceptum alicui quem pro certo scit transgressurum,
					<lb/>absque dubio peccaret, nisi faciat coactus ex ordine iuris; puta quando aliquis
					<lb/>fecit aliquid in preterito cuius contrarium iurabit, si ei precipiatur. Set si aliquid
					<lb/>sit faciendum in futuro dependens ex hominis libero arbitrio, non potest
					<lb/>ibi esse omnimoda certitudo. Iudex autem universalis omnium deus non
					<lb/>consensit in transgressionem precepti quam parentes per liberum arbitrium
					<lb/>poterant vitare, alias non peccassent non iurando, set consensit in permissionem
					<lb/>talis transgressionis propter maius bonum quod ex tali malo erat eliciturus.
					<lb/>Ad quintum dicendum quod si quis ea intentione pecuniam alicui
					<lb/>usurario commicteret ut exinde lucrum usurarium quereret, absque dubio
					<lb/>peccaret tamquam consentiens in peccatum et similiter si quis concedit pecuniam
					<lb/>suam scienter et de quo credit quod utatur ea ad usurarium lucrum,
					<lb/>quod alias exercere non posset. Si vero aliquis pecuniam suam usurario tradit
					<lb/>alias usuras exercenti nec defectum pecunie quantum ad hoc in aliquo
					<lb/>patienti, non ut ille lucretur, set propter suam necessitatem, magis utitur
					<lb/>malitia illius quam in peccatum eius consentiat vel materiam peccandi ei
					<lb/>tradit. Et ideo hoc absque peccato fieri potest, nisi propter pecuniam traditam
					<lb/>plures actus usurarios exerceat quam de pecunia sua posset commictere.
					<lb/>Ad sextum dicendum quod tales non [con]sentiunt in peccatum furti,
					<lb/>set utuntur malitia alterius, vel materiam ei non subtrahunt pro aliquo incommodo
					<lb/>iurando, quod quidem licite fieri potest. Ad septimum dicendum
					<lb/>quod si potest resistere et non resistit, peccat, maxime quando tenetur ex
					<lb/>officio suo. Ad octavum dicendum quod licet aliquibus videatur quod non
					<lb/>teneantur ad restitutionem, tamen non negant quin peccent. Magister
					<lb/>enim latronum qui docet artem furandi, licet peccet, non tamen tenetur restituere
					<lb/>quicquid docti ab eo postea furati sunt ut dicunt. Et tamen teneatur
					<lb/>non teneatur restituere, opus est distincione. Ad nonum dicendum quod licet
					<lb/>peccatum alterius sit malum de natura sua, tamen permissio peccati est bona
					<lb/>et iterum licet malum non sit ordinabile in bonum per se, tamen ex eo potest
				<lb/>elici bonum ex prudentia ordinantis.</p>
			</div>
			<div type="chapter">
				<head><lb/>C. XI.</head> <p>Ostensa perversitate status hominum mundanorum, consequenter
					<lb/>videndum est de perversitate actus eorum, qui est actus peccatorum,
					<lb/>idest actus peccati, qui notatur in hoc quod fenerari, idest mutuare ad usuram
					<lb/>dicuntur. Quod quidem potest dupliciter intelligi. Uno modo quod omnis
					<lb/>fenerans peccet, alio modo quod omnis peccator sit fenerator. Circa primum
					<lb/>notandum quod omnis fenerans peccat et commictit peccatum. Fenerari
					<lb/>enim est contra omnis regule rectitudinem, Primo enim est contra regulam
					<lb/>nature, ut pote quia est contra naturam omnis creature tam subcelestis
					<lb/>quam etiam supercelestis. Subcelestis in quam et quantum ad elementa et
					<lb/>quantum ad mixta et quantum ad vegetabilia et quantum ad sensibilia et
					<lb/>quantum ad rationalia, idest homines. Est enim contra naturam elementi
					<lb/>terre primo quia terra de natura sua reddit fructum seminanti, set usurarius
					<pb n="629"/>
					<lb/>seminanti, idest danti sibi usuram, reddit dampnum. Iuxta illud <hi rend="italic">Ps.</hi>
					<lb/>dictum de feneratore «Persecutus est hominem inopem et mendicum et compunctum
					<lb/>corde mortificare». Homines enim inopes et mendici propter indigentiam
					<lb/>accipiunt pecuniam sub usuris quos usurarius persequitur, dum illud
					<lb/>modicum quod habebant minuit vel totaliter tollit et sic per hoc occidit compunctum
					<lb/>corde, idest tribulatum simul cum corporis necessitate cum eum
					<lb/>spoliat eo de quo poterat vivere. Set contra quia interdum videmus quod
					<lb/>aliqui accipiendo sub usuris ditantur mercando, quorum necessitati usurarius
					<lb/>subvenit mutuando. Unde <hi rend="italic">Eccli.</hi> XXIX, «Qui facit misericordiam
					<lb/>feneratur proximo» idest qui feneratur proximo facit misericordiam. Et dicendum
					<lb/>quod talis subventio vel ditatio indigentis non est intenta ab usurario,
					<lb/>set per accidens contingit et in valde paucioribus et raro, per quem
					<lb/>modum iniuria facit patientem et frigus calefacit. Quod autem dicitur in
					<lb/><hi rend="italic">Eccli.</hi> non intelligitur de mutuo usurario, set liberali. Unde fenerari
				<lb/>accipitur ibi pro mutuare.</p>
				<p><lb/>Item est contra naturam terre, quia terra ex pluvia satiatur et mollescit,
					<lb/>set usurarius quanto magis pluit sibi pecunia, tanto magis sitit. Iuxta
					<lb/>illud poete «Crescit amor nummi quantum ipsa pecunia crescit» et magis
					<lb/>durescit ad non subveniendum indigentibus sine extorsione usure. Iuxta
					<lb/>illud <hi rend="italic">Cant.</hi> VIII «Dura ut infernus emulatio» idest amor lucrandi pecuniam.
					<lb/>Infernus enim quotcumque recipiat nulli compatitur quin eum velit
					<lb/>affligi. Set et usurarius peior est inferno, quia infernus audita passione domini,
					<lb/>quod suum non erat restituit, idest sanctos patres, quod quidem non
				<lb/>facit usurarius quantumcumque audiat domini passionem.</p>
				<p><lb/>Secundo est contra naturam aque tum quia fluvius transiens et foveam
					<lb/>vacuam reperiens replet eam, tum quia aqua aufert sitim potanti. Set econtra
					<lb/>usurarius hominem vacuum pecunia magis evacuat et ex pecunia magis
					<lb/>potata, magis sitit. Iuxta illud. <hi rend="italic">Eccles.</hi> V «Avarus non implebitur pecunia»
				<lb/>et <hi rend="italic">Eccli.</hi> XIII «Evacuabit te et non dolebit».</p>
				<p><lb/>Tertio est contra naturam aeris, quia aer recipit in se lumen solis materialis,
					<lb/>set econtra usurarius repellit a se lumen solis spiritualis idest verbi divini.
					<lb/>Exit enim de ecclesia quando debet predicari. Iuxta illud <hi rend="italic">Ib.</hi> XXIV
				<lb/>«Ipsi fuerint rebelles lumini».</p>
				<p><lb/>Quarto est contra naturam ignis, quia ignis semper vadit sursum versus
					<lb/>celum, set usurarius semper vadit deorsum versus terram et infernum, nullo
					<lb/>tempore quiescens in itinere, nec die nec nocte, nec in feriis nec in festis et
					<lb/>comedendo et bibendo et vigilando et dormiendo continue vadit. Unde in
					<lb/><hi rend="italic">Ps.</hi> «Oculos suos statuerunt declinare in terram» et iterum «descendant
					<lb/>in infernum viventes». Cum terra, enim, vadit ad terram per affectum et per
					<lb/>temporale lucrum, set ad infernum per demeriti instrumentum. Cum tamen
					<pb n="630"/>
					<lb/>pecunia quam diligt (sic) usurarius sit omnia quattuor elementa ac per hoc usurarius
					<lb/>sit omnia ea ratione amoris; iuxta illud Augustini «Diligis terram,
					<lb/>terra es». Pecunia enim est terra ratione duritatis, set est aqua ratione fluxibilitatis,
					<lb/>set aer ratione sonoritatis, set ignis ratione insatiabilitatis, quin
					<lb/>immo usurarius potest dici omnia generaliter in quantum pecunia dilecta
					<lb/>quodam modo est omnia. Iuxta illud <hi rend="italic">Eccles.</hi> X. «Pecunie obediunt omnia».
					<lb/>Immo quia usura est contra naturam hominis sicut dicetur infra, potest
					<lb/>dici contra naturam omnium creaturarum, in quantum homo quodam modo
					<lb/>est omnis creatura. Iuxta illud <hi rend="italic">Mc.</hi> «Vult predicare evangelium omni
				<lb/>creature» idest homini, secundum expositionem Gregorii.</p>
			</div>
			<div type="chapter">
				<head><lb/>C. XII.</head> <p>Item est contra naturam mixtorum. Primo quantum ad lapides,
					<lb/>quia de natura sua descendunt deorsum, set econtra usurarius contra
					<lb/>naturam suam facit eos stare sursum edificando altas turres, magna palatia.
					<lb/>Unde <hi rend="italic">Eccli.</hi> XXI «Qui edificat domum suam impendiis alienis quasi qui
					<lb/>colligit lapides suos in hieme». Impendia aliena sunt pecunie usurarie, que
					<lb/>ab aliis quodam modo voluntarie usurario impenduntur, de quibus scilicet
					<lb/>lapides empti ad edificandum sunt collecti in hieme in qua scilicet propter
					<lb/>frigus non possunt per cementum ad invicem colligari stabiliter, quasi scilicet
					<lb/>res violenta. Set contra quia etiam de propriis sumptibus bonus homo edificat
					<lb/>domum de lapidibus, non contra naturam set per artem. Iuxta illud <hi rend="italic">Prov.</hi>
				<lb/>IX &lt; &lt; Sapientia edificavit sibi domum».</p>
				<p><lb/>Et dicendum quod stare sursum licet sit contra naturam lapidis simpliciter,
					<lb/>tamen non est contra naturam lapidis impediti, sicut calefacere licet
					<lb/>sit contra naturam frigoris per se, non est tamen contra naturam frigoris per
					<lb/>accidens. Per bonum autem virum et artem impediuntur stabiliter. Set
					<lb/>per usurarium impediuntur ruibiliter, sicut patet ex dicta auctoritate. Et
					<lb/>propter hoc dicitur edificare in sanguinibus pauperum quod scilicet est contra
					<lb/>naturam. Unde <hi rend="italic">Abacuch</hi> II «Ve qui edificat civitatem in sanguinibus» et
					<lb/>premittitur quia «lapis de pariete clamabit» scilicet quasi contra naturam
				<lb/>suam ibi situatus.</p>
				<p><lb/>Secundo quantum ad metalla, primo quidem quia contra naturam est
					<lb/>quod inanimata pariant, set in usura nummus parit nummum, scilicet sibi
					<lb/>similem. Similia enim parta generantibus ipsa, quia nummisma ex nummismate
					<lb/>ut dicit philosophus in I <hi rend="italic">Polit.</hi> loquens de usura. Unde et homines
					<lb/>in anima mortui dicunt nummos mortuos quando non lucrantur, quasi
					<lb/>nummi vivant aliquando. Item contra naturam est quod inanimata rodant
					<lb/>vel comedant, set nummi usurarii rodunt et comedunt immo devorant debitorem
					<pb n="631"/>
					<lb/>celeriter consummendo ipsum. Iuxta illud <hi rend="italic">Ps.</hi> «Devorant
					<lb/>plebem meam sicut escam panis» et ideo usura potest dici usus, idest festinatio
					<lb/>urens, idest affligens vel consummens. Set contra nos dicimus argentum
					<lb/>vivum et aquam vivam et multa huiusmodi. Item dicimus quod infirmitas
				<lb/>vel dolor rodit vel comedit hominem.</p>
				<p><lb/>Et dicendum quod ex locutionibus methaphoricis non potest argumentum
				<lb/>summi ad concludendum in similibus proprietatem locutionis.</p>
				<p><lb/>Secundo contra naturam est quod metalla conservent vitam humanam,
					<lb/>quod tamen usurarius ex suo nomine putare videtur solum usum eius et eius
					<lb/>multiplicationem querendo, et etiam ex nomine sui generis idest avari hoc
					<lb/>idem innuitur. Avarus enim dicitur quasi avidus auri. Set contra quia per
					<lb/>pecuniam habentur omnia vite conservativa, iuxta illud <hi rend="italic">Eccles.</hi> X «Pecunie
					<lb/>obediunt omnia». Ergo etsi metallum non conservet vitam per se ipsum,
					<lb/>tamen conservat mediantibus hiis que possunt haberi per ipsum. Et dicendum
					<lb/>quod usurarius avarus in tantum absortus est a desiderio pecunie et
					<lb/>auri ut in illo totaliter figatur tamquam in suo deo, iuxta illud <hi rend="italic">Col.</hi> III
					<lb/>«Avaritia quod est ydolorum servitus» et nichil aliud cogitet habendum
					<lb/>per ipsum, sicut narrat philosophus in I <hi rend="italic">Politic.</hi> de quodam avaro nomine
					<lb/>Mida qui petiit a deo quod quicquid tangeret fieret aurum; qui exauditus
				<lb/>a deo omnibus sibi aureis exhibitis fame periit.</p>
			</div>
			<div type="chapter">
				<head><lb/>C. XIII.</head> <p>Item est contra naturam vegetabilium, primo quantum ad arbores,
					<lb/>tam illas que non semper virent, ut sunt ficus, vitis, nux, pirus et huiusmodi,
					<lb/>quam illas que etsi semper vireant, tamen non semper omni tempore
					<lb/>fructificant, ut sunt oliva, cedrus et huiusmodi, quam etiam illas que
					<lb/>si inveniantur semper vivere et omni tempore fructificare, non tamen omni
					<lb/>tempore equaliter fructificant. Usurarius autem semper viret in capitali et
					<lb/>semper omni tempore, tam hyemali quam estivali, tam sereno quam pluvioso
					<lb/>quam nubiloso, tam feriali quam festivo fructificat in fenebra lucro. Et hoc
					<lb/>facit equaliter, tantum enim fructificat in uno mense quam in alio et quia
					<lb/>iste fructus contra naturam omnis arboris est, ideo secundum veritatem iste
					<lb/>fructus pro non fructu debet haberi sicut aurum non secundum naturam set
					<lb/>per alkimiam factum in veritate non est aurum. Unde secundum veritatem
					<lb/>usurarius est arbor sterilis et fructuosa, ut de eis verum sit illud <hi rend="italic">Iud.</hi>
					<lb/>II «Hii sunt arbores autumpnales infructuose». Et similiter quod dictum
					<lb/>est arbori fici <hi rend="italic">Mt.</hi> XXI «Numquam ex te fructus nascatur in sempiternum».
					<lb/>Cum tamen ficus a fecunditate fructus dicatur. Est enim multus fructus
					<lb/>in apparentia, set omnimoda sterilitas in existentia. Iuxta illud <hi rend="italic">Jb.</hi>
					<lb/>XV «Congregatio ypocrite sterilis» immo et magnum dampnum, quia
					<lb/>sicut dicit Augustinus «Lucrum in archa et dampnum in conscientia».
					<pb n="632"/>
					<lb/>Set contra quia multa inveniuntur contra naturam fieri que tamen in verirate
					<lb/>sunt talia. Virgo enim Maria, manens virgo, contra naturam genuit filium
					<lb/>Iesum et produxit fructum, qui tamen in veritate fuit filius suus et
					<lb/>benedictus fructus ventris sui. Item contra naturam est homo genitus amens,
					<lb/>cum homo sit animal naturaliter discipline preceptible et tamen talis est verus
					<lb/>homo et verus filius. Item contra naturam est quod homo natus in peccato
					<lb/>sit iustus ut dicitur <hi rend="italic">Rm.</hi> XI et tamen est vere iustus. Item contra
					<lb/>naturam est quod homo naturaliter luxuriosus sit castus, sicut narrat philosophus
					<lb/>de Ypocrate in libro <hi rend="italic">De secreto secretorum</hi> et tamen fuit vere castus.
					<lb/>Item nummus usurarius ita est verus nummus sicut nummus per mercationem
					<lb/>vel per quem cumque alium modum licitum acquisitus et quantum ad
					<lb/>pondus et quantum ad valorem et cetera. Et dicendum ad primum quod contra
					<lb/>naturam aliquid dicitur fieri generaliter. Uno modo idest contra consuetum
					<lb/>cursum nature et sic fructus productus contra naturam est verus fructus.
					<lb/>Alio modo, idest contra aptitudinem naturalem, et hoc similiter non impedit
					<lb/>veritatem fructus. Aliquando etiam natura accipitur pro nativitate, secundum
					<lb/>quod dicitur <hi rend="italic">Eph.</hi> II «Eramus nature filii ire» et sic etiam non impedit.
					<lb/>Aliquando accipitur pro naturali complexione corporis habita ex genitura vel
					<lb/>acquisita ex mala consuetudine vel bona. Aliquando etiam accipitur pro bona
					<lb/>vel mala dispositione anime ex ipsa etiam consuetudine vel etiam divina infusione
					<lb/>anime acquisita, sicut iudei dicebantur naturaliter boni <hi rend="italic">Rm.</hi> XI.
					<lb/>Et omnibus predictis modis non impeditur veritas rei per hoc quod sit facta
					<lb/>contra naturam. Aliquando vero dicitur contra naturam illud quod non habet
					<lb/>naturam rei facte; puta si homo pareretur et nasceretur ante infusionem
					<lb/>anime rationalis per quam homo est homo et naturam humanam habens.
					<lb/>Et isto solo ultimo modo quod est factum contra naturam non est
					<lb/>vere illud, sicut talis homo sic partus non est verus homo et aurum alchimicum
					<lb/>non est verum aurum. Primum autem argumentum obicit de natura accepta
					<lb/>pro consueto cursu nature. Secundum autem argumentum obicit de natura
					<lb/>accepta pro aptitudine naturali. Tertium argumentum obicit de natura
					<lb/>accepta pro nativitate. Quartum autem argumentum obicit de natura accepta
					<lb/>pro naturali complexione. Ad quintum dicendum quod licet nummus usurarius
					<lb/>sit verus nummus, tamen non est verus fructus alterius nummi. Sicut
					<lb/>homo genitus sine anima rationali et aurum alkimicum licet sit vera creatura
					<lb/>vel verum artificiale, tamen non est verus homo vel verum aurum. Sicut et castanea
					<lb/>est verus etiam fructus et tamen non est verus fructus ficulnee. Unde
					<lb/><hi rend="italic">Mt.</hi> VII «Numquid colligunt de spinis uvas aut de tribulis ficus?» :
					<lb/>Sicut ista: omnis homo est animal rationale est vera propositio et etiam vera
					<lb/>conclusio veri sillogismi, puta istius: omne risibile est animal rationale, omnis
					<lb/>homo est risibile. Set non est vera conclusio, quasi fructus, falsi sillogismi;
					<lb/>puta istius: omne rudibile est animal rationale, omnis homo est rudibile.
					<pb n="633"/>
					<lb/>Et per istum modum nummus verus potest esse verus fructus laboris vel
				<lb/>mercationis, set non est verus fructus alterius nummi.</p>
				<p><lb/>Item secundo est contra naturam herbarum, que non ubique crescunt,
					<lb/>nec omni tempore crescunt, set in determinatis locis et temporibus. Usura
					<lb/>autem et in omni loco et fluviali et marino et terrestri et in omni tempore
					<lb/>tam frigido quam calido, tam sicco quam humido, ut possit dici de eo illud
					<lb/><hi rend="italic">Jb.</hi> I «Possessio eius crevit in terra». Job enim interpretatur otiositas
					<lb/>et bene contingit usurario qui otiando quantum crescit in multiplicatione
					<lb/>peccatorum tantum crescit in multiplicatione nummorum, ut possint dicere
					<lb/>illud <hi rend="italic">Esd.</hi> I, IX «Delicta nostra creverunt usque ad celum». Unde
					<lb/>et <hi rend="italic">Prov.</hi> XXIV: «Ager pigri hominis» idest usurarii «totus dicitur esse
					<lb/>repletus urticis et spinis» idest divitiis terrenis que sunt spine pungentes,
					<lb/><hi rend="italic">Lc.</hi> VIII , et urtice pruritum in appetitum earum concitantes. Unde <hi rend="italic">Is.</hi>
					<lb/>XXXIII «Orientur in domibus eius spine et urtice» et <hi rend="italic">Gen.</hi> III
					<lb/>«Maledicta terra» idest pecunia terrena «in opere tuo» scilicet usurizandi
					<lb/>«spinas et tribulos germinabit tibi». Item tertio est contra naturam florum
					<lb/>tum quia non semper apparent nec in omni loco, sicut usurarii qui omni tempore
					<lb/>et guerre et pacis et cetera et in omni loco inveniuntur, ut possimus dicere
					<lb/>de eo illud <hi rend="italic">Ps.</hi> «Invenimus eum in campis silve» idest etiam in
					<lb/>locis silvestribus; tum quia redolent, set econtra usurarius fetet per infamiam.
					<lb/>Iuxta illud <hi rend="italic">Ex.</hi> V «Fetere fecistis odorem vestrum». Quantumcumque
					<lb/>enim homo habeat odorem ex genere, ex pulchritudine, ex curialitate, ex
					<lb/>probitate et cetera, totum per ministerium usure convertitur in fetorem.
					<lb/>Unde usurarii verecundantur vocare usuram, set valde incongrue vocant
					<lb/>meritum, cum in veritate magis sit demeritum et ideo congruum est ut in
					<lb/>loco fetido sepeliatur. Iuxta illud <hi rend="italic">Jr.</hi> XXII: «Sepultura asini sepelietur»
				<lb/>quia «de cadaveribus eorum ascendet fetor» , ut dicitur Js.</p>
				<p><lb/>XXXIV. Ubi notandum quomodo sacerdotes asinum sepeliunt et quare.
					<lb/>Item quarto est contra naturam seminum, tum quia frumentum usurarii in
				<lb/>archa germinat, tum quia consumptum lucratur et omnino quiescens operatur. \*</p>
			</div>
			<div type="chapter">
				<head><lb/>C. XIV.</head> <p>Item est contra naturam animalium irrationabilium. Usurarius
					<lb/>enim est animal terrestre non solum gressibile, immo etiam reptile per intentionem,
					<lb/>totaliter pectore adherens terre idest pecunie, que de terra est. Iuxta
					<lb/>illud Bernardi : «Quid est aurum nisi terra rubra et quid est argentum
					<lb/>nisi terra alba?» Res enim denominatur a dominanti; et est animal aquaticum
					<pb n="634"/>
					<lb/>per divitiarum fluxionem. Iuxta illud <hi rend="italic">Tm.</hi> VI «Precipe divitibus
					<lb/>huius seculi non sublime sapere nec sperare in incerto divitiarum» Et
					<lb/>in <hi rend="italic">Ps.</hi> «Vidi impium» et cetera «et transivi et ecce non erat» . Et est
					<lb/>animal volatile per honorum assecutionem, quia ut dicit <hi rend="italic">Eccli.</hi> X «Est
					<lb/>qui honoratur propter substantiam suam». Set agit contra naturam omnium
					<lb/>gressibilium quidem; puta leonis qui est rex eorum, quia leo parcit prostratis
					<lb/>et numquam comedit hominem nisi in magna fame, ut dicit <hi rend="italic">Ysid.</hi> I. XII.
					<lb/>Set usurarius nulli quantumcumque roganti parcit, quando velit capitale
					<lb/>et usuram suo tempore sibi restitui et semper est in ista fame homines comedendi.
					<lb/>Ut possit de eius exponi illud <hi rend="italic">Esd.</hi> 2, V «Non pepercerunt virgini
					<lb/>et iuveni et seni et adolescenti». Et <hi rend="italic">Sap.</hi> II: «Opprimamus pauperem
					<lb/>iustum et non parcamus vidue» et cetera. Et in <hi rend="italic">Ps.</hi> «Devoraverunt
					<lb/>plebem meam sicut escam panis» Item agit contra naturam reptilium
					<lb/>puta reguli qui est rex serpentum. Basiliscus enim, ut dicit Plinius,
					<lb/>incineratus amictit vim veneni et interficitur a mustela perpasta
					<lb/>ruta, idest a predicatore perpasto sacra scriptura que ruta est quia illuminat
					<lb/>oculos mentis. Iuxta illud <hi rend="italic">Ps.</hi> «Preceptum domini lucidum illuminans
					<lb/>oculos» et quia facit castum, iuxta illud <hi rend="italic">Ps.</hi> «Eloquia domini eloquia
					<lb/>casta». Et sanat ab infirmitatibus peccatorum et interdum etiam corporum.
					<lb/>Iuxta illud <hi rend="italic">Ps.</hi> «Misit verbum suum et sanavit eos». et cetera. Item agit
					<lb/>contra naturam aquatilium; puta ceti, qui videtur rex piscium de quo dicit
					<lb/>Iorath, quod quando multum esurit, vaporem odoriferum ad modum
					<lb/>odoris ambre de ore suo emictit, in quo pieces delectantur et propter vaporis
					<lb/>redolentiam ipsius orificium ingrediuntur et sic decepti ab ipso devorantur,
					<lb/>quia cetus hoc facit in aqua, non in terra. Set usurarius hoc facit in terra
					<lb/>decipiendo sub odore alicuius utilitatis. Iuxta illud <hi rend="italic">Ps.</hi> «Non defecit
					<lb/>de plateis eius usura et dolus». Unde proditor est et peior quam fuerit Judas,
					<lb/>quantum ad aliquid, quia de eo legitur <hi rend="italic">Mt.</hi> XXVII quod penitentia
					<lb/>ductus retulit triginta denarios. Set usurarius quando venit ad penitentiam,
					<lb/>non vult restituere, set dicit «dimittamus modo de usura, dicamus de
					<lb/>aliis peccatis». Item agit contra naturam, volatilium; puta aquile que est
					<lb/>rex avium, quia aquila citissime volat in aere, non in terra vel aqua, licet interdum
					<lb/>illic predetur. Set usurarius citissime volat in aere equitando, in
					<lb/>aqua navigando et in terra peditando et ubique predando. Ut possit dicere
					<pb n="635"/>
					<lb/>illud <hi rend="italic">Jb.</hi> IX «Dies mei velociores fuerunt cursore» scilicet eundo per
					<lb/>terram «quasi naves poma portantes» scilicet eundo per aquam «sicut aquila
					<lb/>volans ad escam» scilicet eundo per aerem. Item generaliter est contra naturam
					<lb/>omnium animalium, qui vicissim dormiunt et vigilant. Set nummi usurarii
					<lb/>numquam dormiunt. Iuxta illud <hi rend="italic">Jb.</hi> XXX «Et qui me comedunt,
				<lb/>non dormiunt».</p>
			</div>
			<div type="chapter">
				<head><lb/>C. XV.</head> <p>Item est contra naturam hominis; primo quidem quantum ad
					<lb/>rationem, quia secundum hanc, homo est naturaliter discipline susceptibile,
					<lb/>quia hoc est proprium eius, secundum philosophum in V <hi rend="italic">Topic.</hi> Set usurarius
					<lb/>apparet valde stultus; primo quidem quantum ad personam suam et
					<lb/>primo quia ipse ad usuram dando, ad peiorem usuram pro se accipit, scilicet
					<lb/>supra animam, immo personam suam, supra quam ipse accipit quicquid
					<lb/>accipit ultra capitale. Illud enim acceptum primo violenter reddet vel
					<lb/>communi vel raptori cuicumque, operante deo vel tiranno, qui capit usurarium
					<lb/>ut habeat eius pecuniam, sicut canis capit manum pueri ut possit habere
					<lb/>panem, vel saltem in fine. Unde in <hi rend="italic">Ps.</hi> «Scrutetur fenerator omnem
					<lb/>substantiam suam et diripiant alieni labores eius» et <hi rend="italic">Ib.</hi> XX «Divitias
					<lb/>quas devoravit, evomet et de ventre ipsius extrahet eas deus» quasi
					<lb/>dicat sicut celeriter acquisivit, ita celeriter perdet et post capitale, velit
					<lb/>nolit, restitutum maximam penam gehenne pro usura super capitale restituet.
					<lb/>Secundo quia mortiferas sibi esurit et quodammodo fugit scienter; alias
					<lb/>enim usuras non scriberet in quaterno, quasi eas restituturus, nisi sciret eas
					<lb/>esse mortiferas. Tertio quia in fine vite sue relinquit eas restituendas post
					<lb/>mortem suam per filios vel alios amicos quasi aliquis sit magis sollicitus de
					<lb/>bono suo quam ipsemet fuerit, vel etiam non relinquit, quod est adhuc maior
					<lb/>stultitia, cum eas secum portare non possit. Unde <hi rend="italic">Ir.</hi> XVI «Et in novissimo
					<lb/>suo erit insipiens». Raro enim accidit quod usurarius usuras restituat
					<lb/>quia vel est prodigus et tantum expendit quod restituere non potest vel est
					<lb/>avarus et ideo restituere non vult vel licet non sit prodigus vel avarus, tamen
					<lb/>est vanus, quia magis placet sibi expendere in elemosinas centum vel
					<lb/>quam restituere decem. Sicut vas puerorum, quod dicitur vulgariter salvadenarium,
					<lb/>numquam restituet nummum per foramen illud per quod intravit,
					<lb/>set oportet quod vas frangatur et sic pecunia extrahitur. Et sic post
					<lb/>mortem usurarii pauperes et ecclesie interdum habent nummos eius. Secundo
					<lb/>apparet stultus quantum ad personam filiorum, quia dum eis usuras hereditandas
					<lb/>in bonum eorum dimictere credit, in malum maximum et sui et
					<lb/>ipsorum dimictit, et in hac vita et in futura. Unde in <hi rend="italic">Ps.</hi> «Non sit illi
					<lb/>adiutor nec sit qui misereatur pupilli eius» et cetera; et <hi rend="italic">Eccli.</hi> XLI
					<lb/>«De patre impio queruntur filii impii, quoniam propter illum sunt in obprobium».
					<lb/>Certe et econtrario et hic maxime in inferno, ubi dicet pater filio «maledictus
					<lb/>sis tu fili, quia propter te sum in tormentis istis; fui enim usurarius,
					<pb n="636"/>
					<lb/>ne tu esses pauper». Econtra dicet filius «immo tu pater maledictus sis; nisi
					<lb/>michi enim male congregasses divitias, non male conservassem eas». Tertio
					<lb/>apparet stultus quantum ad personam amicorum; putat enim in bonum eorum
					<lb/>facere dando eis donaria, faciendo convivia et huiusmodi, cum tamen
					<lb/>faciat eorum malum. Unde Jeronimus «Cavendum est nobis maxime ne
					<lb/>ab hiis accipiamus munera, quos novimus vivere de lacrimis pauperum, ne
					<lb/>dicatur nobis: si videbas furem, currebas cum eo». Unde legitur in vita
					<lb/>beati Fursei quod cum ipse mortuus esset, obiecit ei diabolus quod vestem
					<lb/>a quodam usurario accepisset et restituit eum deus vite ut culpam illam
					<lb/>corrigeret. Diabolus tamen sic eum percussit ut per totam vitam eius
					<lb/>vestigium aliquod percussionis in eo appareret. Set contra non videtur esse
					<lb/>contra rationem, set rationabile quod homo recompenset ei qui sibi beneficium
					<lb/>contulit; set ille qui pecuniam mutuat, aliquod beneficium confert.
					<lb/>Subvenit enim necessitati indigentis. Ergo si pro hoc beneficio aliquo certo
					<lb/>pacto obligetur ei qui mutuat ad hoc, quod aliquid sibi retribuatur, non
					<lb/>videtur esse contra rationem. Item secundum rationem est quod quilibet
					<lb/>possit alienare illud cuius est dominus; set ille qui dat usuram est dominus
					<lb/>sue pecunie quam usurario dat. Ergo non est contra rationem quod usurarius
					<lb/>possit eam accipere et retinere. Item rationabile videtur quod non
					<lb/>minus possim accipere ab eo cui beneficium contuli, quam ab eo cui nullum
					<lb/>beneficium. Set possum accipere de suo ab eo cui nichil mutuavi. Ergo possum
					<lb/>accipere multo magis ab eo cui mutuavi. Respondeo dicendum ad primum
					<lb/>quod sicut dicit philosophus in IX <hi rend="italic">Ethic.</hi> recompensatio beneficii
					<lb/>aliter fit in amicitia utilis et aliter in amicitia honesti, quia in amicitia utilis
					<lb/>est mensuranda recompensatio secundum utilitatem quam consecutus est
					<lb/>ille qui beneficium accepit. In amicitia autem honesti est mensuranda recompensatio
					<lb/>secundum affectum illius qui beneficium dedit. Obligare autem
					<lb/>ex certo pacto ad beneficium recompensandum non competit amicitie honesti,
					<lb/>quia in tali amicitia amicus benefaciens, affectum amici attendit ut scilicet
					<lb/>sibi gratis liberaliter recompenset cum oportunitas fuerit. Set obligare
					<lb/>certo pacto ad recompensandum beneficium est proprium in amicitia utilis
					<lb/>et ideo non debet obligare ad plus reddendum quam accepit. Non autem
					<lb/>plus accepit quam ipsam quantitatem pecunie, quia eius usus, qui est pecunie
					<lb/>consumptivus, non est aliud quam ipsa pecunia et ideo non debet, secundum
				<lb/>rationem, ad plus obligari quam ad restituendam pecuniam.</p>
				<p><lb/>Ad secundum dicendum quod ille qui dat usuras, non simpliciter voluntarie
					<lb/>dat, set quadam necessitate coactus in quantum indiget pecuniam accipere
					<lb/>mutuo, quam ille qui habet non vult sine usura mutuare. Set contra voluntarium
					<lb/>sic coactum, vocatur voluntarium mixtum et est simpliciter voluntarium
					<lb/>secundum philosophum in III <hi rend="italic">Ethic.</hi>; puta proicere merces in
					<lb/>mare, ingente tempestate. Et dicendum quod licet illud voluntarium mixtum
					<lb/>sit voluntarium simpliciter, secundum quod simpliciter opponitur ad
					<lb/>secundum quid, tamen ad hoc quod aliquis possit licite accipere a dante et
					<pb n="637"/>
					<lb/>retinere, oportet quod dans det voluntarie simpliciter, secundum quod simpliciter
					<lb/>idem est quod per se vel totaliter, et opponitur ad per accidens vel
					<lb/>secundum partem, sicut accipitur in conversione propositionum. Unde secundum
					<lb/>leges civiles, si aliquis accipit a dante voluntarie ex metu, tenetur
					<lb/>danti in integrum restituere. Sicut etiam in matrimonio, consensus ex metu
					<lb/>non reputatur consensus simpliciter nec causat matrimonium. Ad tertium
					<lb/>dicendum quod ille cui nichil mutuavi dat michi de suo voluntarie; set ille
					<lb/>cui mutuavi sub pacto usurarum dat mihi quodammodo coactus, ut dictum
					<lb/>est et ideo non est simile. Set si mutuassem alicui liberaliter et non usurarie,
					<lb/>absque dubio possem accipere ab eo quod voluntarie daret. Secundo
					<lb/>est contra naturam hominis quantum ad voluntatem, quia secundum hanc
					<lb/>homo vult naturaliter bonum proximo suo. Iuxta illud <hi rend="italic">Eccli.</hi> XIII «Omne
					<lb/>animal diligit sibi simile». Set econtra usurarius vult malum proximo suo,
					<lb/>auferendo ei indebite pecuniam suam. Iuxta illud <hi rend="italic">Ps.</hi> «Dilexit maledictionem
					<lb/>et veniet ei» et cetera. Et sic usura potest dici ab <hi rend="italic">us</hi>, quod interpretatur
					<lb/>festinatio, et <hi rend="italic">ur</hi>, quod est ignis, quia festinanter consummit bona proximi
					<lb/>et similiter fenus a fos quod est ignis. Set contra secundum philosophum
					<lb/>in V <hi rend="italic">Ethic.</hi> carere malo est quoddam bonum. Set usurarius vult repellere
					<lb/>indigentiam a proximo mutuando ei pecuniam; ergo vult bonum proximi.
					<lb/>Item interdum indigens accipere pecuniam sub usuris, ex mutuata sibi
					<lb/>sic pecunia, ditatur. Ergo sibi ad hoc mutuans vult bonum suum. Respondeo
					<lb/>dicendum ad primum quod usurarius in quantum huiusmodi per se vult bonum
					<lb/>proprium, augmentando pecuniam suam. Quod quidem in mutuo, quod
					<lb/>facit, non potest consequi sine diminutione pecunie illius cui mutuavit et
					<lb/>ideo per se etiam communiter vult malum proximi. Removere autem indigentiam
					<lb/>a proximo per accidens se habet ad voluntatem usurarii, etsi hoc
					<lb/>interdum etiam intendat usurarius simul cum lucro suo. Voluntas eius est
					<lb/>inordinata ac per hoc nec voluntas dici debet, in quantum illud quod de se
					<lb/>est in malum proximi, ordinat in bonum eius per accidens atque etiam ex
					<lb/>parte volentis idest non in quantum usurarius, set in quantum alias proximo
					<lb/>convinctus, potest in mutuo, quod facit proximo, bonum velle. Sicut etiam
					<lb/>in quantum magister et doctor in aliqua scientia potest et vult instruere eum
					<lb/>quod scilicet est bonum eius. Ad secundum dicendum quod talis ditatio
					<lb/>etiam est per accidens ex parte volentis vel ex parte voliti, quia etiam interdum
					<lb/>contingit quod aliquis quia fuit expulsus de civitate sua, exulando
					<lb/>ditatur; set nec expulsus per exilium illud assecutus est, set per industriam
				<lb/>suam vel aliquod eventum.</p>
				<p><lb/>Tertio est contra naturam hominis quantum ad concupiscibilem, quia secundum
					<lb/>hanc homo naturaliter miseretur proximo misero. Iuxta illud <hi rend="italic">Cor.</hi>
				<lb/>XII «Si patitur unum membrum, compatiuntur omnia membra».</p>
				<p><lb/>Omnes autem homines particulares sunt ad invicem membra unius hominis
					<lb/>secundum speciem accepti. Iuxta illud Porfirii «Participatione speciei
					<lb/>plures homines unus homo sunt». Set econtra usurarius est immisericors
					<pb n="638"/>
					<lb/>proximo suo misero. Iuxta illud <hi rend="italic">Ps.</hi> «Non est recordatus facere misericordiam
					<lb/>et persecutus est hominem inopem» et cetera. Quarto est contra
					<lb/>naturam hominis quantum ad irascibilem, quia secundum hanc, proprium
					<lb/>est hominis esse animal mansuetum. Nam secundum philosophum in V
					<lb/><hi rend="italic">Topic.</hi> nichil enim potest esse naturalius homini quam esse humanum
					<lb/>sicut nichil potest esse naturalius igni quam esse igneum. Humanus autem
					<lb/>idem est quod ad hominem affectus pius et mansuetus, sicut econtra dicitur
					<lb/>inhumanus ille qui non afficitur ad homines, crudelis et durus. Set econtra
					<lb/>usurarius non est mansuetus, set iracundus contra illum cui mutuavit, ut
					<lb/>secundum pactionem usurariam sibi restituat. Iuxta illud <hi rend="italic">Mt.</hi> XVIII
					<lb/>«Invenit unum de conservis suis qui debebat ei centum denarios et tenens
					<lb/>suffocabat eum, dicens «redde quod debes». Et procidens conservus eius rogabat
					<lb/>eum dicens «patientiam habe in me et omnia reddam tibi». Ille autem noluit
					<lb/>set abiit et misit eum in carcerem, donec redderet debitum». Set contra
					<lb/>quia usurarius cum mansuetudine quadam et dulcibus verbis facit pactum
					<lb/>usurarium. Et dicendum quod usurarius in quantum usurarius facit
					<lb/>hoc dolose ad modum vini. Iuxta illud <hi rend="italic">Prov.</hi> XXIII «Ingreditur» quidem
					<lb/>«blande, set in novissimo mordebit ut coluber». Si autem aliud faciat,
				<lb/>hoc erit per accidens, ut dictum est supra.</p>
			</div>
			<div type="chapter">
				<head><lb/>C. XVI.</head> <p>Sequitur videre quomodo usura est contra naturam celestem.
					<lb/>Et primo quantum ad stellas fixas in genere acceptas. Et hoc dupliciter ad
					<lb/>presens. Primo quidem quantum ad stellarum fixarum apparentiam et existentiam.
					<lb/>Sunt enim maxime quia minor inter eas que videri possit est maior
					<lb/>quam tota terra secundum Alfagranum et tamen apparet minima. Set
					<lb/>econtra usurarius apparet maximus propter domos, propter poderia, propter
					<lb/>castra, propter vestimenta, propter familiam, propter amicitiam regum et
					<lb/>prelatorum et tamen, in veritate, minimus est, immo nichil. Iuxta illud <hi rend="italic">Ps.</hi>
					<lb/>«Ad nichilum deductus est in conspectu eius malignus» et cetera. Et
					<lb/>ideo e contrario deceptio est in usurariis et stellis. Iuxta illud <hi rend="italic">Galat.</hi>
					<lb/>«Qui se existimat aliquid esse, cum nichil sit, ipse se seducit». Secundo est
					<lb/>contra naturam earum quantum ad earum cursum, quia secundum astrologos
					<lb/>complet cursum suum in triginta sex milibus annorum et non prius.
					<lb/>Set econtra usurarius cursum pactionis sue complet secundum assignationem
				<lb/>termini quem profigit, quem raro ultra annum extendit.</p>
			</div>
			<div type="chapter">
				<head><lb/>C. XVII.</head> <p>Secundo est contra naturam celestem quantum ad speciales
					<lb/>constellationes. Et primo quidem est contra naturam Arturi, quia Arturus
					<lb/>de natura sua numquam occidit; sunt enim septem stelle in axe que semper
					<lb/>vertuntur et numquam merguntur ut dicit Gregorius supra Job, quas
					<lb/>nos vocamus currum, quia vertitur in modum plaustri, ut dicit Ysidorus in
					<lb/>libro III <hi rend="italic">Ethimolog.</hi> Unde et septemtrio dicitur ut dicunt quia boves arativi
					<pb n="639"/>
					<lb/>vocantur triones, a terendo terram dicti quasi teriones. Set econtra usurarius
					<lb/>frequenter et faciliter cadit a sua apparentia. Iuxta illud <hi rend="italic">Ps.</hi> «Vidi
					<lb/>impium superexaltatum et elevatum sicut cedros Libani et transivi et ecce
					<lb/>non erat» et cetera. Secundo est contra naturam Orionis, quia Orion de natura
					<lb/>sua, si fulget, portendit serenitatem in omnibus, ut dicit Ysidorus.
					<lb/>Et est dictus secundum eum ab urina idest inundatione aquarum, quem latini
					<lb/>iugulum vocant ut dicit eo quod sit armatus gladio. Set econtra usurarius
					<lb/>tempestuosus et iugulatus quantumcumque fulgeat habundantia divitiarum,
					<lb/>non minus tempestat et iugulat debitores, set amplius sicut ille malus servus
					<lb/>qui fulgebat ex tanto debito sibi misericorditer relaxato, atrocius persecutus
					<lb/>est debitorem <hi rend="italic">Mt.</hi> XVIII. Ut bene conveniat ei quod dicitur de Leviathan,
					<lb/>qui interpretatur persequens eos. <hi rend="italic">Jb.</hi> XLI «Sternutatio eius»
					<lb/>idest prosperitas «splendor ignis» scilicet «usque ad consumptionem omnia
					<lb/>devorantis» ut premittitur <hi rend="italic">Jb.</hi> XXXI. Tertio est contra naturam Hyadum,
					<lb/>quia secundum Ysidorus sunt septem stelle sic vocate a pluviis.
					<lb/>Nam pluvie grece hyades dicuntur. Set econtra usurarius non dat aliis pluviam
					<lb/>pecunie, set aufert et desiccat vel desucat. Iuxta illud <hi rend="italic">Prov.</hi> XVII
					<lb/>«Spiritus tristis desiccat ossa». Spiritus autem usurarii est tristis ex malo
					<lb/>culpe, set spiritus debitoris fit tristis ex ablatione pecunie extorte. Quarto
					<lb/>est contra naturam Pleiadum, quia secundum Ysidorum sunt septem
					<lb/>stelle que ortu suo estatem, occasu hyemem significant. Set econtra usurarius
					<lb/>quando oritur tunc adducit terre hyemem adversitatis, set quando occidit,
					<lb/>idest moritur, tunc adducit estatem prosperitatis, vel quia usurizando non
					<lb/>plus excoriat vel etiam quia de restituendo usuras ordinat vel saltem
					<lb/>alique eleemosine fiunt post mortem, que eo vivente non fuissent facte. Et
					<lb/>ideo potest accipi de usurario quod dicitur <hi rend="italic">Ir.</hi> XXII «Nolite flere mortuum
					<lb/>nec lugeatis super eum fletu». Quinto est contra naturam canicule, quia
					<lb/>hec secundum naturam calefacit multum aerem. Set econtra usurarius vehementer
					<lb/>infrigidat debitorem auferendo ei vestes et domum et pecuniam
					<lb/>qua poterat lignum ad calefaciendum habere. Ut conveniat ei illud <hi rend="italic">Ir.</hi>
				<lb/>VI «Frigidam» idest infrigidativam «fecit malitiam suam» .</p>
			</div>
			<div type="chapter">
				<head><lb/>C. XVIII.</head> <p>Tertio est contra naturam celestem quantum ad celi signa.
					<lb/>Et primo est contra Aquarium, quia aufert omnem humorem a debitore ut
					<lb/>dictum est. Secundo est contra Pisces quia tota vita sua est in terra et de
					<lb/>terra. Tertio est contra Arietem. Aries enim percutit anterioribus cum cornibus,
					<lb/>non percutit pede a parte posteriori. Set econtra usurarius primo quidem
					<lb/>non percutit set subvenire videtur, set potius calce crudeliter percutit
					<pb n="640"/>
					<lb/>in extorsione usure, ut sic debitor percutitur ab eo primo in pecunia.
					<lb/>Iuxta illud I <hi rend="italic">Mach.</hi> XV: «Percussuram propri nummismatis» et per consequens
					<lb/>in persona. Iuxta illud <hi rend="italic">Prov.</hi> XIX: «Mallei percutientes stultorum
					<lb/>corporibus» idest debitorum, qui tamquam stulti decipiuntur frequenter accipiendo
					<lb/>sub usuris pro suo commodo quod postea vergit in ipsorum detrimentum.
					<lb/>Quarto est contra Taurum quia iste est aptus ad laborandum in agro.
					<lb/>Set econtra usurarii «In labore hominum non sunt» et cetera, ut dicitur in
					<lb/><hi rend="italic">Ps.</hi> Quinto est contra Geminos, quia usurarius non solum duplare, set
					<lb/>etiam centuplicare, immo et in infinitum pecuniam suam multiplicare intendit.
					<lb/>Ignis enim «numquam dicit «sufficit» », ut dicitur <hi rend="italic">Prov.</hi> XXX. Fenus
					<lb/>autem dici potest a fos, quod est ignis. Sexto est contra Cancrum, quia
					<lb/>iste incedit retro set econtra usurarius semper querit ire in ante in multiplicationem
					<lb/>pecunie. Iuxta illud quod dicitur 2 <hi rend="italic">Rg.</hi> XVI de Semei nequam
					<lb/>quod «procedebat egrediens et maledicebat» quia «dilexit maledictionem et
					<lb/>veniet ei» ut dicitur <hi rend="italic">Ps.</hi> de usurario. Septimo est contra Leonem, quia
					<lb/>parum curat de vituperio et infamia sua et precipue in vili receptione pignorum.
					<lb/>Iuxta illud <hi rend="italic">Sap.</hi> XV: «Luto vilior vita ipsi». Sicut enim lutum ab
					<lb/>omnibus conculcatur sine resistentia, sic usurarius ab omnibus vituperatur
					<lb/>in infamia tolerata. Octavo est contra Virginem quia ad hoc usurizat ut filiam
					<lb/>maritet quod tamen facere non potest legitime de alieno. Unde I Mach.
					<lb/>I «Omnis maritus sumpsit lamentum et que sedebant in thoro maritali
					<lb/>lugebant» idest lamentari et lugere debebant. Maritus quidem quia nichil
					<lb/>in dotibus habuit, maritata vero quia de dotibus suis vivere non potuit, cum
					<lb/>secundum veritatem dotes non sint. Nono est contra Libram quia vult supra
					<lb/>equalitatem eius quod prestitit debitori, contra illud <hi rend="italic">Ez.</hi> XLV «Iuxta
					<lb/>mensuram chori erit equa libratio» quia per unum solum denarium aliquando
					<lb/>pervenit ut accipiat multas libras et pecunie et etiam frumenti vel
					<lb/>alterius grani. Iuxta illud <hi rend="italic">Apoc.</hi> VI «Bilibris tritici denario uno et tres
					<lb/>bilibres ordei denario uno». Decimo est contra Scorpionem, quia scorpio
					<lb/>de natura sua habet venenum, quia si venenum amicteret, eius natura deficeret,
					<lb/>ut dicit Augustinus in libro <hi rend="italic">De moribus Manicheorum.</hi> Set econtra
					<lb/>usurarius habet venenum peccati contra naturam suam, set ex propria voluntate
					<lb/>ut patet ex dictis. Unde in <hi rend="italic">Ps.</hi> «Venenum aspidum sub labiis
					<lb/>eorum» idest in corde. In labiis enim ipsius pretendit dulcedinem. Undecimo
					<lb/>est contra Sagittarium. Sagittarius enim simul sagittat tantum ad unum signum
					<lb/>quod videt propiusque. Set econtra usurarius interdum simul sagittat
					<lb/>ad mille signa etiam que non videt et remotissima existentia; puta in Francia,
					<pb n="641"/>
					<lb/>vel in Hibernia, vel in Grecia. unde <hi rend="italic">Prov.</hi> XXVI «Sicut noxius est
					<lb/>qui mictit lanceas et sagittas in mortem ita vir qui fraudulenter nocet amico
					<lb/>suo» idest cuicumque proximo quem de necessitate oportet amare. Duodecimo
					<lb/>est contra Capricornum. Capra enim manducat solum extremitates
					<lb/>herbarum. Set econtra usurarius manducat pecuniam et possessiones debitorum
					<lb/>usque ad radices. Unde <hi rend="italic">Jb.</hi> XXX «Mandebant herbas et arborum
					<lb/>cortices et radix iuniperorum erat cibus eorum». Mandunt siquidem
					<lb/>herbas usurarii temperati, set mandunt arborum cortices usurarii
					<lb/>curiales, set mandunt radices iuniperorum usurarii excoriatores, qui scilicet
					<lb/>ignem pecunie etiam debitorum qui ab antiquo ipsum conservaverant totaliter
					<lb/>consummunt. Igni enim assimilatur pecunia quia utrumque de natura
					<lb/>sua numquam dicit «sufficit». «Avarus enim non implebitur pecunia»,
					<lb/>ut dicit <hi rend="italic">Eccles.</hi> V. Set iunipero assimilatur pecunia ab antiquo, a progenitoribus
					<lb/>et predecessoribus habita. Sicut enim dicit Ysid. Iibro XVII <hi rend="italic">Ethimologiarum</hi>
					<lb/>«Iuniperus dicta est ab eo quod acceptum diu teneat ignem».
					<lb/>Dicuntur enim eius cineres ignem conservare per annum integrum. Unde dicitur
					<lb/>iuniperus quasi gignens pir, idest ignem, ut dicit. Sic ergo de natura
					<lb/>signorum sit dictum solum quantum ad nomen, ad presens, ut curiositatem
				<lb/>superfluam evitemus.</p>
			</div>
			<div type="chapter">
				<head><lb/>C. XIX.</head> <p>Quarto est contra naturam celestem quantum ad celi planetas.
					<lb/>Et primo quantum ad omnes in generali. Generaliter enim nullus planeta
					<lb/>nocet suis secundum astrologos, idest sub se conceptis vel natis. Set usurarius
					<lb/>nec suis parcit quin eis noceat per usure extorsionem et interdum magis
					<lb/>nocet suis et familiaribus et vicinis et consanguieis et etiam germanis suis.
					<lb/>Iuxta illud <hi rend="italic">Jb.</hi> XXXV «Homini qui similis tui est nocebit impietas tua»
					<lb/>Secundo est specialiter contra lunam. Primo quidem quia luna non semper
					<lb/>est cornuta, set quandoque est media, quandoque plena, set usurarius semper
					<lb/>est cornutus et in principio mensis et in medio et in fine et cetera, ad percutiendum
					<lb/>debitorem, in cuius figuram dicitur <hi rend="italic">Ex.</hi> XXXIV quod facies Moysi
					<lb/>facta erat cornuta. Moyses enim interpretatur assumptus ex aquis et usurarius
					<lb/>elevatio est ex lacrimis pauperum. Secundo quia luna quando plus
					<lb/>habet de lumine plus dat inferioribus de humore, sicut apparet in cancris et
					<lb/>huiusmodi qui in plenilunio pleni sunt set econtra usurarius quando plus
					<lb/>habet de pecunia plus sugit de sanguine plurium debitorum. Iuxta illud <hi rend="italic">Sap.</hi>
					<lb/>XII «Comestores viscerum hominum et devoratores sanguinis». Et <hi rend="italic">Eccli.</hi>
					<lb/>XI: «Ab uno doloso augetur sanguis». Tertio quia non perficit cursum
					<lb/>suum ante mensem completum. Set usurarius in pacto usurario aliquando
					<lb/>complet infra septimanam, aliquando in diem cursum temporis vel termini
					<lb/>assignati. Quarto quia luna universaliter non potest eclipsari nisi sit plena.
					<lb/>Set usurarius numquam impletur quantum ad appetitum et si interdum
					<pb n="642"/>
					<lb/>impleatur quantum ad divitiarum cumulum et tamen frequenter ante quam
					<lb/>ad hanc plenitudinem veniat eclipsatur per amissionem divitiarum vel
					<lb/>vite, qua necesse est ipsum privari ante plenitudinem appetitus. Unde in
					<lb/><hi rend="italic">Ps.</hi> «Viri sanguinum et dolosi non dimidiabunt dies suos». Dies enim
					<lb/>dicitur a dyan quod est clarum, quia ut dicitur in <hi rend="italic">Ps.</hi> «Defecerunt»
					<lb/>idest eclipsati sunt «propter iniquitatem suam». Tertio est contra Mercurium,
					<lb/>quia hic dicitur esse deus mercatorum. Set econtra usurarius est deus
					<lb/>latronum, alios latrones excedens tamquam deus quidam eorum, tum quia
					<lb/>furatur a suis tum quia furatur non solum de nocte, idest occulte, ut proprie
					<lb/>dicti fures, nec tantum de die, idest manifeste, ut proprie dicti predones vel
					<lb/>raptores qui solum etiam a minus potentibus accipiunt et omnes hoc faciunt
					<lb/>cum quadam interpolatione. Set usurarius furatur continue et de die et de
					<lb/>nocte et occulte et manifeste et a potentibus et a pauperibus. Unde in <hi rend="italic">Ps.</hi>
					<lb/>«Tota die iniustitiam cogitavit lingua tua et sicut novacula acuta fecisti dolum»
					<lb/>que scilicet radendo pilos barbe pretendit pulchrificationem faciei et
					<lb/>tamen carnem incidit et sanguinem elicit. Unde usurariis dixit dominus <hi rend="italic">Mt.</hi>
					<lb/>XXI &lt;&gt; Vos autem fecistis illam speluncam latronum». Quarto est contra
					<lb/>Venerem. Venus enim multum letificat alios et magis hoc facit quando
					<lb/>apparet mane et vocatur lucifer, set econtra usurarius multum contristat debitores
					<lb/>et magis hoc facit de mane quando completo termino pacti usurarii
					<lb/>de sero, oportet eos solvere ei de mane. Unde <hi rend="italic">Jb.</hi> XXIV «Mane primo
					<lb/>consurgit homicida» et cetera et <hi rend="italic">Eccles.</hi> X «Mane comedunt» et Amos
					<lb/>IV «Afferte mane victimas vestras». Quinto est contra solem, qui
					<lb/>«dicitur pater virorum deorumque in III <hi rend="italic">De anima</hi>, quia econtra usurarius
					<lb/>non est pater, set hostis deorum quidem qui secundum latinum dicuntur
					<lb/>a dando, cum iste potius auferat; virorum vero, quia eos ut dictum
					<lb/>est expoliat et devorat. Unde <hi rend="italic">Mach.</hi> VII «Hostes parati rapere». Sexto
					<lb/>est contra Iovem, qui secundum astrologos dicitur planeta benivolus tam
					<lb/>suorum quam etiam non suorum, quia econtra usurarius omnibus et suis et
					<lb/>non suis est malivolus in quantum huiusmodi. Unde <hi rend="italic">Sap.</hi> I «In malivolam
					<lb/>animam non introibit sapientia» et cetera, quia nimirum usurarius stultus
					<lb/>est ut dictum est supra. Et <hi rend="italic">Eccli.</hi> XXXIV «Servo malivolo tortura
					<lb/>et compedes» quia scilicet usurarii frequenter torquentur et compediuntur
					<lb/>a principibus, volentibus ab eis pecuniam extorquere, qui certe sunt servi
					<lb/>pecunie et malivoli anime sue tortura a remorsu consciencie et compedes
					<lb/>a principe. Septimo est contra Martem quia Mars ponitur deus bellorum,
					<lb/>set usurarius econtra est bellorum non quidem deus set ydolum, quia
					<pb n="643"/>
					<lb/>«quis consensus templo dei cum ydolis» , ut dicitur 2 <hi rend="italic">Cor.</hi>, in quantum
					<lb/>pecunia quasi quoddam ydolum existens est causa quasi omnium iurgiorum
					<lb/>et domesticorum propter communem possessionem. Iuxta illud quod dixit
					<lb/>Abraham Loth nepoti suo «Ne queso iurgium sit inter te et me» et sic diviserunt
					<lb/>possessiones ut habetur <hi rend="italic">Gen.</hi> XIII; et etiam civilium tum inter
					<lb/>se propter lucrum officiorum, tum etiam contra hostes in quantum ex pecunia
					<lb/>possunt haberi stipendiarii et omnia que ad bellandum sunt necessaria,
					<lb/>quia «Pecunie obediunt omnia» ut dicitur <hi rend="italic">Eccles.</hi> X. Causat etiam bellum
					<lb/>cum omnibus in quantum pecunia est causa superbie et «Inter superbos
					<lb/>semper sunt iurgia» , ut dicitur <hi rend="italic">Prov.</hi> XIII. Unde <hi rend="italic">Jb.</hi> XX «Nudavit
					<lb/>pauperis domum» et cetera «et pluat super illum bellum suum» . Octavo
					<lb/>est contra Saturnum, qui secundum Ysidorum a saturare dictus est, quia
					<lb/>confert opulentiam mortalibus. Set econtra usurarius affert egestatem et aliis
					<lb/>et tandem sibi. Iuxte illud <hi rend="italic">Prov.</hi> XI «Rapiunt non sua et semper in egestate
					<lb/>sunt». Sicut ergo est contra totam naturam celestem ut merito conveniat
					<lb/>eis illud 2 <hi rend="italic">Paral.</hi> XXVIII «Atrociter occidistis eos ita ut ad celum» idest
					<lb/>contra celum «pertingeret crudelitas vestra». Et quia unum contrarium pugnat
					<lb/>contra aliud, manifestum est quod totum celum et omnes stelle celestes
					<lb/>tam fixe quam erratice quam constellationes quam etiam signa pugnent contra
					<lb/>usurarium. Iuxta illud <hi rend="italic">Jud.</hi> V «De celo dimicatum est contra eos
					<lb/>stelle manentes in ordine et cursu suo adversus Sisaram pugnaverunt» idest
					<lb/>usurarium. Sisara anim interpretatur exclusio gaudii, quod quidem usurarius
				<lb/>facit a debitore et tandem a se.</p>
			</div>
			<div type="chapter">
				<head><lb/>C. XX.</head> <p>Quinto est contra naturam supercelestem idest angelos. Officium
					<lb/>enim angelorum est nos custodire sive per se, sive per alios inferiores
					<lb/>iuxta illud <hi rend="italic">Hebr.</hi> I «Omnes sunt administratores spiritus in ministerium
					<lb/>missi propter eos qui hereditatem capient salutis». Unde in <hi rend="italic">Ps.</hi> «Angelis
					<lb/>suis mandavit de te ut custodiant te in omnibus viis tuis». Set
					<lb/>econtra usurarius non est angelus se test diabolus cuius officium est nos
					<lb/>non custodire, set persequi et impugnare. Iuxta illud I <hi rend="italic">Petr.</hi> V «Adversarius
					<lb/>vester diabolus tamquam leo rugiens circuit querens quem devoret».
					<lb/>Set et de hoc satis sit sic dicere in generali, pretermittendo ordines angelorum
					<lb/>in speciali. Et quia contra angelos sunt ideo merito tamquam a contrariis
					<lb/>ab angelis impugnantur. Iuxta illud <hi rend="italic">Ps.</hi> «Fiat via illorum tenebre
					<lb/>et lubricum et angelus dei persequens eos». Usurarii enim sunt in tenebris
				<lb/>per stultitiam et in lubrico per continuam ruinam ut pates ex dictis.</p>
			</div>
			<pb n="644"/>
			<div type="chapter">
				<head><lb/>C. XXI.</head> <p>Postquam vidimus quod usura est contra regulam nature communiter,
					<lb/>videndum est quod est contra regulam legis et primo quantum ad
				<lb/>legem innatam.</p>
				<p><lb/>Ex hac enim lege philosophi gentiles multas virtutes dixerunt et scripserunt
					<lb/>secundum Augustinum. Unde <hi rend="italic">Rm.</hi> II: «Gentes que ignorant
					<lb/>Deum naturaliter ea que legis sunt, faciunt». Set philosophi scripserunt
					<lb/>quod usura est contra naturam et legem nature, sicut expresse dicit philosophus
					<lb/>in I <hi rend="italic">Polit.</hi> scilicet quia in usura inanimatum idest nummisma parit
					<lb/>nummisma et iterum quod usus pecunie est eius consumptio. Ubi et dicit
					<lb/>quod in greco usura vocatur tokos quod in latino sonat partus et in IV
					<lb/><hi rend="italic">Ethic.</hi> dicit quod de meretricio pasti et usurarii illiberales et turpes lucratores
					<lb/>sunt. Item contra legem nature est quod homo faciat aliis quod sibi
					<lb/>non vult fieri ab aliis, ut patet <hi rend="italic">Tb.</hi> IV et <hi rend="italic">Mt.</hi> VII. Set usurarius, si
					<lb/>indigeret, vellet sibi mutuari pecuniam gratis ab aliis habentibus. Ergo cum
					<lb/>ipse hoc faciat aliis plane, facit contra legem innatam. De qua <hi rend="italic">Jr.</hi> XXXI
					<lb/>«Dabo legem meam in visceribus eorum» et tamen, ut dicitur <hi rend="italic">Jr.</hi> II
					<lb/>«Tenentes legem nescierunt me» Set contra usurarius aliquando vult accipere
					<lb/>sub usuris sicut et dare. Item de lege nature est quod homo recognoscat
					<lb/>beneficium, set mutuum est beneficium ergo et cetera. Respondeo dicendum
					<lb/>ad primum quod usurarius vult accipere sub usuris voluntario mixto set
					<lb/>vult dare voluntario completo sicut patet ex dictis et ideo non est simile. Ad
					<lb/>secundum dicendum quod de lege nature est quod homo recognoscat beneficium,
					<lb/>beneficum diligendo tam corde quam ore quam etiam opere secundum
					<lb/>facultatem suam et temporis oportunitatem. Set usurarius in quantum usurarius
					<lb/>non est beneficus set maleficus ut patet ex dictis, nisi per accidens scilicet
				<lb/>in quantum mutuator vel ratione casuali lucri.</p>
			</div>
			<div type="chapter">
				<head><lb/>C. XXII.</head> <p>Secundo est contra legem infusam idest caritatem de qua <hi rend="italic">Rm.</hi>
					<lb/>XIII «Plenitudo legis est dilectio». Ex hac enim lege sancti doctores
					<lb/>dixerunt et scripserunt veritatem. Omnes autem asserunt usuram esse contra
					<lb/>legem caritatis. Set sufficiat unum allegare ad presens. Dicit enim Gregorius
					<lb/>Nissenus «Malignam fenoris excogitationem si quis appellet furtum
					<lb/>aut homicidium non peccabit». Item non diligt (sic) proximum set odit per se loquendo
					<lb/>ut patet ex dictis ut posset ei dici id 2 <hi rend="italic">Reg.</hi> XIX: «Odio habes
					<lb/>diligentes te» idest sanctos viros indigentes et ideo <hi rend="italic">Eccli.</hi> XXXIV ubi
					<lb/>preallegabatur «Servo malivolo tortura et compedes». Usurarius enim est
					<lb/>servus pecunie et malivolus speciei sue et torquetur continue in mente, quando
					<lb/>cogitat de restitutione, et ponitur frequenter in compedibus a principe pecuniam
				<lb/>ab eo auferre volente.</p>
			</div>
			<pb n="645"/>
			<div type="chapter">
				<head><lb/>C. XXIII.</head> <p>Tertio est contra legem scriptam; et primo contra legem divinam
					<lb/>veterem. Dicitur enim <hi rend="italic">Ex.</hi> XXII «Si pecuniam mutuo dederis
					<lb/>pauperi meo qui est tecum non urgebis illum quasi exactor nec usuris opprimes».
					<lb/>Item <hi rend="italic">Lev.</hi> XXV: «Pecuniam non dabis fratri tuo ad usuram et
					<lb/>frugum superhabundantiam non exiges» Item <hi rend="italic">Dt.</hi> XXIII: «Fratri tuo
					<lb/>absque usure id quod indiges accomodabis» item in <hi rend="italic">Ps.</hi> ubi querit
					<lb/>«Domine quis habitabit» et cetera et respondet «Qui pecuniam suam
					<lb/>non dedit ad usuram» et cetera; et iterum «Ex usuris et iniquitate redimet
					<lb/>animas eorum» et iterum «Scrutetur fenerator» et cetera. Item <hi rend="italic">Ez.</hi> XVIII
					<lb/>de viro iusto: «Si ad usuram non accomodaverit et amplius non acceperit».
					<lb/>Item <hi rend="italic">Neem.</hi> V: «Usuram a fratribus vestris non exigatis». Set contra
					<lb/>quia <hi rend="italic">Dt.</hi> XXIII dicitur «Non fenerabis fratri tuo pecuniam ad usuram
					<lb/>set alieno» ergo non est simpliciter contra veterem legem. Item <hi rend="italic">Dt.</hi>
					<lb/>XXVIII: «Fenerabis gentibus multis et ipse a nullo fenus accipies».
					<lb/>Item <hi rend="italic">Prov.</hi> XVIII «Feneratur Domino qui miseretur pauperis». Item
					<lb/>XXVIII «Qui congregat vel coacervat divitias usuris et fenore liberali
					<lb/>in pauperes congregat eas» , ergo fenerari est liberale et pium pauperibus.
					<lb/>Item <hi rend="italic">Eccli.</hi> XXIX: «Qui facit misericordiam feneratur prosimo». Respondeo
					<lb/>dicendum ad primum quod accipere usuram ab extraneis non fuit
					<lb/>concessum Iudeis, quia licitum, set fuit permissum ut scilicet per hoc non
					<lb/>punirentur pena temporali. Cuius quidem permissionis fuit ratio quia proni
					<lb/>erant ad avaritiam. Unde permissum fuit eis minus malum, scilicet usuras
					<lb/>accipere a gentilibus, ut vitaretur maius malum scilicet accipere usuras a
					<lb/>Iudeis Deum colentibus; sicut et permissa eis datio libelli repudii ut vitaretur
					<lb/>uxoricidium, quia scilicet erant proni ad iracundiam. Tamen etiam in
					<lb/>hoc apparet quod usurarius christianus peior est iudeo, quia iudeus iudeo
					<lb/>accomodat sine usuris, set usurarius christianus accomodat sub usuris christiano
					<lb/>quantumcumque sancto, quamquam etiam iudei nulli quantumcumque
					<lb/>extraneo debeant sub usuris accomodare, sicut postea ipsi admoniti
					<lb/>sunt per prophetas per auctoritates inductas. Ad secundum dicendum quod
					<lb/>fenerari aliquando accipitur large pro mutuare sicut apparet in multis locis
					<lb/>in Sacra Scriptura. Et sic accipitur hic in modum promisse retributionis.
					<lb/>Mutuare enim pertinet ad eum qui superhabundat per hoc ergo promissum
					<lb/>datur intelligi quod interdum affluent temporalibus bonis quod ipsi aliis
					<lb/>poterunt mutuare et a nullo indigebunt mutuum accipere. Ad tertium dicendum
					<lb/>quod usura propria dicitur quando super pecuniam mutuatam ex pacto
					<lb/>obligatorio aliquid redditur. Set methaphorice usura accipitur etiam in spiritualibus
					<pb n="646"/>
					<lb/>et in amicabiliter factis. Puta quando premium excedit meritum
					<lb/>et sic accipitur hic quia qui dat elemosinam pauperi centumplum accipiet
					<lb/>hic et vitam eternam in futuro ut dicitur <hi rend="italic">Mt.</hi> XIX et hoc non est contra
					<lb/>legem veterem quia etiam homicidium, mechare sumptum in veteri lege
					<lb/>commendatur. Iuxta illud <hi rend="italic">Ier.</hi> XLVIII: «Maledictus qui prohibet gladium
					<lb/>suum a sanguine». Glossa «idest verbum Dei ad interfectionem
					<lb/>carnalis vite. Sicut enim dicimus quod pratum ridet cum non habeat os,
					<lb/>idest floret; et quod Arnus currit, cum non habeat pedes, idest fluit. Exemplum
					<lb/>in libro Johannis monachi de pagano paupere, qui mutuavit ad usuram
					<lb/>pecuniam suam christiano et recepit eam multiplicatam. Ad quartum dicendum
					<lb/>quod glosandus est <hi rend="italic">in pauperes</hi> idest contra pauperes, per se loquendo,
					<lb/>quia pauperes per eas expoliantur vel eis non subvenitur. Divitie enim congregate
					<lb/>putrescunt, set distribute pauperibus proficiunt, sicut fimus congregatus
					<lb/>in domo corrumpit eam fetore, dispersus vero in vineis vel in agris
					<lb/>fructum facit, quamvis possit etiam glosari <hi rend="italic">in pauperes</hi> idest pro pauperibus
					<lb/>scilicet per accidens in morte ipsius ut dictum est supra. Fenus autem dicitur
					<lb/>liberale non a virtute liberalitatis, set a carentia obligationis et libertate
					<lb/>voluntatis, ut sic usura dicatur quod datur supra sortem sine pacto expresso
					<lb/>de sola voluntate debitoris, tamen cum intentione mutuantis tacita. Nec tamen
					<lb/>potest dici propter hoc liberale vel voluntarium, quia dat ex timore,
					<lb/>timens, si non daret, quod mutuans alias non mutuaret ei. Ad quintum dicendum
					<lb/>quod illud verbum potest accipi dictum figurative per ypallagem, et
					<lb/>tunc fenerari accipitur pro mutuare, ut sit sensus qui feneratur, idest mutuat,
					<lb/>proximo, scilicet indigenti, pecuniam vel aliam rem, facit misericordiam,
					<lb/>idest opus misericordie. Sicut enim et datum ita et mutuum est opus misericordie
					<lb/>quando fit gratis et propter deum. Si autem accipiatur sine ypallage,
					<lb/>tunc fenerari accipitur metaphorice sicut supra in tertio argumento et
					<lb/>per proximum intelligitur Christus, qui multo plus quam dederit indigenti
					<lb/>restituet miserenti, quia pro nummo tectum, pro tecto celum, pro uno pane
					<lb/>refectionem satietatis eterne, pro una tunica gloriam immortalitatis, pro
					<lb/>sepultura unius mortui, requiem sempiternam. Si autem per proximum intelligatur
					<lb/>indigens, iustus multo plus reddit quam accipiat, quia amorem spiritualem
					<lb/>pro pecunia et spirituales elemosinas pro temporalibus. Unde <hi rend="italic">Lc.</hi>
					<lb/>XVI «Facite vobis amicos de mammona iniquitatis, ut, cum defeceritis,
					<lb/>recipiant vos» idest recipi vos procurent «in eterna tabernacula» idest
				<lb/>in celum.</p>
			</div>
			<div type="chapter">
				<head><lb/>C. XXIV.</head> <p>Secundo est contra legem divinam novam. Dominus enim vocat
					<lb/>usurarios latrones <hi rend="italic">Mt.</hi> XXI et <hi rend="italic">Mr.</hi> XI et <hi rend="italic">Lc.</hi> XIX «Vos» inquit
					<lb/>«fecistis illam speluncam latronum» et <hi rend="italic">Lc.</hi> VI «Date mutuum nihil
					<pb n="647"/>
					<lb/>inde sperantes» et idem «Peccatores peccatoribus fenerantur» .
					<lb/>Set contra <hi rend="italic">Lc.</hi> XIX dicit dominus «Quare non dedistis pecuniam meam
					<lb/>ad mensam et ego veniens cum usuris utique exegissem illam?» et similiter
					<lb/>habetur <hi rend="italic">Mt.</hi> XXV. Item per auctoritatem inductam non videtur
					<lb/>probari quod usura sit peccatum mortale cum inducatur ibi inter consilia.
					<lb/>Dicitur enim illic «Diligite inimicos vestros, benefacite» his qui oderunt
					<lb/>vos «et date mutuum» et cetera. Pretermittere enim consilium non est
					<lb/>peccatum mortale, quia ut dicitur <hi rend="italic">Cor.</hi> VII «Mulier non peccat si nubat»
					<lb/>quamvis consilium virginitatis pretermictat. Respondeo dicendum ad primum
					<lb/>quod Christus loquitur ibi de usura methaphorice. Vocat enim illic
					<lb/>usuram superexcrescentiam spiritualium donorum, quam quidem deus requirit
					<lb/>a nobis, ut scilicet gratia dei non sit vacua in nobis set semper in donis
					<lb/>acceptis ab eo proficiamus. Proprie autem loquendo non est usura, tum quia
					<lb/>non est circa temporalia que usu consummuntur, set post usum crescunt
					<lb/>spiritualia, ut sciencia, caritas et huiusmodi; tum quia non est ex voluntario
					<lb/>mixto reddenda, set omnino libere, tum etiam quia non ibi mutuum,
					<lb/>set donum, tum etiam quia non attenditur illic lucrum prestantis, set eius
					<lb/>qui recipit, cum ipse bonorum nostrorum non egeat, ut dicitur in <hi rend="italic">Ps.</hi>
					<lb/>Methaphorice enim loquendo etiam violentia et rapina commendantur in lege
					<lb/>nova. Iuxta illud <hi rend="italic">Mt.</hi> Xl «Regnum celorum vim patitur et violenti
					<lb/>rapiunt illud». Et tamen non est illic proprie violentia, quia non est contra
					<lb/>voluntatem rationis, set est contra voluntatem carnis que secundum quid
					<lb/>et non simpliciter dicitur voluntas. Communicant enim pueri et bruta quodam
					<lb/>modo voluntario ut dicit philosophus in III <hi rend="italic">Ethic.</hi> Nec est etiam
					<lb/>illic proprie rapina, tum quia celum accipitur de voluntate domini, tum quia
					<lb/>dominus de tali acceptione non perdit illud, set rapina quodam modo est in
					<lb/>quantum non est suum ex naturali condicione vel ex condigna acquisitione.
					<lb/>Ad secundum dicendum quod secundum superficiem littere evangelii
					<lb/>potest intelligi quod «date mutuum» sit consilium. Set supposito quod detur
					<lb/>mutuum, preceptum est quod detur absque spe usurarii lucri. Unde quantum
					<lb/>ad primum ponitur inter consilia; vel potest dici quod licet in veritate
					<lb/>sit preceptum dare mutuum absque spe usurarii lucri, tamen ponitur inter
					<lb/>consilia secundum intellectum phariseorum, qui extimabant non esse universaliter
					<lb/>prohibitum pecuniam ad usuram dari. Sicut dominus <hi rend="italic">Mt.</hi> V
					<lb/>super hoc preceptum, non occides quod pharisei intelligebant de homicidio
				<lb/>exteriori, super addit «Omnis qui irascitur fratri suo reus erit iudicio».</p>
			</div>
			<div type="chapter">
				<head><lb/>C. XXV.</head> <p>Quarto est contra legem humanam et primo in generali contra
					<lb/>omnem, sub quo generali etiam posset comprehendi lex divina. Et primo
					<pb n="648"/>
					<lb/>quantum ad legem venditionis et emptionis. De lege namque venditionis est
					<lb/>quod nullus vendat alienum, set potest vendere suum proprium; set contra
					<lb/>hanc legem facit usurarius primo quidem quia vendit proximo illud quod est
					<lb/>sibi proximoque commune, scilicet tempus. Tempus enim non est nisi
					<lb/>unum, ut probat philosophus, de quo tantam partem dedit Deus pauperrimo
					<lb/>quantam ditissimo. Et quia tempus vendidit, quod tamen non potuit,
					<lb/>iustum est ut re vendita careat, precipue quia redimere noluit pretium
					<lb/>restituendo, cum tamen dicatur <hi rend="italic">Eph.</hi> V «Redimentes tempus, quoniam
					<lb/>dies mali sunt». Iuxta illud <hi rend="italic">Ez.</hi> VII «Qui vendidit ad id quod vendidit
					<lb/>non revertetur». Et ideo usurario iusto iudicio dei vel deficit tempus ad vivendum,
					<lb/>iuxta illud <hi rend="italic">Ps.</hi> «Viri sanguinum et dolosi non dimidiabunt
					<lb/>dies suos» ; vel ad usuras restituendas, iuxta illud <hi rend="italic">Eccli.</hi> XXIX «In die
					<lb/>redditionis postulabit tempus» et iterum «causabitur tempus et dicet verba
					<lb/>tedii» et cetera; vel ad lucem et requiem eternam habendum, quia scilicet
					<lb/>vendidit lucem diei et requiem noctis, unde frustra cantatur pro eo missa de
					<lb/>requiem. Secundo est contra legem venditionis, quia vendidit proximo illud
					<lb/>quod est proprium proximi, vel vendit eandem rem bis vel vendit quod non
					<lb/>est. Usura enim dicitur ab usu eris idest pecunie eo scilicet quod pro usu pecunie
					<lb/>quoddam pretium accipitur, quasi ipse usus pecunie vendatur, quasi
				<lb/>aliud sit pecunia et aliud usus pecunie, quod non est verum.</p>
				<p><lb/>Sunt enim quedam res quarum usus est consumptio substantie ipsarum,
					<lb/>sicut proprius usus tritici aut panis est ut comedatur et proprius usus vini est
					<lb/>ut bibatur in quo scilicet usu substantia ipsorum consumitur. Ita etiam et
					<lb/>proprius usus pecunie est ut expendatur pro commutatione aliarum rerum.
					<lb/>Est enim inventa ab hominibus commutationis gratia, ut philosophus dicit
					<lb/>in V <hi rend="italic">Ethic.</hi> et in I <hi rend="italic">Politic.</hi> Sunt autem alie res quarum usus non est
					<lb/>consumptio substantie ipsarum, sicut usus domus est inhabitatio. Non est
					<lb/>autem de ratione inhabitationis quod domus diruatur et consumatur, set
					<lb/>potest inhabitando meliorari et etiam deteriorari, set hoc est per accidens.
					<lb/>Et idem dicendum est de equo et veste et libro et aliis huiusmodi, quia igitur
					<lb/>huiusmodi res per se loquendo non consummuntur per usum, ideo seorsum
					<lb/>potest concedi vel vendi res ipsa et usus vel simul utrumque. Potest
					<lb/>enim aliquis vendere domum retinendo sibi usum domus ad tempus, et similiter
					<lb/>potest aliquis vendere usum domus retinendo sibi proprietatem et
					<lb/>dominium domus. Set in illis rebus quarum usus est earum consumptio non
					<lb/>est alius usus rei quam ipsa res, unde cuicunque conceditur usus talium
					<lb/>rerum, conceditur ipsarum dominium et econtra. Cum igitur aliquis pecuniam
					<lb/>mutuat sub hoc acto quod restituatur sibi pecunia integra et ulterius
					<lb/>pro usu pecunie vult certum pretium habere, manifestum est quod vendit
					<lb/>seorsum usum pecunie et ipsam pecunie substantiam. Unde cum non
					<pb n="649"/>
					<lb/>sit aliud usus pecunie et ipsa pecunia substantia, ut dictum est, vendit illud
					<lb/>quod non est vel vendit eandem rem bis vel vendit id quod est alterius.
					<lb/>Et ideo Dominus eiecit de templo tales vendentes et ementes ut habetur
					<lb/><hi rend="italic">Mt.</hi> XXI et <hi rend="italic">Mr.</hi> XI et <hi rend="italic">Lc.</hi> XIX. Set contra in quali creatura
					<lb/>magis distat usus ipsius a substantia eius quam eius esse, cum esse pertineat
					<lb/>ad actum primum, set usus ad actum secundum pertineat, secundum
					<lb/>philosophum in II <hi rend="italic">De anima</hi>? Set in omni re creata differt esse rei a substantia
					<lb/>ipsius. Iuxta illud Boethii in libro <hi rend="italic">De ebdomade</hi> «In omni eo
					<lb/>quod est circa primum differt esse et id quod est» ; ergo multo magis differt
					<lb/>usus eius a substantia ipsius, ergo non est idem pecunia et usus pecunie. Item
					<lb/>eorum que sunt omnino idem posito vel destructo uno, ponitur vel destruitur
					<lb/>aliud, sicut patet in diffinitio et diffinitione. Set substantia pecunie et frumenti
					<lb/>et vini et omnium talium, potest poni absque hoc quod ponatur usus
					<lb/>eorum; puta quando conservatur in archa vel vegede. Ergo aliud est substantia
					<lb/>et aliud usus eorum. Item substantia pecunie non propter hoc consumitur
					<lb/>quia quis ea utatur, expendendo eam. Quod enim substantia pecunie
					<lb/>est apud venditorem permanens, que prius fuit apud emptorem. Ergo ratio
					<lb/>assignata non est bona. Item argentum monetatum et non monetatum
					<lb/>set in vasa formatum non differt specie, set licet accipere pretium pro argenteorum
					<lb/>vasorum accomodatione. Ergo licet accipere pretium pro usu argenti
					<lb/>monetati. Item laudabilius videtur concedere alicui pecuniam pro
					<lb/>aliqua utilitate quam pro sola ostentacione. Set quando aliquis concedit
					<lb/>alicui pecuniam suam causa ostentacionis ut ille divitem se demonstret, potest
					<lb/>absque peccato pretium inde accipere. Ergo multo magis hoc potest
					<lb/>si pro necessitate aliquis pecuniam suam concedat. Item usus ab homine
					<lb/>accomodatus non addit vel detrahit dignitati rei que tali usus accomodatur.
					<lb/>Sicut si auro quis utatur pro urinali, nichilominus erit aurum et similiter si
					<lb/>luto utatur pro vase missali. Ergo quod scutella argentea accomodetur ab
					<lb/>homine ad talem usus et argentum monetatum vel quecumque pecunia ad
					<lb/>talem alium usum non facit quod unus usus sit peccatum et alius non peccatum
				<lb/>de sui natura.</p>
				<p><lb/>Respondeo dicendum ad primum quod in pecunia ut est quedam res
					<lb/>creata vel etiam alias artificiata, omnino aliud est substantia eius et usus
					<lb/>eius; set in pecunia ut pecunia est, idest in quantum est gratia commutationis
					<lb/>instituta licet aliud et aliud sint naturaliter cum ad diversa predicamenta
					<lb/>pertineant, tamen idem sunt moraliter loquendo, quia moralia sortiuntur
					<lb/>speciem ex fine. Finis autem pecunie est ut expendatur et frumenti
					<lb/>ut comedatur et vini ut bibatur et ideo quando hoc absit, illa nichil sunt, moraliter.
					<lb/>Ad tertium dicendum quod pecunia expensa consummitur expendenti
					<lb/>et naturaliter et moraliter, quia ulterius sua non est, accipienti autem
					<lb/>consumitur quantum ad esse morale si eam non expendit, licet non consumatur
					<pb n="650"/>
					<lb/>quantum ad esse naturale vel artificiale. Sicut unus est actus secundum
					<lb/>esse naturale quando est motus continuus euntis ad ecclesiam et tamen potest
					<lb/>diversificari secundum esse morale, secundum diversificationem finis boni et
					<lb/>mali in processu actus, et similiter contingit de aliquo opere artificiali; puta
					<lb/>de domo quando mutuatur. Finis in processu artificiali potest ergo desinere
					<lb/>secundum unum esse et non secundum aliud. Vel dicendum etiam ad predicta
					<lb/>dicta quod alique possunt esse etiam secundum esse naturale plura materialiter,
					<lb/>que tamen sunt unum formaliter. Iuxta illud quod allegatum est ubi
					<lb/>unum propter alterum utrobique tantum unum. Unus enim amor est formaliter
					<lb/>loquendo eius quod est ad finem et finis, et una est cognitio conclusionis
					<lb/>et principii, et una est reverentia ymaginis et prototipi. Vel dicendum
					<lb/>melius sicut dicitur in insequenti capitulo in responsione ad quartum argumentum.
					<lb/>Ad quartum dicendum quod argentum monetatum et non monetatum
					<lb/>non differunt specie quantum ad formam naturalem, set differunt specie
					<lb/>quantum ad formam artificialem, quia naturaliter secundum hominum inclinationem
					<lb/>naturalem ad vitam, per artem ad subveniendum miseriis hominum,
					<lb/>sequitur alius et alius usus principalis. Usus enim principalis vasorum
					<lb/>argenteorum non est ipsa eorum consumptio. Usus principalis pecunie
					<lb/>argentee est eius consumptio idest distractio in commutationes ut dictum
					<lb/>est. Et ideo unius licet vendere usum, alterius vero non licet quia res illa
				<lb/>annichilata est.</p>
				<p><lb/>Ad quintum dicendum quod si aliquis concedat alicui pecuniam suam
					<lb/>pro pretio vel ad ostentandum vel ad aliud aliquid faciendum, dummodo
					<lb/>pecunia distrahatur secundum usum suum principalem, semper est peccatum.
					<lb/>Si autem pecunia concessa non distrahatur, set servetur signata in
					<lb/>sacculo eadem numero restituenda concedenti sive inpignoranda sive ad
					<lb/>ostentationem vel ad aliquid huiusmodi, poterit sine peccato accipi pretium
					<lb/>pro usu eius quia tunc est aliud pecunia et aliud usus eius scilicet secundarius.
					<lb/>Sicut econtrario usus principalis calcei est caltiatio, secundarius autem
					<lb/>usus potest esse commutatio in aliam rem; puta in cirothecas vel aliquid aliud.
					<lb/>Unde si in tali usu calcei homo pro pretio accipiat aliquid ultra valorem calcei
					<lb/>qui consumptus est per commutationem ulterius non restituendus idem
					<lb/>numero concedenti, peccatum est quia venditur usus rei que non est. Usus
					<lb/>enim principalis galee vel bellarie est ad armandum caput. Et tamen interdum
					<lb/>aliquis utitur eis ad hauriendum aquam. Et econtrario accidit de fistula.
					<lb/>Ad sextum dicendum quod et si usus hominis non nobilitet vel ignobilitet
					<lb/>materiam, nobilitat tamen vel ignobilitat materiatum, quia nobilius
					<lb/>vas est ciathus quam urinale, propter nobiliorem usum. Nichilominus tamen
					<lb/>in moralibus hoc non tenet ut ignobilitetur ex usu nisi quatenus ex usu tali
					<lb/>vel tali mutatur natura rei secundum sui institutionem principalem vel secundariam,
				<lb/>puta quia pecunia fit scutella et econtrario.</p>
			</div>
			<div type="chapter">
				<head><lb/>C. XXVI.</head> <p>Secundo est contra legem humanam in communi quantum
					<lb/>ad legem mutui. De lege enim mutui est quod dominium mutuati totaliter
					<lb/>transferatur in eum cui mutuatur. Quod quidem apparet et ex nomine et
					<lb/>ex re; ex nomine quidem quia mutuum dicitur quia de meo fit tuum; ex
					<lb/>re vero quia pecunia mutuata, si amictitur, ei cui mutuata est amictitur.
					<lb/>Et ideo de ratione mutui est quod pretium non accipiatur pro usu pecunie
					<lb/>mutuate, quia sic acciperetur pretium pro usu rei aliene, quod non licet et
					<pb n="651"/>
					<lb/>ideo dicitur <hi rend="italic">Lc.</hi> VI «Mutuum date nihil inde sperantes». Set contra homo
					<lb/>non tenetur semper in quolibet casu mutuare pecuniam quam habet proximo;
					<lb/>ergo in illo casu, si mutuat et pro mutuo accipit pretium, non videtur
					<lb/>facere contra legem mutui, quia accipere pretium pro eo quod quis facere
					<lb/>non tenetur non videtur de se esse peccatum nec contra aliquam legem. Item
					<lb/>in contractu mutui due persone concurrunt, scilicet creditoris et debitoris;
					<lb/>set creditor potest dimictere licite de eo quod sibi deberetur; ergo dando
					<lb/>plus debitor non facit peccatum nec contra mutui legem. Item in contractu
					<lb/>mutui si pena apponatur pecuniaria, si mutuatum non restituatur in termino
					<lb/>assignato, ex communi condicto licet accipere ultra sortem penam pecunie
					<lb/>appositam. Set accipere ultra sortem ex pacto est usura. Ergo usura non
					<lb/>est contra legem mutui. Item si in mutuo fit totum eius cui mutuatur, et
					<lb/>consumitur ei qui mutuat: ergo qui mutuo accepit in nullo tenetur mutuo
					<lb/>danti nec mutuo dans debet recipere ab eo cum sit sibi consumptum.
					<lb/>Respondeo dicendum ad primum quod ille qui mutuare non tenetur
					<lb/>si mutuet potest accipere pretium in recompensationem legittimam pro eo
					<lb/>quod fecit. Legittima autem recompensatio sit mutuanti si tantum ei reddatur
					<lb/>quantum mutuavit et non plus. Unde si mutuans amplius exigat,
					<lb/>facit contra legem mutui, per quod mutuatum transit in dominium eius cui
					<lb/>mutuatum est, exigendo scilicet fructum de usu rei aliene. Ad secundum dicendum
					<lb/>quod si debitor det plus quam mutuatum sit ei sue propria voluntate
					<lb/>completa non mixta, scilicet propter timorem dando, timens si non daret
					<lb/>quod non mutuaret ei alias creditor, hoc recipiens non facit contra legem
					<lb/>mutui. Set si hoc in mutuo deducatur in pactum obligatorium, recipiens
				<lb/>aliquid ultra mutuatum facit contra legem mutui.</p>
				<p><lb/>Ad tertium dicendum quod in contractu mutui sub pena apposita non
					<lb/>est usura dummodo sine fraude fiat, sive illa pena sit iudicialis idest a iudice
					<lb/>interposita et statuta propter puniendam contumaciam debitoris qui
					<lb/>cum possit contempnit in termino assignato solvere pecuniam creditori,
					<lb/>sive sit conventionali idest de communi consensu partium apposita, ut
					<lb/>saltem pene metu debitum certo die solvatur, ut dicit Raymundus
					<lb/>quia hoc non accipitur ultra sortem per se loquendo, set hoc accidit per se
					<lb/>non loquendo; in omni materia pactum debet servari et nullus debet a promictentibus
					<lb/>defraudari, etiam si nullum sit mutuum factum. Puta si Johannes
					<lb/>ex pacto se obligat vel promictit Petro sub pena C librarum se tale
					<lb/>iter incoaturum vel tale opus completurum vel aliquid huiusmodi. Unde
					<lb/>quod illi sit mutuum et quod in tali servatione promissionis et pacti ultra
					<lb/>sortem accipiatur hoc accidit. Ad quartum dicendum quod in mutuo consummitur
					<lb/>res mutuata mutuanti non omnino sicut in dono, set consummitur
					<lb/>ei quantum ad possessionem set non quantum ad equivalentis obligatione.
					<lb/>Ubi notandum quod aliquid potest dici consummi multipliciter. Uno modo in
					<lb/>se, alio modo alicui. In se autem dupliciter, uno modo quantum ad esse quod
					<lb/>habet ex sua forma naturali vel artificiali absoluta, alio modo quantum ad
					<lb/>esse quod habet ex ordine ad aliud ex quo scilicet accipit formam et primum
					<pb n="652"/>
					<lb/>esse. Materialiter se habet ad aliud tam in naturalibus sicut in frumento et
					<lb/>vino que ordinantur ad comedendum et bibendum et in lumine quod ordinatur
					<lb/>ad colorem videndum, quam in artificialibus, sicut in pecunia et domo
					<lb/>et tunica que ordinantur ad expendendum et habitandum et induendum et
					<lb/>medicina ad sanandum, et in scientialibus etiam, sicut ordinatur principium
					<lb/>ad conclusionem. Et similiter etiam in moralibus sicut illud quod est ad finem
					<lb/>ordinatur in finem. Alicui, vero, potest res consummi, licet non in se,
					<lb/>multipliciter. Uno modo contra voluntatem suam: puta quando ipsam perdit
					<lb/>vel ipsi rapitur. Alio modo secundum voluntatem suam: puta in dono et
					<lb/>mutuo set differenter, quia in dono consummitur omnino et in se et in
					<lb/>equivalenti quantum ad obligationem illius rei quia donum est datio irreddibilis
					<lb/>ut dicitur in IV <hi rend="italic">Topic.</hi>, set quantum ad obligationem affectus.
					<lb/>In mutuo vero, licet consummatur mutuanti quantum ad possessionem et
					<lb/>recuperationem obligatoriam eiusdem in numero, set non consummitur quantum
				<lb/>ad obligationem equivalentis.</p>
			</div>
			<div type="chapter">
				<head><lb/>C. XXVII.</head> <p>Tertio est contra legem humanam in communi quantum ad
					<lb/>legem accomodati. De lege enim accomodati est quod concedatur gratis et
					<lb/>usus et non rei proprietas ut patet <hi rend="italic">Extra. De commodato</hi> in glossa et etiam
					<lb/>ibidem quod accomodatum dicitur ad commodum illius cui accomodatur.
					<lb/>Iuxta illud <hi rend="italic">Ps.</hi> «Iocundus homo qui miseretur et commodat» et <hi rend="italic">Lc.</hi>
					<lb/>XI «Amice, commoda mihi tres panes». Set usurarius quod accomodat
					<lb/>creditori, facit esse in dampnum creditori et commodum sui, per se loquendo,
					<lb/>ut patet ex dictis, et ideo dicitur <hi rend="italic">Dt.</hi> XXIII «Fratri tuo sine usura id
				<lb/>quo indiget accomodabis».</p>
			</div>
			<div type="chapter">
				<head><lb/>C. XXVIII.</head> <p>Quarto est contra legem locationis. De lege enim locationis
					<lb/>est ut habetur <hi rend="italic">Extra. De commodato</hi> in glossa quod in re locata aliud sit
					<lb/>ipsa res et aliud usus eius, sicut apparet in domo que locatur ad pensionem
					<lb/>et in equo qui locatur ad vecturam et in vinea que locatur ad affictum. Iuxta
					<lb/>illud <hi rend="italic">Mt.</hi> XXI «Homo quidam plantavit vineam» et cetera «locavit
					<lb/>eam agricolis» set in pecunia que datur ad usuram, idem est pecunia et
					<lb/>usus eius, ut patet ex dictis. Secundo, de lege eius est quod proprietas rei
					<lb/>locate sit illius qui locat et usus ad tempus sit illius qui conducit. Set proprietas
					<lb/>pecunie que datur ad usuram, non est creditoris, set debitoris ut patet
					<lb/>ex dictis. Tertio de lege eius est quod locator habeat fructum de usu rei proprie,
					<lb/>non de usu rei aliene; set usurarius vult fructum de usu pecunie que iam
					<lb/>debitoris est et ideo peccat et contra legem locationis facit. Set contra maius
					<lb/>beneficium confert qui concedit rem et usum rei, quod contingit in pecunia
					<lb/>prestita, quam qui concedit usum tantum, quod contingit in domo vel equo
					<lb/>vel vinea prestitis; ergo ex primo magis licet, secundum legem, recipere recompensationem
				<lb/>quam ex secundo.</p>
				<p><lb/>Et dicendum quod ex primo licet recipere beneficium et recompensationem
					<pb n="653"/>
					<lb/>benivolontiae ad quam reddendam beneficiatus tenetur, que est maior
					<lb/>quam recompensatio, non licet recipere ex lege locationis, que in
					<lb/>pecunia mutuata non cadit, set ex lege amicitie ex qua beneficium mutui
				<lb/>debet conferri.</p>
			</div>
			<div type="chapter">
				<head><lb/>C. XXIX.</head> <p>Quinto est contra legem interesse. Secundum enim legem
					<lb/>humanam, duplex est interesse, unum est ex eo quod aliquid adest, quia scilicet
					<lb/>aliquis non acquisivit, quod acquirere potuisset; aliud interesse est ex
					<lb/>eo quod aliquid abest, quia scilicet aliquid subtractum est alicui de eo quod
					<lb/>habebat. Vel ut alii dicunt est interesse de lucro captando et de dampno vitando.
					<lb/>Set secundum legem humanam ex primo interesse non nascitur obligatio,
					<lb/>set solum ex secundo; set usurarius vult sibi obligari debitorem quantum
					<lb/>ad primum interesse et ultra. Puta quia dicit si non mutuasset ipsi pecuniam
					<lb/>tantum fuisset lucratus in terra vel in mercationibus et tamen vult
					<lb/>aliquando ultra duplum de lucro quod communiter consuevit haberi de mercationibus
					<lb/>vel possessionibus. Set contra contigit aliquando quod ex pecunia
					<lb/>mutuata aliquis dampnificatur in eo quod habebat. Puta quia ex defectu
					<lb/>pecunie incarceratur vel perdit aliquod membrum, quia non potest solvere
					<lb/>condempnatorem; ergo saltem tunc potest accipere ultra sortem.
					<lb/>Et dicendum quod ex pecunia mutuata potest aliquis incurrere dampnum
					<lb/>rei iam habite dupliciter. Uno modo ex eo quod non redditur sibi pecunia
					<lb/>statuto termino et in tali casu ille qui mutuo accepit, tenetur ad interesse
					<lb/>ultra sortem set quasi ad penam promissionem non servantis. Alio modo potest
					<lb/>incurrere dampnum infra vel ante tempus deputatum et tunc non tenetur
					<lb/>ad interesse ille qui mutuum accepit, quia tunc esset aliquid dare ultra
					<lb/>sortem per se loquendo. Debet enim ille qui pecuniam mutuavit sibi cavisse
					<lb/>ne detrimentum incurreret. Nec ille qui mutuo accepit debet dampnum
					<lb/>incurrere de stultitia mutuantis. Et est similiter in emptione; qui enim emit
					<lb/>rem aliquam tantum pro ea tenetur dare quantum valet; non autem tantum
				<lb/>quantum ille qui vendit ex eius carentia dampnificatur.</p>
			</div>
			<div type="chapter">
				<head><lb/>C. XXX.</head> <p>Sexto est contra legem depositi, tum quia depositum est
					<lb/>proprium deponentis tum quia debet reddi idem numero tum quia potest
					<lb/>esse indifferenter et rerum que consummuntur per usum et rerum que per usum
					<lb/>non consummuntur tum et cetera. Set concessum sub usuris iam transiit in
					<lb/>dominium debitoris et est solum earum rerum que consummuntur per usum,
					<lb/>nec oportet quod idem numero restituantur et cetera, ut patet ex dictis. Unde
					<lb/>potest dici de usurariis quod dicitur * * * * * * * «Negaverit depositum»
					<lb/>idest per modum depositi concedere «proximo suo» , ut ita exponatur licet
				<lb/>aliter intelligatur.</p>
			</div>
			<div type="chapter">
				<head><lb/>C. XXXI.</head> <p>Septimo est contra legem principatus politici, qui quidem
					<lb/>sive sit secularis, puta rex vel imperator, sive sit ecclesiasticus,
					<lb/>puta abbas vel episcopus, principaliter ordinatur ad utilitatem subditorum.
					<lb/>Est enim sicut pater eorum et sicut medicus et sicut magister et
					<lb/>sicut gubernator qui principaliter ordinantur ad utilitatem familie, infirmorum,
					<lb/>discipulorum et navigantium, secundum philosophum in V et VIII
					<pb n="654"/>
					<lb/><hi rend="italic">Ethic.</hi> et III <hi rend="italic">Polit.</hi> et Seneca in libro <hi rend="italic">De clementia</hi> et cetera. Si
					<lb/>autem usurizare esset licitum tunc unus rex in modico tempore totum populum
					<lb/>sibi subditum depauperaret et ipse totum haberet et sic non esset propter
				<lb/>subditorum utilitatem set dampnum.</p>
			</div>
			<div type="chapter">
				<head><lb/>C. XXXII.</head> <p>Ulterius videndum est qualiter est contra legem humanam in
					<lb/>speciali, et primo quantum ad legem civilem. Ibi enim dicitur <hi rend="italic">Institut.</hi>
					<lb/>de usuris, quod «res que usu consummuntur nec ratione naturali nec civili
					<lb/>recipiunt usum fructum et quod senatus non fecit earum usum fructum nec
					<lb/>enim poterat, set quasi usum fructum constituit». Set usura non consistit nisi
					<lb/>circa res que de natura sua usu consummuntur vel per accidens ex usu secundario
					<lb/>hominis facte sunt tales, ex quarum concessione querit a debitore
					<lb/>fructum ex usu. Ergo usura est contra legem civilem, quia querit usum
					<lb/>fructum ubi non est secundum eam. Item secundum leges fit infamis qui
					<lb/>accipit improbum fenus, idest usuram non solum de capitali, set etiam de
				<lb/>usura, ut patet, quaestio VII, «tria».</p>
				<p><lb/>Set contra secundum leges civiles conceditur usuras accipere, ut patet
				<lb/><hi rend="italic">Dig. De usuris</hi>, per totum.</p>
				<p><lb/>Item <hi rend="italic">Dig. De petitione hereditatis</hi>, set si lege «Consuluit» quod debitor
					<lb/>naturaliter est obligatus ad antidora creditorum; set quod naturale
					<lb/>est, licet in pactu deducere, quia omne peccatum est contra naturam, ut
					<lb/>dictum est supra; set hoc est concedere ad usuram, ergo non est contra legem
					<lb/>civilem. Respondeo dicendum ad primum quod lex non concedit simpliciter
					<lb/>usuras, quasi licite sint, set permittit eas in quantum non punit eas temporaliter,
					<lb/>nec cogit ad earum restitutionem. Sicut deus permictit fieri peccata
					<lb/>et lex vetus permictebat libellum repudii et usuram etiam in extraneum. Si
					<lb/>enim usura puniretur, impedirentur utilitates multorum quas interdum consecuntur
					<lb/>ex pecunia mutuata licet sub usuris. Et ideo bene dicit lex quod senatus
					<lb/>non constituit, in rebus que usu consummuntur, usum fructum set quasi
					<lb/>usum fructum, idest non approbavit set permisit quia sit nota similitudinis
					<lb/>apparentis non existentis. Sicut filius dei dicitur venisse «in similitudinem
					<lb/>carnis peccati» <hi rend="italic">Rm.</hi> VIII. Ad secundum dicendum quod illa obligatio
					<lb/>naturalis est per modum benivolentie qua quis tenetur diligere beneficiatum
					<lb/>et servire tempore oportuno, non autem est per modum iustitie, quae respicit
					<lb/>equalitatem sicut patet ex dictis et ideo non potest deduci in pactu quasi
					<lb/>mercantie. Et hoc exigit ratio secundum quam homo naturaliter inclinatur
					<lb/>ad recompensandum beneficium, secundum modum concessionis beneficii.
					<lb/>Si enim beneficium conceditur totaliter gratis et quantum ad rem et quantum
					<lb/>ad usum rei et sine pacto omni; puta in dono, sic et recompensatio debet
					<lb/>fieri totaliter gratis et sine pacto. Si autem concedatur et quantum ad
					<lb/>rem et quantum ad usum rei non simpliciter, set ad tempus et ita non totaliter
					<pb n="655"/>
					<lb/>gratis set cum pacto restitutionis in equali eius quod concessum est,
					<lb/>puta in mutuo, sic et recompensatio fieri debet. Si autem concedatur usus
					<lb/>tantum gratis cum pacto restitutionis eiusdem rei, puta in accomodato, sic
					<lb/>et debet fieri recompensatio. In locatione autem et venditione non est obligatio
					<lb/>nisi secundum equalitatem iustitie, nisi quatenus locator et venditor
					<lb/>gratis mihi locat et vendit magis quam alteri persone. Et plus naturaliter
					<lb/>obligor diligere ceteris paribus donantem quam mutuantem, et mutuantem
					<lb/>quam accomodantem et accomodantem quam locantem vel vendentem.
					<lb/>Unde et philosophus dicit in IX <hi rend="italic">Ethic.</hi>, sicut dicebatur supra, quod recompensatio
					<lb/>accepti beneficii aliter fit in amicitia utilis et aliter in amicitia honesti,
					<lb/>quia in amicitia utilis est mensuranda recompensatio secundum utilitatem
					<lb/>quam consecutus est ille qui beneficium accepit; set in amicitia honesti
					<lb/>est recompensatio mensuranda secundum affectum eius qui beneficium dedit.
					<lb/>Obligare autem ex certo pacto ad beneficium recompensandum non
					<lb/>competit amicitie honesti quia scilicet in tali amicitia amicus benefaciens
					<lb/>considerat affectum amici ut scilicet sibi gratis et liberaliter recompenset
					<lb/>cum oportunitas fuerit. Set obligare certo pacto ad recompensandum est
					<lb/>proprium in amicitia utilis. Et ideo non debet obligari ad plus reddendum
					<lb/>quam accepit. Non autem plus accepit quam ipsam quantitatem pecunie,
					<lb/>quia eius usus qui est pecunie consumptivus non est aliud quam ipsa pecunia
					<lb/>et ideo non oportet ad plus obligari quam ad restituendum pecuniam,
				<lb/>ut dictum est supra.</p>
			</div>
			<div type="chapter">
				<head><lb/>C. XXXIII.</head> <p>Item est contra legem humanam in speciali quantum ad
					<lb/>legem canonicam, que in decreto et decretalibus continentur. Hec enim in
					<lb/>pluribus locis usuram nimis detestabiliter abhominatur mandans quod usurarii
					<lb/>usuras restituere compellantur mulctansque diversis et acerbis penis
					<lb/>restituere contempnentes. Set contra quia secundum legem canonicam sunt
					<lb/>quidam casus in quibus usura potest committi, ergo non est generaliter contra
					<lb/>legem canonicam. Et dicendum quod lex canonica generaliter prohibet
					<lb/>omnem usuram proprie sumptam, set dicitur in quibusdam casibus eam concedere
					<lb/>propter quandam similitudinem cum contractibus usurariis cum tamen
					<lb/>secundum veritatem et canonis ipsius determinationem ibi non sit usura
					<lb/>In casibus enim in quibus per sapientes iudicatur quod ultra sortem aliquid
					<lb/>detur non per se quidem, set per accidens; set per se ex alio congruo motivo,
					<lb/>sicut dicebatur supra de pena apposita in contractu, voluntas dantis debet
					<lb/>completa voluntate hoc velle. Quod si nolit, non est dicendum aliquid velle
					<lb/>set disvelle, quia malum velle non est velle, sicut malum facere non est facere
					<lb/>set destruere. Sicut etiam non est in quibusdam casibus symonia quando
					<lb/>pro spiritualibus dantur temporalia secundum quod iudicant sapientes. Ubi
					<lb/>scilicet per se non intenditur commutatio, set ordinata provisio, commutatio
					<lb/>autem accidit. Omnia autem predicta vel multa ex eis possent particulariter
					<lb/>secundum diversas condiciones ad quodlibet peccatum generaliter adaptari;
				<lb/>set hoc commodius faciendum est per specialem tractatum.</p>
			</div>
			<pb n="656"/>
			<div type="chapter">
				<head><lb/>C. XXXIV.</head> <p>Ulterius apparet contra regulam iustitie, quia secundum
					<lb/>equalitatem iustitie in recompensatione beneficii temporalis, ut utile debet
					<lb/>tantum esse recompensatum, quantum fuit beneficium et non plus, sicut
					<lb/>in recompensatione beneficii amicabilis debet fieri recompensatio secundum
					<lb/>quantitatem affectus beneficii. Et propter hoc usura est contra equalitatem
					<lb/>iustitie; iuxta illud <hi rend="italic">Ps.</hi> «Ex usuris et iniquitate redimet animas
					<lb/>eorum». Set contra si usura esset contra iustitiam, tunc debitor pateretur
					<lb/>iniustum, set hoc non patitur ut videtur, quia nec hoc patitur a se ipso, quia
					<lb/>nullus sibi facit iniustum, ut probat philosophus in V <hi rend="italic">Ethic.</hi>, nec ab usurario,
					<lb/>quia nullus patitur ab alio iniustum, nisi per dolum aut violentiam,
					<lb/>quorum neutrum videtur esse in proposito, quia ille qui accipit mutuum ab
					<lb/>usurario volens et sciens solvit ei usuras. Item secundum iustitiam, videtur
					<lb/>esse quod conferens beneficium speret beneficium a beneficiato; set concedens
					<lb/>pecuniam ad usuram confert beneficium mutui debitore, ergo licet ab
					<lb/>eo sperare aliquod beneficium. Set quod secundum iustitiam speratur; iuste
					<lb/>accipitur cum datur: ergo secundum iustitiam est quod accipiatur usura cum
					<lb/>datur. Item si actus usurarius est contra iustitiam, aut hoc est in quantum
					<lb/>actus est aut in quantum usurarius. Set non in quantum actus cum omnis
					<lb/>actus in quantum huiusmodi sit bonum et sit a deo qui nichil contrarium
					<lb/>iustitie facere potest. Similiter non in quantum usurarius, quia in quantum
					<lb/>talis aliquod ens est; set omne ens in quantum huiusmodi est a proprio ente,
					<lb/>scilicet a deo, ergo et cetera. Respondeo dicendum ad primum quod debitor
					<lb/>ab usurario et dolum et violentiam aliquo modo patitur. Dolum quidem in
					<lb/>quantum pretendit se amicum, cum per se loquendo sit hostis, sicut patet ex
					<lb/>dictis. Unde in <hi rend="italic">Ps.</hi> «Non defecit de plateis eius usura et dolus». Violentiam
					<lb/>vero etsi non absolutam tamen mixtam quia scilicet habenti necessitatem accipere
					<lb/>mutuum, gravem condicionem imponit ut scilicet plus reddat quam
					<lb/>sibi prestetur. Et est simile si quis alicui in necessitate constituto venderet
					<lb/>rem aliquam multo amplius quam valeret. Esset enim iniusta venditio sic et
					<lb/>usurarii mutuatio esset iniusta et contra iustitiam. Set contra quia quandoque
					<lb/>aliqui accipiunt mutuum ad usuram immo frequenter absque magna
					<lb/>necessitate ergo ad minus in tali casu non erit violentia. Et dicendum
					<lb/>quod secundum philosophum in V <hi rend="italic">Metaph.</hi> necessarium duplex dicitur.
					<lb/>Quiddam dicitur esse necessarium quidem sine quo res esse non potest, aliud
					<lb/>vero sine quo non potest esse ita bene vel ita commode. Et secundum hoc
					<lb/>omnia utilia dicuntur necessaria. Semper autem ille qui mutuum accipit, patitur
					<lb/>necessitatem primo modo vel secundo. Ad secundum dicendum secundum
					<lb/>iustitiam est quod concedens beneficium speret beneficium secundum
					<lb/>modum sue concessionis, scilicet si gratuitum, gratuitum et absque obligatione
					<lb/>prestandum et sic licite potest ille qui mutuat sperare aliquod beneficium
					<lb/>ab eo cui mutuat. Sicut qui facit servitium alicui amicabiliter confidit
					<lb/>de eo ut suo tempore amicabiliter servitium pari modo sibi faciat. Usurarius
					<pb n="657"/>
					<lb/>autem per se loquendo non concedit beneficium ut dictum est, set maleficium.
					<lb/>Materialiter autem concedit beneficium pecunie cum pacto quod solum
					<lb/>licet sperare, quia pactum fuit factum contra iustitiam ut dictum est.
					<lb/>Ad tertium dicendum quod actus usurarius in quantum usurarius non est
					<lb/>ens, set privatio entis, sicut et quilibet actus cuiuscumque peccati in quantum
					<lb/>huiusmodi, quia peccatum est privatio modi, speciei et ordinis, sicut
					<lb/>dicit Augustinus in libro <hi rend="italic">De natura boni.</hi> Et ideo dicit Augustinus <hi rend="italic">Super
					<lb/>Ioh.</hi> quod «Peccatum nichil est et nichil fiunt homines cum peccaverint».
					<lb/>Sortitur autem nomen entis large et improprie loquendo, sicut privatio dicitur
					<lb/>esse quedam forma, ut habetur in II <hi rend="italic">Phisic</hi> et nichil dicitur esse nomen
					<lb/>quia significat substantiam et qualitatem idest privationem utriusque
				<lb/>secundum Augustinum in libro <hi rend="italic">De Magistro.</hi></p>
			</div>
			<div type="chapter">
				<head><lb/>C. XXXV.</head> <p>Tertio et ultimo sequitur videre de perversitate fructus
					<lb/>hominum mundanorum in quo ostenditur quod omnis peccator est usurarius,
					<lb/>quia ut «recipiant equalia» , scilicet secundum proportionem, quia ut
					<lb/>dicitur <hi rend="italic">Dt.</hi> XXV «Pro mensura peccati erit et plagarum modus» et <hi rend="italic">Apoc.</hi>
					<lb/>XVIII «Quantum se glorificavit et in delitiis fuit, tantum date ei tormentum
					<lb/>et luctum». Set non equalia secundum quantitatem, set equali
					<lb/>salvo idest salvo capitali excrescentiam usure, secundum metaphoram, sumpte
					<lb/>ad presens recipiant, in quantum peccatores a peccatoribus. Quod quidem
					<lb/>potest intelligi dupliciter ad presens. Uno modo peccatores peccatoribus
					<lb/>idest demones malis hominibus. Secundo modo mali homines demonibus.
					<lb/>Circa primum notandum quod diabolus feneratur homini malo, quod
					<lb/>dat ei modicum in moneta boni delectationis et recipit ab homine malo multum
					<lb/>in alia moneta que magis cara est diabolo, scilicet in moneta mali, tam
					<lb/>culpe quam pene. Malum enim culpe plus habet de ratione mali quam delectatio
					<lb/>corporalis habeat de ratione boni; cuius ratio est quia bonum delectabile
					<lb/>opponitur malo tristitie quod est malum pene: ergo quantum delectatio
					<lb/>habet de ratione boni tantum pena tristitie habet de ratione mali. Secundum
					<lb/>enim quantitatem bonitatis habitus est quantitas malitie privationis
					<lb/>opposite. Cecitas enim peior est quam surditas quia visus nobilior est quam
					<lb/>auditus. Set culpa plus habet de ratione mali quam pena. Primo quidem
					<lb/>quia per culpam dicitur homo malus simpliciter, per penam autem non
					<lb/>dicitur malus nisi secundum quod. Secundo quia culpa opponitur actui secundo,
					<lb/>idest operationi, set pena opponitur actui primo idest habitui. Operatio
					<lb/>autem, idest actus secundus, est melior quam actus primus cum
					<lb/>ordinatur ad operationem sicut ad finem. Tertio quia culpa magis opponitur
					<lb/>summo bono, idest deo, quam pena, quia deus est actor pene set non est
					<lb/>actor culpe iuxta illud Fulgentii «Illius rei deus est ultor cuius non est
					<lb/>actor». Igitur malum culpe magis habet de ratione mali quam delectatio
					<pb n="658"/>
					<lb/>corporalis cui opponitur malum pene. Item pena hominis mali excedit delectationem
					<lb/>eius et extensive et intensive. Extensive autem et secundum quantitatem
					<lb/>discretam et secundum continuam. Discretam quidem quia delectatio
					<lb/>ipsius est tantum in corpore sensualiter, set pena est in corpore sensualis
					<lb/>et in anima intellectualis. Unde <hi rend="italic">Ib.</hi> XX «Cum satiatus fuerit» scilicet
					<lb/>delectatione peccati «artabitur» scilicet in corpore «et estuabitur» scilicet
					<lb/>in mente «et omnis dolor irruet super eum». Et <hi rend="italic">Rm.</hi> II «Tribulatio et
					<lb/>angustia in omnem animam hominis operantis malum». Et <hi rend="italic">Jr.</hi> II «Scito
					<lb/>et vide quia malum et amarum est reliquisse te dominum deum tuum».
					<lb/>Item excedit secundum quantitatem continuam, quia sicut dicit Augustinus
					<lb/><hi rend="italic">Super Iohannem</hi> «Voluptas transit, peccatum non transit, preterit
					<lb/>quod delectabat, remansit quod pungat». Item pena hominis mali excedit
					<lb/>delectationem eius intensive, quia pena illa opponitur delectationi hominis
					<lb/>secundum quod homo est, cum sit in anima rationali per quam homo est homo
					<lb/>et habet naturam humanam. Hec autem excedit omnem delectationem
					<lb/>que potest esse in homine. cum delectatio consurgat ex coniunctione
					<lb/>convenientium nature dilectantis, secundum Avicennam et philosophum in
					<lb/>VII <hi rend="italic">Ethic.</hi> Delectatio autem hominis mali non convenit ei secundum
					<lb/>quod habet naturam, set secundum quod convenit cum brutis in sensualitate.
					<lb/>Et ideo pena eius omnino excedit delectationem cum sit maxima penarum
					<lb/>istius mundi. Unde bene dictum est <hi rend="italic">Ib.</hi> XX «Omnis dolor» idest completus
					<lb/>dolor «irruet» scilicet habunde «super eum» et <hi rend="italic">Apoc.</hi> XVI «Angelus
					<lb/>effudit fialam suam» idest delectationem corporalem «et factum est
					<lb/>vulnus pessimum super omnes qui habebant caracterem bestie» idest ymaginem
					<lb/>culpe Unde Salomon penam peccatoris <hi rend="italic">Prov.</hi> XII assimilat
					<lb/>functioni gladiali «Dominus gladio pungitur consciencie». Et <hi rend="italic">Eccles.</hi> VII
					<lb/>dicit ipsam excedere penam mortis «Inveni» inquit «amariorem morte
					<lb/>esse mulierem» idest peccatum carnale. Ergo multo magis peccatum spirituale
					<lb/>quia ut dicit Gregorius «peccata carnalia sunt maioris infamie et
					<lb/>minoris culpe» Et Proclus in libro <hi rend="italic">De decem questionibus circa Providentia</hi>
					<lb/>questione VII dicit ipsam excedere omnem aliam penam huius mundi.
					<lb/>«Et enim» inquit «le conscium remorsionum ipsis causa ens importabilis
					<lb/>et induratum malum verax inducit supplicium, ita ut lateat
					<lb/>cum ipsi puniantur punitione dupla quam illi qui puniuntur mox
					<lb/>post peccata ut michi videtur». Et David assimilat eam pene infernali
					<lb/>dicens «Descendant in infernum viventes quoniam nequitie in habitaculis
					<pb n="659"/>
					<lb/>eorum» idest in conscienciis vel familiis vel receptaculis. Dicitur autem
					<lb/>in plurali persona quia sicut sunt diversa genera peccatorum in hominibus
					<lb/>ita sunt diversi demones qui sunt ad tentandum assignati super diversa peccata
					<lb/>qui et diversis nominibus nominantur. Unde qui temptandi de peccato
					<lb/>carnis habet officium vocatur spiritus fornicationis <hi rend="italic">Os</hi> IV «Spiritus fornicationis
				<lb/>decepit eos». Qui vero de peccato avaritie vocatur Mammona.</p>
				<p><lb/>Unde Glossa dicit <hi rend="italic">Mt.</hi> VI super illud «Non potestis Deo servire et Mammone» ;
					<lb/>per Mammonam intelligitur diabolus qui preest divitiis, quia per
					<lb/>eas homines fallit. Qui vero de superbia vocatur spiritus superbie. Unde
					<lb/><hi rend="italic">Dn</hi> V «Spiritus eius obfirmatus est ad superbiam». Et etiam de spiritualibus
					<lb/>vitiis et penis. Unde <hi rend="italic">Nm.</hi> I «Si spiritus zelotipie concitaverit
					<lb/>virum contra uxorem» et 3 <hi rend="italic">Reg.</hi> XXII «Ero spiritus mendax in ore eorum» .
					<lb/>Et in <hi rend="italic">Psalm.</hi> «Ab increpatione spiritus ire tue» et <hi rend="italic">Is.</hi> XIX
					<lb/>«Miscuit dominus spiritum vertiginis» et XXIX «Miscuit dominus spiritum
					<lb/>soporis» et <hi rend="italic">Lc.</hi> XIII «Mulier que habebat spiritum infirmitatis
					<lb/>et <hi rend="italic">Tm</hi> IV: «Actendentes spiritibus erroris» secundum quod predicta omnia
				<lb/>ad deceptionem hominum faciunt.</p>
			</div>
			<div type="chapter">
				<head><lb/>C. XXXVI.</head> <p>Secundo modo potest intelligi peccatores peccatoribus
					<lb/>idest mali homines demonibus; qui fenerando eis recipiunt equalia secundum,
					<lb/>proportionem, set maximam excrescentiam usure secundum quantitatem
					<lb/>sicut dictum est supra. Set hoc est in alio mundo et salvo eodem penitus
					<lb/>capitali. Homo enim feneratur diabolo peccatum in hoc mundoset ab eo in
					<lb/>termino mortis et postea in alio termino iudicii generaliter recipit ab eo supplicium
					<lb/>in inferno restituto sibi eodem penitus peccato, scilicet quantum ad
					<lb/>maculam et voluntatem et reatum. Sunt enim spiritus qui ad vindictam creati
					<lb/>sunt, ut dicitur <hi rend="italic">Eccli.</hi> XXXIX. Vel peccatoribus idest tribus hostibus
					<lb/>nostris scilicet mundo carni et diabolo. Avarus enim feneratur mundo
					<lb/>peccatum avaritie et recipit usuram maioris pene. Unde <hi rend="italic">Ib.</hi> XX : «Divitias»
					<lb/>multipliciter «quas devorabit» concupiscibiliter «evomet» irretentibiliter
					<lb/>vel penaliter «et de ventre illius» occultabiliter «extrahet illas» violenter
					<lb/>«deus» idest mundus inordinabiliter. Item gulosus et luxuriosus fenerantur
				<lb/>carni et cetera <hi rend="italic">Ib.</hi> XX «Cum saturatus» et cetera et <hi rend="italic">Eccles.</hi></p>
				<p><lb/>VII «Inveni amariorem» et cetera. Item superbiam feneratur demoni
					<lb/>et cetera. Bernardi «O ambitio ambientium crux». Excedit autem illa
					<lb/>pena delectationem propter quam homo malus concedit peccatum diabolo
					<lb/>ipsum perpetrando, omnem penam corporalem huius mundi extensive
					<pb n="660"/>
					<lb/>et intensive; cum etiam excedat eam penam purgatorii, secundum
					<lb/>beatum Augustinum, unde Glossa super psalmos «ex usuris
					<lb/>idest penis eternis Unde secundum quantitatem continuam excrescit usura,
					<lb/>quia sicut dicit Gregorius «Momentaneum est quod delectat, eternum
					<lb/>quod cruciat». Item secundum discretam, quia delectatio est tantum
					<lb/>hic in corpore, illic vero pena est in corpore et anima. Item salvo
					<lb/>capitali mali concedit diabolo malum in corpus proximi, set recipit ab
					<lb/>eo malum corporis et anime. Unde alia glossa «Usure dicuntur
					<lb/>peccata, quia plus mali invenitur in suppliciis quam sit commissum in
					<lb/>peccatis». Nam verbi gratia, cum homicida tantum corpus hominis perimat,
					<lb/>anime vero nichil noceat, ipsius anima et corpus perdetur in gehenna.
					<lb/>Dicitur autem in plurali quia sicut diversi sunt demones assignati super
					<lb/>temptationes diversorum peccatorum, ita et videntur esse diversi assignati
					<lb/>super diversis penis inferendis, secundum quod plus et minus diversa peccata
					<lb/>merentur. Sunt enim spiritus qui ad vindictam creati sunt ut preallegatum
					<lb/>est. Mammona autem qui preest divitiis acerbissime puniet usurarios
					<lb/>et hoc bene ostendit <hi rend="italic">Ezech.</hi> XXII ubi sic legitur «Usuram et superhabundantiam
					<lb/>recepisti et avare proximos tuos calumpniabaris meique oblita
					<lb/>es, dicit dominus deus. Ecce complosi manus meas super avaritiam tuam quam
					<lb/>fecisti». Complosa manu, idest pugno, non palma aperta percutit dominus
					<lb/>usurarium et merito, quia ipse manus complosas habuit et non apertas ad pauperes.
					<lb/>Super illud verbum dicit interlinearis «Habitum irascentis assumpsi».
					<lb/>Diligentius igitur peccatores attendant et maxime usurarii illud prophete
					<lb/>David in <hi rend="italic">Ps.</hi>: «Apprehendite» etiam fugientem «disciplinam» idest
					<lb/>ordinatam morum correptionem, secundum Ciprianum «nequando» idest
					<lb/>per patientie terminationem, unde glossa «Nequando» dicit propter patientiam
					<lb/>dei quia in hoc seculo diu sustinet «dominus» per peccatis ostensionem
					<lb/>et «pereatis» insalvabiliter «de via iusta» iniustificabiliter «cum exarserit»
					<lb/>implacabiliter et inextinguibiliter nec prece nec pretio et cetera «ira
					<lb/>eius» punibiliter «in brevi» iudicialiter, tum quia summatim discutiet tum
					<lb/>quia cito ad iudicandum veniet. Unde glossa «in brevi» quia non singula
					<lb/>separatim, set omnia simul discutiet, vel «in brevi» quicunque putent longe
					<lb/>futurum. «Beati» totaliter scilicet erunt «omnes» generaliter «qui confidunt»
					<lb/>amicabiliter «in eo» principaliter, non in pecuniis vel quibuscumque
					<lb/>terrenis. Unde glossa «Et est sensus: cum venerit vindicta iniquorum non
					<lb/>modo non attinget confidentes in deo, set etiam beati erunt qui ad regnum
					<lb/>pervenient». Quod nobis prestare dignetur qui vivit et regnat deus, omnia
					<lb/>secula seculorum. Amen. Explicit tractatus fratris Remigii, ordinis fratrum
				<lb/>predicatorum, magistri in theologia, de peccato usure.</p>
			</div>
		</div>
	</body>
</text>
</TEI>
