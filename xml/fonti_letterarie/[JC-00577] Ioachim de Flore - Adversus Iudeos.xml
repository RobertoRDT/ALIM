<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Adversus Iudeos</title>
				<author>Ioachim de Flore</author>
				<respStmt>
					<resp key="print_editor">Edizione critica a stampa a cura di</resp>
					<name>A. Frugoni</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="20930" unit="words">Parole: 20930</measure>
				<measure quantity="115141" unit="characters_without_spaces">Caratteri (spazi esclusi): 115141</measure>
				<measure quantity="133885" unit="characters_witht_spaces">Caratteri (spazi inclusi): 133885</measure>
			</extent>
			<publicationStmt>
				<publisher>ALIM</publisher>
				<date when="2005-01-21">21/01/2005</date>
			</publicationStmt>
			<notesStmt>
				<note>Genere: Teologia</note>
				<note>Tipo: Fonti Letterarie</note>
				<note>Note: a p. 54 rigo 3 invece di 'domun' abbiamo scritto 'domum'. &#13;
a p. 57 rigo 17 invece di 'Filli' abbiamo scritto 'Filii'. &#13;
a p. 63 rigo 4 invece di 'vituolorun' abbiamo scritto 'vitulorum'. &#13;
La sequenza '?.' è stata semplificata in '?' &#13;
Caratteri (con spazi): 134.973&#13;
O.A. &#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Adversus Iudeos di Gioacchino da Fiore</title>
						<editor>A. Frugoni</editor>
						<imprint>
							<publisher>Istituto Storico Italiano per il Medio Evo</publisher>
							<pubPlace>Roma</pubPlace>
							<date>1957</date>
							<biblScope unit="page">3-101</biblScope>
						</imprint>
					</monogr>
					<series>
						<title level="s">Fonti per la Storia d'Italia</title>
						<biblScope unit="volume">95</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Teologia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="ALIM">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok. Il testo sembra non essere diviso in &lt;div&gt;...</item></list></change>
		</revisionDesc>
	</teiHeader>

<text>
	<body>
		<pb n="3"/>
		<div>
			<p><lb/>CONTRA vetustam duritiam Iudeorum iccirco nonnulli agendum
				<lb/>extimant auctoritatibus Scripturarum quia, si eis adversantibus
				<lb/>fidei nostre non esset qui resisteret ex adverso, daretur occasio inimicis
				<lb/>crucis Christi insultandi de simplicitate credentium nomini christiano,
				<lb/>et hi, qui imbecilles essent animo, paterentur naufragium circa
				<lb/>fidem. Michi autem non modo propter istud eorum contentioni et
				<lb/>perfidie obviare pro viribus voti est, verum etiam quia adesse sentio
			<lb/>tempus miserendi eis, tempus consolationis et conversionis eorum.</p>
			<p><lb/>Primo itaque producende sunt contra eos auctoritates prioris Testamenti,
				<lb/>super eo quod negant Deum unum esse trinum in personis,
				<lb/>deinde super eo quod negant incarnationem Filii Dei et, quod non
				<lb/>minoris est periculi, spiritalem intellectum, statuentes litteram que
				<lb/>occidit. Super quo tamen tunc melius convincuntur cum ostendimus
				<pb n="4"/>
				<lb/>in multis locis contrarietates Scripturarum seu etiam absurditates
				<lb/>ipsius littere in qua ipsi confidunt. Igitur de prima questione, que
			<lb/>est ceterarum principium, videamus.</p>
			<p><lb/>Negant Iudei trinitatem personarum et tamen que scripta sunt
				<lb/>in Genesi de ipsa trinitate negare non possunt. Nam teste Moyse,
				<lb/>in quo ipsi confidunt, Deus dicit: "Faciamus hominem ad imaginem
				<lb/>et similitudinem nostram". Si una persona erat, non
				<lb/>debuerat dicere: "Faciamus", sed: "Faciam"; non: "Ad imaginem
				<lb/>et similitudinem nostram", sed potius: "Ad imaginem ed
				<lb/>similitudinem meam". Item in eodem libro: "Apparuit Dominus
				<lb/>Abrae in convalle Manbre sedenti in ostio tabernaculi
				<lb/>sui in ipso fervore diei. Cumque elevasset oculos, apparuerunt
				<lb/>ei tres viri stantes prope eum. Quos cum vidisset, cucurrit
				<lb/>in occursum eorum de ostio tabernaculi et adoravit in terram
				<lb/>et dixit: Domine, si inveni gratiam in oculis tuis, ne transeas
				<lb/>servum tuum, sed afferam pauxillum aque et laventur pedes vestri
				<lb/>et requiescite sub arbore. Ponam bucellam panis et confortate
				<lb/>cor vestrum. Postea transibitis; iccirco enim declinastis ad servum
				<lb/>tuum. Qui dixerunt: Fac ut loquutus es". Et infra:
				<lb/>"Cum surrexissent inde viri, direxerunt oculos contra Sodomam;
				<lb/>et Abraam simul gradiebatur deducens eos. Dixitque Dominus:
				<lb/>Num celare potero Abraam que gesturus sum, cum futurus sit
				<pb n="5"/>
				<lb/>in gentem magnam ac robustissimam et benedicende sint in eo
				<lb/>omnes nationes terre? Scio enim quod precepturus sit filiis suis
				<lb/>et domui sue post se, ut custodiant viam Domini et faciant iustitiam
				<lb/>et iudicium, ut adducat Dominus propter Abraam omnia
				<lb/>que loquutus est ad eum. Dixitque Dominus: Clamor Sodomorum
				<lb/>et Gomorreorum multiplicatus est et peccatum eorum aggravatum
				<lb/>est nimis. Descendam et videbo utrum clamorem qui
				<lb/>venit ad me opere compleverint an non est ita ut sciam. Converteruntque
				<lb/>se inde et abierunt Sodomam; Abraam vero adhuc
				<lb/>stabat coram Domino. Et appropinquans ait: Nunquid perdes
				<lb/>iustum cum impio?". Et infra: "Venerunt duo angeli Sodomam
				<lb/>vespere, sedente Loth in foribus civitatis. Quos cum vidisset,
				<lb/>surrexit et ivit obviam illis et adoravit pronus in terram et
				<lb/>dixit: Obsecro, Domini, declinate in domum pueri vestri et manete
				<lb/>ibi. Lavate pedes vestros et mane proficiscemini in viam vestram.
				<lb/>Qui dixerunt: Minime, sed in platea manebimus. Compulit
				<lb/>illos oppido ut diverterent ad eum, ingressique domum illius fecit
				<lb/>convivium. Coxit azima et comederunt". Et post aliqua:
				<lb/>"Habes, inquiunt, hic tuorum quempiam, generum aut filios aut
				<lb/>filias? Omnes qui tui sunt, educ de urbe hac. Delebimus enim
				<lb/>locum istum eo quod increverit clamor eorum coram Domino,
				<lb/>qui misit nos". Et infra: "Cum esset mane, cogebant ei
				<lb/>angeli dicentes: Surge et tolle uxorem tuam et duas filias quas
				<pb n="6"/>
				<lb/>habes, ne et tu pariter pereas cum scelere civitatis. Dissimulante
				<lb/>illo, apprehenderunt manum eius et manum uxoris ac
				<lb/>duarum filiarum eius, eo quod parceret Dominus illi, et eduxerunt
				<lb/>eum posueruntque extra civitatem. Ibi loquuti sunt ad eum:
				<lb/>Salva animam tuam. Noli respicere post tergum, nec stes in
				<lb/>omni circa regione, sed in monte salvum te fac, ne et tu simul
				<lb/>pereas. Dixitque Loth ad eos: Queso, Domine mi, quia invenit
				<lb/>servus tuus gratiam coram te, et magnificasti misericordiam tuam,
				<lb/>quam fecisti mecum, ut salvares animam meam, non possum in
				<lb/>monte salvari, ne forte apprehendat me malum et moriar. Est
				<lb/>civitas hic iuxta, ad quam possum fugere, parva, et salvabor in
				<lb/>ea. Nunquid non modica est et vivet anima mea? Dixitque
				<lb/>ad eum: Ecce etiam in hoc suscepi preces tuas, ut non subvertam
				<lb/>urbem pro qua loquutus es. Festina et salvare ibi, quia non potero
				<lb/>facere quicquam donec ingrediaris illuc. Iccirco vocatum est
				<lb/>nomen loci illius Segor. Sol egressus est super terram et Loth
				<lb/>ingressus est Segor. Igitur Dominus pluit super Sodomam et Gomorram
				<lb/>sulphur, et ignem a Domino de celo, et subvertit has
				<lb/>civitates et omnem circa regionem, universos habitatores urbium
			<lb/>et cuncta terre virentia".</p>
			<pb n="7"/>
			<p><lb/>Si non trinitas ipsa Deus erat que apparuit Abrae in specie trium
				<lb/>virorum, sed alius, ut fingitis, o Iudei, cur in occursum eorum ire
				<lb/>et adorare dicitur Abraam, aut cur ei, quem singulariter vocat
				<lb/>Dominum, non dicit: "Laventur pedes tui", sed: "Pedes vestri";
				<lb/>non: "Requiesce", sed: "Requiescite"; non: "Transibis", sed:
				<lb/>"Transibitis", denique et cum subderet: "Iccirco declinastis", ut
				<lb/>ipsos tres unum Deum esse monstraret, non ait: "Ad servum vestrum",
				<lb/>sed: "Ad servum tuum", et ne forte dicens: "Ad servum
				<lb/>tuum" uni persone loqui putaretur, destruit talem intellectum
				<lb/>Scriptura, que subiungit: "Qui dixerunt, fac ut loquutus es"; et
				<lb/>infra: "Cum surrexissent inde viri, direxerunt oculos contra Sodomam
				<lb/>et Abraam simul gradiebatur ducens eos"; et ut ipsi tres unus
				<lb/>Dominus esse intelligantur, protinus adiecit et ait: "Dixitque Dominus:
				<lb/>Num celare potero Abraam que gesturus sum, cum futurus
				<lb/>sit in gentem magnam ac robustissimam et benedicende sint in eo
				<lb/>omnes nationes terre?"; et rursum: "Clamor Sodomorum et Gomorreorum
				<lb/>multiplicatus est et peccatum eorum aggravatum est
				<lb/>nimis. Descendam et videbo utrum clamorem qui venit ad me
				<lb/>opere compleverint an non est ita ut sciam. Converteruntque
				<lb/>se inde et abierunt Sodomam"? Verum hic fractus Iudeus resumit
				<lb/>vires pertinacie sue propter illud quod sequitur: "Abraam adhuc
				<lb/>stabat coram Domino", cum potius oporteret eum intelligere
				<lb/>magnum misterium unitatis quo Pater est in Filio et Spiritu sancto,
				<lb/>ita ut, quod facere una persona dicitur, hoc plerumque tota trinitas
				<lb/>facere intelligatur. Denique qui ait: "Descendam", mentiri nequit
				<lb/>et tamen duos ex tribus venisse Sodomam Scriptura denuntiat quia
				<lb/>in eis et ille abiit cum quo in monte stetit Abraam, quia videlicet
				<lb/>et in eo illi steterunt qui abierunt. Verum quod duo tantum et
				<lb/>non tres abisse Sodomam scribuntur, illud cause est quod Filius et
				<lb/>Spiritus sanctus missi referuntur, Pater autem, qui a nullo est,
				<pb n="8"/>
				<lb/>nusquam legitur missus. Inde est ut qui supra dicuntur viri,
				<lb/>hic angeli dicantur ut magni consilii nuntii esse intelligantur. At
				<lb/>ne propter hoc alienos eos asserat Iudeus a natura Patris, perpendat
				<lb/>eis eandem reverentiam exhibitam esse a Loth que prius, cum essent
				<lb/>cum illo uno qui visus est remansisse in monte, exhibita est tribus
				<lb/>ab Abraam. Subsequente Scriptura ac dicente: "Dixitque Loth ad
				<lb/>eos", hoc est ad duos angelos: "Queso, Domine mi, quia invenit
				<lb/>servus tuus gratiam coram te" et cetera; et infra: "Dixitque ad eum:
				<lb/>Ecce etiam in hoc suscepi preces tuas" et cetera, verum et hic
				<lb/>quoque advertere oportet non solum percussus pro peccatis cecitate
				<lb/>Iudeus, verum etiam Sabellianus et singularista hereticus, quod
				<lb/>et singula persona vocetur Dominus, quod aperte ostendit Scriptura,
				<lb/>ubi duabus descendentibus Sodomam de una que stetit in monte dicit
				<lb/>quod Abraam stabat adhuc coram Domino, et quod due simul persone
				<lb/>dicantur unus Dominus sicut hic, et quod tres simul persone
				<lb/>dicantur unus Dominus, sicut patuit luce clarius supra, cum primo
				<lb/>Abraam dicitur occurrisse in occursum virorum. Ut autem ostendatur
				<lb/>apertius pluralitas personarum et omnis impietas oppilet os
				<lb/>suum: "Pluit", inquit, "Dominus super Sodomam et Gomorram
				<lb/>sulphur, et ignem a Domino de celo". Quid est enim quod Dominus
				<lb/>a Domino pluere dictus est, nisi ut non solum Pater Dominus
				<lb/>esse intelligatur, verum etiam et Filius et Spiritus sanctus, qui ab
				<lb/>ipso Domino missi referuntur? Ad quod pertinet et illud quod
				<lb/>dicitur in psalmo: "Dixit Dominus Domino meo, sede a dextris
				<lb/>meis", excepto quod ibi de Patre et Filio sermo est. Hic
				<pb n="9"/>
				<lb/>Dominus qui pluit Filius cum Spiritu sancto intelligendus est,
				<lb/>a Domino scilicet qui est Pater. Hucusque communiter de trinitate.
			<lb/>Nunc agendum est specialius de unaquaque persona.</p>
			<p><lb/>Quod is quem nos Christicole vocamus Patrem sit verus Dominus
				<lb/>et verus Deus, communis est nobis et vobis fides et una utrorumque
				<lb/>confessio, quia qui dixit et facta sunt, mandavit et creata
				<lb/>sunt, ipse est utique cuius verbo celi firmati sunt et ipse cuius spiritu
				<lb/>omnis virtus eorum; sed questio est de Filio et Spiritu sancto
				<lb/>utrum sit in deitate Filius aut Spiritus sanctus; idem utrum sint
				<lb/>alie due persone preter personam Patris et an inveniatur de eis aliquid
				<lb/>scriptum in catholicis libris. Et quidem de Filio quod vere
				<lb/>sit Deus multa scripta sunt in vestris codicibus, que iccirco non potestis
				<lb/>capere, o Iudei, quia qui vere Deus esse et vere a Deo missus
				<lb/>esse ostenditur in Scripturis, non Filius manifeste, sed Deus et angelus
				<lb/>nominatur. Sed si is qui iccirco angelus dicitur, quia missus
				<lb/>est a Deo magna misteria nuntiare, vere Deus et Dominus esse
				<lb/>ostenditur, vere Deus et Dominus esse perhibetur, ea necessitate
				<lb/>cogimur dicere esse eum de paterna natura, qua duos aut tres deos
				<lb/>dicere ipsius Moysi, qui hoc dicit, auctoritate prohibemur. Neque
				<lb/>enim alius dicit hoc, alius illud, sed ipse Moyses qui docet angelum
				<lb/>Dei esse verum Deum, ipse dicit in Scripturis: "Audi, Israel,
				<lb/>Deus tuus unus est", quatinus et illud intelligatur quod superius
				<lb/>dictum est: vidisse scilicet Abraum tres viros, sed ipsos simul tres
				<lb/>quasi unum hominem, immo non ut hominem sed sicut vere Dominum
			<lb/>adorasse. Sed ad rem veniamus.</p>
			<pb n="10"/>
			<p><lb/>Affligente, inquit Scriptura, Agar, ancillam Saray, domina
				<lb/>sua, fugam iniit. "Cum invenisset illam angelus Domini iuxta
				<lb/>fontem aque, in solitudine que est in via Assur in deserto,
				<lb/>dixit ad illam: Agar, ancilla Saray, unde venis aut quo vadis? Que
				<lb/>respondit: A facie Saray domine mee ego fugio. Dixitque ei
				<lb/>angelus Domini: Revertere ad dominam tuam et humiliare sub
				<lb/>manu ipsius. Et rursum: Multiplicans, inquit, multiplicabo semen
				<lb/>tuum et non numerabitur propter multitudinem". Et infra:
				<lb/>"Vocavit autem nomen Domini qui loquebatur ad eam: Tu
				<lb/>Deus qui vidisti me". Et post aliqua: "Dixit Deus ad Abraam:
				<lb/>Non tibi videatur asperum super puero et super ancilla tua; omnia
				<lb/>que dixerit tibi Sara, audi vocem eius, quia in Ysaac vocabitur
				<lb/>tibi semen. Sed et filium ancille faciam in gentem magnam,
			<lb/>quia semen tuum est".</p>
			<p><lb/>Angelus Domini non ipse Dominus intelligitur cuius angelus
				<lb/>est, hoc est ipsa persona, sed alia. Absurdum est enim ut ipse qui
				<lb/>angelus alicuius est sui ipsius nuntius intelligatur, et tamen ipsum
				<lb/>quoque, qui angelus Domini dictus est, et Deum esse fatetur Agar,
				<lb/>que vocavit nomen eius: "Tu, Deus, qui vidisti me", et Dominum
				<lb/>esse, cum testatur ipsa multiplicandi potestas, qua dicitur: "Multiplicans
				<lb/>multiplicabo semen tuum". Alioquin si hic angelus
				<lb/>Deus et Dominus non est, cur sibi hoc ipse Dominus ascribit, ita
				<lb/>ut dicat in sequentibus Scriptura: "Dixit Deus ad Abraam: In
				<pb n="11"/>
				<lb/>Ysaac vocabitur tibi semen. Sed et filium ancille faciam in gentem
				<lb/>magnam, quia semen tuum est"? Absurdum est enim ut se
				<lb/>creaturam facere promittat, quod soli competit creatori. Non igitur
				<lb/>hic angelus de aliorum est numero angelorum, sed ille est de
				<lb/>quo dicit propheta: "Statim veniet ad templum sanctum suum Dominator
				<lb/>quem vos queritis et angelus testamenti quem vos vultis".
				<lb/>"Ecce angelus Domini de celo clamavit dicens: Abraam, Abraam.
				<lb/>Qui respondit: Adsum. Dixitque ei: Non extendas manum tuam
				<lb/>super puerum, neque facias illi quicquam. Nunc cognovi quod
				<lb/>timeas Dominum et non pepercisti filio tuo unigenito propter
			<lb/>me".</p>
			<p><lb/>Cum Abraam propter ipsum Deum, qui eum temptaverat,
				<lb/>decreverit occidere filium, quid est quod dicit ei angelus Domini:
				<lb/>"Non pepercisti filio tuo, unigenito propter me", nisi quia ipse
			<lb/>angelus Deus erat et unus cum Patre Deus?</p>
			<p><lb/>"Cum venisset Iacob ad quendam locum et vellet in eo requiescere
				<lb/>post solis ocubitum, tulit de lapidibus qui iacebant et supponens
				<lb/>capiti suo dormivit in eodem loco. Viditque in sompnis
				<lb/>scalam stantem super terram et cacumen illius tangens celum,
				<lb/>angelos quoque Dei ascendentes et descendentes per eam et Dominum
				<lb/>innixum scale dicentem sibi: Ego sum Domimus Deus
				<lb/>Abraam patris tui et Deu Yssaac: terram in qua dormis tibi dabo
				<pb n="12"/>
				<lb/>et semini tuo. Eritque germen tuum quasi pulvis terre. Dilataberis
				<lb/>ad occidentem et orientem et septentrionem et meridiem
				<lb/>et benedicentur in te et in semine tuo cuncte tribus terre". Et
				<lb/>infra: "Surgens Iacob mane, tulit lapidem quem supposuerat
				<lb/>capiti suo et erexit in titulum fundens oleum desuper. Appellavitque
				<lb/>nomen urbis Bethel, que prius Luza vocabatur". Et
				<lb/>post multa: "Misit Iacob et Rachel et vocavit Liam in agrum ubi
				<lb/>pascebat greges dixitque eis: Video faciem patris vestri quod non sit
				<lb/>erga me sicut heri et nudiustertius". Et infra: "Dixit angelus
				<lb/>Domini ad me in sompnis: Iacob. Et ego respondi: Adsum.
				<lb/>Qui ait: Vidi omnia que fecit tibi Laban. Ego sum Deus Bethel,
				<lb/>ubi unxisti lapidem et votum vovisti michi. Nunc ergo surge et
				<lb/>egredere de terra hac, revertens in terram nativitatis tue".
				<lb/>Et infra: "Loquutus est Dominus ad Iacob: Surge, ascende Bethel
				<lb/>et habita ibi, facque altare Deo qui apparuit tibi quando fugiebas
			<lb/>Esau fratrem tuum".</p>
			<p><lb/>Ecce hic videt Dominum Iacob innixum scale dicentem sibi:
				<lb/>"Ego sum Deus Abraam" et cetera, et in sequentibus asserit idem
				<lb/>Iacob vidisse se angelum Domini in sompnis dicentem sibi: "Ego
				<lb/>sum Deus Bethel ubi unxisti lapidem et votum vovisti michi".
				<lb/>Si ergo ipse Deus est qui et angelus Domini, liquet quod Deus ipse
				<lb/>qui loquebatur ad Iacob nequaquam Deus Pater intelligendus est,
				<lb/>sed is qui missus est a Patre pro salute mundi. Inde est quod in
				<lb/>sequentibus loquitur Dominus ad Iacob, Pater scilicet iubens eum
				<lb/>ascendere in Bethel et edificare altare Deo qui apparuit sibi.
				<lb/>"Loquutus est Dominus ad Moysen: Vade ascende de loco
				<lb/>isto tu et populus tuus quem eduxisti de terra Egipti in terram
				<lb/>pro qua iuravi Abraam, Ysaac et Iacob, dicens: Semini tuo dabo
				<lb/>eam et mittam precursorem tui angelum ut eiciam Chananeum et
				<pb n="13"/>
				<lb/>Amorreum et Etheum et Pherezeum et Eveum et Iebuseum et
				<lb/>intres terram fluentem lacte et melle". Et post aliqua:
				<lb/>"Ecce ego mittam angelum qui precedat te et custodiat in via et
				<lb/>introducat ad locum quem paravi. Observa eum et audi vocem
				<lb/>eius. Nec contempnendum putes quia non dimittet te cum peccaveris
				<lb/>et est nomen meum in illo. Quod si audieris vocem
				<lb/>eius et feceris omnia que loquor, inimicus ero inimicis tuis et
				<lb/>affligam affligentes te, precedetque angelus meus et introducet
				<lb/>te ad Amorreum et Etheum et Chananeum et Eveum et Iebuseum,
				<lb/>quos ego conteram". Hec in Pentateuco Moysi. Porro
				<lb/>in libro Iudicum de hoc ipso angelo scriptum est: "Ascendit
				<lb/>angelus Domini de Galgala ad locum flentium et ait: Eduxi
				<lb/>vos de Egipto et introduxi in terram pro qua iuravi patribus vestris
				<lb/>et pollicitus sum ut non facerem irritum pactum meum vobiscum in
				<lb/>sempiternum, ita dumtaxat ut non feriretis fedus cum habitatoribus
				<lb/>terre huius sed aras eorum subverteretis, et noluistis audire vocem
				<lb/>meam. Cur hoc fecistis ? Quam ob rem nolui delere eos a facie
				<lb/>vestra ut habeatis hostes et dii eorum sint vobis in ruinam".
				<lb/>Superius dixit Dominus ad Moysen: "Vade et ascende tu et
				<lb/>populus tuus quem eduxi de terra Egipti in terram pro qua iuravi
				<lb/>ad Abraam, Ysaac et Iacob", protinusque adiunxit: "Et mittam
				<pb n="14"/>
				<lb/>precursorem tui angelum". Sed ne forte idem angelus parvipendende
				<lb/>auctoritatis esse putaretur, cum rursum de eodem angelo
				<lb/>mittendo ante eum in sequentibus loqueretur, adiecit et ait: "Observa
				<lb/>eum et audi vocem eius. Nec contempnendum putes quia
				<lb/>non dimittet cum peccaveris et est nomen meum in illo". Ut
				<lb/>enim iste angelus, qui per Malachiam dictus est Dominator et
				<lb/>angelus testamenti, unigenitus Dei Filius intelligeretur, ipse utique
				<lb/>Filius qui iudicaturus est orbem, non inquit: "Dimittet cum peccaveris
				<lb/>et est nomen meum in illo". Quod est autem nomen Domini,
				<lb/>quod in illo est, nisi Deus? Quod si nomen Domini in illo
				<lb/>est, liquet quod ut Deus est Pater, ita et Filius Deus, qui bene quoque
				<lb/>castra Israel precedere dictus est, quod ipse est profecto cui
				<lb/>in psalmo cantatur: "Vineam de Egipto transtulisti, eiecisti gentes
				<lb/>et plantasti eam; dux itineris fuisti in conspectu eius, plantasti
				<lb/>radices eius et implevit terram". Neque enim eiusdem esse
				<lb/>auctoritatis cum Deo tanta verborum eminentia et idemptitate monstraretur
			<lb/>si alienus a Domini natura et immensitate crederetur.</p>
			<p><lb/>Cum enim in suprascriptis loquens Dominus ad Moysen iurasse se
				<lb/>perhibeat Abraam, Ysaac et Iacob daturum se illis terram lacte et
				<lb/>melle manantem, en in libro Iudicum loquitur angelus iste Domini
				<lb/>ac dicit: "Eduxi vos de Egipto et introduxi in terram pro qua iuravi
				<lb/>patribus vestris et pollicitus sum ut non facerem irritum pactum
				<lb/>meum". Quis igitur angelus iste est nisi is qui dictus est superius
				<lb/>"Deus Bethel", quique se promisit daturum semini Iacob terram
				<lb/>istam? Verum quia angelus Domini dictus est, nequaquam Deus
			<lb/>Pater, sed Filius intelligendus est.</p>
			<pb n="15"/>
			<p><lb/>"Venit angelus Domini et sedit sub quercu que erat in Ephra
				<lb/>et pertinebat ad Ioas patrem familie Ezri. Cumque Gedeon filius
				<lb/>eius excuteret atque purgaret frumenta in torculari ut fugeret
				<lb/>Madian, apparuit ei et ait: Dominus tecum, virorum fortissime.
				<lb/>Dixitque ei Gedeon: Obsecro, Domine, si Dominus nobiscum
				<lb/>est, cur apprehenderunt nos tanta mala? Ubi sunt mirabilia eius
				<lb/>que narraverunt patres nostri atque dixerunt: De Egipto eduxit
				<lb/>nos Dominus? Nunc autem dereliquit nos et tradidit in manibus
				<lb/>Madian. Respexitque ad eum Dominus et ait: Vade in hac
				<lb/>fortitudine tua et liberabis Israel de manu Madian. Scito quod
				<lb/>miserim te. Qui respondens ait: Obsecro, Domine mi, in quo
				<lb/>liberabo Israel? Ecce familia mea infima est in Manasse et ego
				<lb/>minimus in domo patris mei. Dixitque ei Dominus: Ego ero
				<lb/>tecum et percuties Madian quasi virum unum. Et ille: Si inveni,
				<lb/>inquit, gratiam coram te, da michi signum ut tu sis qui loqueris
				<lb/>ad me, ne recedas hinc donec revertar portans sacrificium et offerens
				<lb/>tibi. Qui respondit: Ego prestolabor adventum tuum. Ingressus
				<lb/>itaque Gedeon coxit edum et de farine modio azimos
				<lb/>panes, carnesque ponens in canistro et ius carnium mittens in
				<lb/>ollam, tulit omnia sub quercu et obtulit ei". Et paulo post:
				<lb/>"Videns Gedeon quod esset angelus Domini: Eu michi, Domine
				<lb/>Deus, quia vidi angelum Domini facie ad faciem. Dixitque Dominus:
			<lb/>Pax tecum, ne timeas, non morieris".</p>
			<p><lb/>Perpendite vel hic, o Iudei, et desinite negare aliam quam
				<lb/>Patris in deitate personam. Ecce angelus Domini loquitur Gedeon,
				<pb n="16"/>
				<lb/>et ipsum angelum Domini esse Dominum Scriptura testatur; denique
				<lb/>Gedeon mittit ad prelium et se cum eo esse promittit et ad
				<lb/>petitionem ipsius eius prestolatur adventum, recipitque de manu
				<lb/>eius quod Dei est proprium, oblatam sibi hostiam sacrificii, et tamen
				<lb/>cum Deus esse noscatur, ut Filius esse monstretur, non Pater, angelus
			<lb/>Domini dictus est.</p>
			<p><lb/>"Erat vir quidam de Saraa et de stirpe Dan, nomine Manue,
				<lb/>habens uxorem sterilem, cui apparuit angelus Domini et dixit ad
				<lb/>eam: Sterilis es et absque liberis, sed concipies et paries filium".
				<lb/>Et post aliqua: "Cum ascenderet flamma altaris in celum, angelus
				<lb/>Domini in flamma pariter ascendit. Quod cum vidissent Manue
				<lb/>et uxor eius, proni ceciderunt in terram et ultra non apparuit eis
				<lb/>angelus Domini. Statimque intellexit Manue angelum esse Domini
				<lb/>et dixit ad uxorem suam: Morte moriemur quia vidimus
				<lb/>Deum. Cui respondit mulier: Si Dominus nos vellet occidere,
				<lb/>de manibus nostris holocaustum et libamenta non suscepisset, sed
				<lb/>nec ostendisset nobis hec omnia, neque que sunt ventura dixisset".
				<lb/>/*
				<lb/>Hic quoque uxori Manue et ad ultimum ipsi Manue angelus
				<lb/>Domini apparet et tamen et angelum Domini Manue intellexit et
				<lb/>ipsum angelum Domini Deum esse testatus est dicens: "Morte moriemur
				<lb/>quia vidimus Deum". Quod si dicis: Unde potuerunt
				<lb/>antiqui patres intelligere Filium?: profecto unde potuerunt intelligere
				<lb/>Patrem. Qui enim, illuminati Spiritu sancto, potuerunt intelligere
				<lb/>Deum Patrem, etiam potuerunt, eadem gratia illuminati,
				<lb/>intelligere Deum Filium, quin immo et Spiritum sanctum, totam
			<lb/>videlicet trinitatem.</p>
			<pb n="17"/>
			<p><lb/>Ecce, ex his et similibus testimoniis veritatis excluditur singularis
				<lb/>intellectus, a fide credentium, nec propterea quia creditur unus
				<lb/>Deus negatur esse Deus angelus testamenti qui missus ostenditur a
				<lb/>Patre, quia Abraam, ut supra monstratum est, tres vidit et tres
				<lb/>quasi unum, immo ut vere unum adoravit. Quod si forte quia Scriptura
				<lb/>non vocat Dei Filium angelum istum, qui utique et Deus et
				<lb/>Dominus dictus est, esse Christum Dominum non putatis, non
				<lb/>multum interest probare me velle hoc ad presens, cum utique non
				<lb/>ad hoc simpliciter probandum his testimoniis usus fuerim, sed ad
				<lb/>hoc tantum ut excludatur singularitas personarum. Probabitur
				<lb/>autem melius, annuente Deo, esse videlicet et Christum Deum,
				<lb/>cum de eius incarnatione inferius tractare ceperimus. Nunc locus
				<lb/>est agere de Spiritu sancto quod vere ipse sit et quod non tacuerint
			<lb/>de eo sancti Dei prophete.</p>
			<p><lb/>"Dixit Dominus ad Moysen: Congrega michi septuaginta viros
				<lb/>de senioribus Israel, quos tu nosti quod senes populi sunt ac magistri,
				<lb/>et duces eos ad hostium tabernaculi federis, faciesque ibi stare
				<lb/>tecum, ut descendam et loquar tibi et auferam de spiritu tuo tradamque
				<lb/>eis, ut sustentent tecum onus populi et non tu solus graveris".
				<lb/>Infra: "Descendit Dominus per nubem et loquutus est
				<lb/>ad eum auferens de spiritu, qui erat in Moyse, et dans septuaginta
				<lb/>viris. Cumque requievisset in eis spiritus, prophetaverunt nec
				<lb/>ultra cessaverunt. Remanserunt autem in castris duo viri, super
				<lb/>quos requievit spiritus. Nam et ipsi descripti fuerant et non
				<lb/>exierant ad tabernaculum. Cumque prophetarent in castris, cucurrit
				<lb/>puer et nuntiavit Moysi dicens: Eldaad et Medad prophetant
				<lb/>in castris. Statimque Iosue, filius Nun, minister Moysi et
				<lb/>electus e pluribus ait: Domine mi Moyses, prohibe eos. Et
				<pb n="18"/>
				<lb/>ille: Quid, inquit,emularis pro me? Quis tribuat ut omnis populus
			<lb/>prophetet et det ei Dominus spiritum suum?".</p>
			<p><lb/>"Descendit Sanson cum patre suo et matre in Thammatha.
				<lb/>Cumque venissent ad vineas oppidi, apparuit catulus leonis sevus
				<lb/>rugiens et occurrit eis. Irruit autem spiritus Domini in Sanson
				<lb/>et dilaceravit leonem, quasi edum in frusta discerperet". Infra:
				<lb/>"Cum venisset Sanson ad locum maxille et Philistiim vociferantes
				<lb/>occurrissent ei, irruit spiritus Domini super eum, et, sicut solent
				<lb/>ad odorem ignis ligna consumi, ita et vincula quibus ligatus erat
			<lb/>dissipata sunt et soluta".</p>
			<p><lb/>Dixit Samuel ad Saul: "Venies in collem Domini ubi est statio
				<lb/>Philistinorum et, cum ingressus fueris ibi urbem, obvium habebis
				<lb/>gregem prophetarum descendentium de excelso, et ante eos
				<lb/>psalterium et timpanum et tibiam et citharam ipsosque prophetantes.
				<lb/>Et insiliet in eum spiritus Domini, et prophetabis cum eis
				<lb/>et mutaberis in virum alium". Et infra: "Ecce cuneus prophetarum
				<pb n="19"/>
				<lb/>obvius ei, et insiluit in eum spiritus Dei, et prophetavit
				<lb/>in medio eorum". Et post aliqua: "Insiluit spiritus Domini
				<lb/>in Saul cum audisset verba nuntiorum Iabes et iratus est furor
			<lb/>eius nimis".</p>
			<p><lb/>"Tulit Samuel cornu Dei et unxit David in medio fratrum eius
				<lb/>et directus est spiritus Domini in David a die illa et in reliquum.
				<lb/>Surgensque Samuel abiit in Ramatha. Spiritus autem Domini
				<lb/>recessit a Saul, et exagitabat eum spiritus nequam a Domino".
				<lb/>Dixit Abdias ad Heliam: "Dicis michi ut dicam Domino meo:
				<lb/>"Adest Helias. Cumque recessero a te, spiritus Domini asportabit
				<lb/>te in locum quem ego ignoro; ingressus nuntiabo Achab et
			<lb/>non inveniet te et interficiet me".</p>
			<p><lb/>"Videntes filii prophetarum qui erant in Iherico de contra
				<lb/>signum quod fecit Heliseus, dixerunt: Requievit spiritus Helie
				<lb/>super Heliseum. Et venientes in occursum eius, adoraverunt eum
				<lb/>proni in terram, dixeruntque illi: Ecce cum servis tuis sunt quinquaginta
				<lb/>viri fortes, qui possunt ire et querere Dominum tuum,
				<lb/>ne forte tulerit eum spiritus Domini et proiecerit in uno montium
			<lb/>aut in una vallium".</p>
			<pb n="20"/>
			<p><lb/>"Egredietur virga de radice Iesse, et flos de radice eius ascendet,
			<lb/>et requiescet super eum spiritus Domini".</p>
			<p><lb/>"Quis audivit spiritum Domini, aut quis consiliarius eius fuit
				<lb/>et ostendit illi? Cum quo iniit consilium et instruxit eum, et
				<lb/>docuit eum semitam iustitie, et erudivit eum scientiam et viam
			<lb/>prudentie ostendit illi?".</p>
			<p><lb/>"Spiritus Domini super me, eo quod unxit me, ad annuntiandum
			<lb/>mansuetis misit me".</p>
			<p><lb/>"Effundam spiritum meum super omnem carnem, et prophetabunt
				<lb/>filii vestri et filie vestre, senes vestri sompnia sompniabunt
				<lb/>et iuvenes vestri visiones videbunt; sed et super servos meos et
				<lb/>super ancillas meas in diebus illis effundam de spiritu meo et prophetabunt.
				<lb/>Et dabo prodigia in celo et in terra, sanguinem et
				<lb/>ignem et vaporem fumi. Sol convertetur in tenebras et luna
				<lb/>in sanguinem ante quam veniat dies Domini magnus et terribilis.
				<lb/>Et erit, omnis qui invocaverit nomen Domini salvus
			<lb/>erit".</p>
			<p><lb/>In his que hactenus notata sunt testimonia veritatis satis aperte
				<lb/>ostenditur veritas personarum, quandoquidem et is qui dicit in principio:
				<lb/>"Fiat lux" et cetera his similia, non nisi Deus Pater intelligendus
				<lb/>est. Ipse enim dixit et facta sunt, et utique verbo suo dixit;
				<lb/>et is qui tam frequenter angelus Domini dictus est, et nichilominus,
				<lb/>Scriptura teste, Dominus et Deus et creator esse monstratur, Filius
				<lb/>profecto intelligendus est, qui in assumpta forma fragilitatis nostre
				<lb/>mittendus erat in mundum; et spiritus Domini, qui talia operatus
				<pb n="21"/>
				<lb/>est in prophetis qualia nec homo nec angelus poterat operari, ipse
				<lb/>est quem nos confitemur tertiam in deitate personam. Quia vero
				<lb/>audientes vos, Iudei, sed non intelligentes illud Moysi: "Audi
				<lb/>Israel, Deus tuus unus est", abhorretis penitus et detestamini
				<lb/>confessores trinitatis, nosque velud cultores alienorum deorum seductos
				<lb/>asseritis et delusos, que causa maxime scandalizat vos et alienos
				<lb/>efficit a fide Christi, oportet nos ostendere in hoc loco quam pura
				<lb/>et catholica sit in Christo confessio fidei christiane, si quomodo per
				<lb/>hoc intelligatis ipsum esse illud semen Abrae in quo, deleta multitudine
				<lb/>idolorum, benedictionem accepture erant omnes gentes et
				<lb/>de quo dictum est in psalmo: "Benedicentur in ipso omnes tribus
				<lb/>terre, omnes magnificabunt eum", quod solus facere potuit qui
				<lb/>de celo descendit. Igitur attendant filii quod non est datum percipere
				<lb/>patribus eorum, quia et nos Christiani id intelleximus quod
				<lb/>non fuerunt digni intelligere patres nostri. Nec mirum cum legamus
				<lb/>in Pentateuco Moysi ob incredulitatem suam corruisse patres
				<lb/>in deserto, filios vero, miserante Domino, introisse pro patribus
				<lb/>in terram promissionis. Audite ergo et intelligite quam sit auro
				<lb/>purior fides nostra et cognoscite fidelem esse magistrum eum qui
			<lb/>nos vocavit de tenebris ad admirabile lumen suum.</p>
			<p><lb/>Adoravit Abraam Deum unum, Deum qui creavit cuncta ex
				<lb/>nichilo, Deum qui fecit celum et terram, et nos ipsum adoramus,
				<pb n="22"/>
				<lb/>colimus, veneramur; ipse enim fecit nos et non ipsi nos. Credimus
				<lb/>autem ei in omnibus que dicit tamquam Domino universorum,
				<lb/>credimus et prophetis eius qui loquuti sunt in nomine eius. Audio
				<lb/>Moysen dicentem michi: "Audi, Israel, Deus tuus ignis consumens
				<lb/>est". Audio David dicentem: "Si ascendero in celum,
				<lb/>tu illic es; si descendero in infernum, ades". Audio Salomonem
				<lb/>id ipsum apertius proferentem: "Si celum et celi celorum te
				<lb/>capere non possunt, quanto magis domus hec quam edificavi".
				<lb/>Audio et Ysaiam eadem de Altissimo sub admiratione proferentem:
				<lb/>"Quis mensus est pugillo aquas et celos palmo ponderavit? Quis
				<lb/>appendit tribus digitis molem terre et libravit in pondere montes
				<lb/>et colles in statera?". Et infra: "Cui ergo similem fecistis
				<lb/>Deum aut quam imaginem imponetis ei? Nunquid sculptile conflavit
				<lb/>faber aut aurifex auro figuravit illud, et laminis argenteis
				<lb/>argentarius?". Et post pauca: "Cui assimilastis me et adequastis
				<lb/>me? Dicit sanctus. Levate in excelsum oculos vestros et
				<lb/>videte quis creavit hec". Et infra: "Deus sempiternus Dominus,
				<lb/>qui creavit terminos terre, non deficiet neque laborabit, nec
				<pb n="23"/>
				<lb/>est investigatio sapientie eius". Hoc et David dicit: "Quis
				<lb/>Deus magnus sicut Deus noster? Tu es Deus qui facis mirabilia".
				<lb/>/*
				<lb/>Ex his ergo et aliis testimoniis Scripturarum intelligimus supra
				<lb/>modum capacitatis nostre inextimabilem esse Deum, ita ut, cum ei
				<lb/>imponitur humana vel angelica forma vel aliquid simile humane
				<lb/>fragilitatis, totum sit non carnaliter set spiritaliter intelligendum.
				<lb/>Super quo vos quoque, o Iudei, nobiscum in hac parte concordare
				<lb/>non dubito. Quo circa cum a nobis Christianis habere Deus Filium
				<lb/>predicatur, nichil humanum aut corporeum fingere debetis
				<lb/>in corde vestro, quia nos ut ineffabilem virtutem credimus Deum
				<lb/>Patrem, ita et Filium eius non nisi Dei virtutem esse pensamus, et
				<lb/>illam utique virtutem de qua dicit psalmista: "Magnus Dominus
				<lb/>noster et magna virtus eius et sapientie eius non est numerus".
				<lb/>Nec putare debetis novam fidem tradidisse nobis sanctos evangelistas
				<lb/>que sit aliena a prophetis et contraria fidei patrum vestrorum, sed
				<lb/>quod illi in enigmate sunt loquuti, hoc isti nobis manifestius tradiderunt.
				<lb/>Et quid nobis tradiderunt? "In principio erat Verbum et
				<lb/>Verbum erat apud eum, et Deus erat Verbum; omnia per ipsum
				<lb/>facta sunt et sine ipso factum est nichil". Hec de Verbo Dei
				<lb/>quod vos cognominatis <hi rend="italic">dibur</hi>. Quid de Spiritu sancto, quem
				<lb/>vos dicitis <hi rend="italic">rua</hi> ? "Ego, inquit Christus, rogabo Patrem, et
				<pb n="24"/>
				<lb/>alium Paraclitum dabit vobis, spiritum veritatis quem mundus iste
				<lb/>non potest accipere". Quod si forte de hoc ipso turbatur cor
				<lb/>vestrum, putantes hec contraria traditionibus vestris, tunc iam non
				<lb/>arbitror remanere vobis locum contradicendi manifestissime veritati,
				<lb/>cum vobis ostendemus de hoc Verbo et de hoc Spiritu loquutos
				<lb/>fuisse patribus vestris sanctos Dei prophetas. Ecce, enim, de hoc
				<lb/>Verbo et de hoc Spiritu longe ante precinerat psalmista David:
				<lb/>"Verbo Domini celi firmati sunt, et spiritu oris eius omnis virtus
				<lb/>eorum". De hoc Verbo et de hoc Spiritu dixit Ysaias propheta:
				<lb/>"Revelabitur gloria Domini, et videbit omnis caro pariter
				<lb/>quod os Domini loquutum est. Vox dicentis: Clama! Quid
				<lb/>clamabo? Omnis caro fenum, et omnis gloria eius quasi flos
				<lb/>agri. Exsiccatum est fenum, et cecidit flos, quia spiritus Dei nostri
				<lb/>insufflavit in eo. Vere fenum est populus; exsiccatum est fenum,
				<lb/>et cecidit flos; verbum autem Domini manet in eternum".
				<lb/>Et rursum de hoc Verbo idem Ysaias: "Quomodo, inquit, descendit
				<lb/>imber et nix de celo et illuc ultra non revertitur, sed inebriat terram
				<lb/>et infundit eam et germinare eam facit et dat semen serenti et
				<lb/>panem comedenti, sic erit verbum meum quod egredietur de ore
				<lb/>meo: non revertetur ad me vacuum, sed faciet quecumque volui
				<lb/>et prosperabitur in his ad que misi illud". Si igitur Verbum
				<lb/>quod egreditur de ore Domini aliquid facere dictum est, immo non
				<lb/>aliquid, sed quecumque voluit Deus, quis audet dicere Verbum
				<lb/>Domini, quod manet in eternum, non esse rem viventem et omnipotentem,
			<lb/>immo prebentem vitam omnibus qui suscipiunt illud?</p>
			<p><lb/>Quod si queris a me quam formam habet Verbum istud, dic tu
				<lb/>michi quam formam Deus Pater habet, cuius est ipsum Verbum,
				<lb/>et ego tibi assignabo formam Verbi eius, quod utrumque sicut impossibile
				<lb/>ita et ineffabile est. Sufficit michi credere quod Deus ipse
				<pb n="25"/>
				<lb/>testatur; non est meum discutere arcana maiestatis ipsius. Hoc
				<lb/>solum scire vos cupio, o Iudei, quad illum verum Deum colimus
				<lb/>nos Christiani, illum nos colere confitemur, quem coluit Abraam,
				<lb/>et Verbum eius quo celi firmati sunt, Verbum scilicet quod procedit
				<lb/>ineffabiliter ex ore eius, esse dicimus Filium Dei, dicente Salomone
				<lb/>de eo qui potest omnia, in libro parabolarum suarum: "Quod nomen
				<lb/>est eius, et quod nomen Filii eius, si nosti? Omnis sermo Domini
				<lb/>ignitus clipeus est sperantibus in se". Igitur quod vos Iudei
				<lb/>vocatis <hi rend="italic">dibur</hi>, ipsum est quod nos dicimus Filium, et quod
				<lb/>vos vocatis <hi rend="italic">rua</hi>, ipsum nos dicimus Spiritum sanctum. Non
				<lb/>igitur, sicut vos putatis, alienos nos Christiani predicamus deos,
				<lb/>sed unum Deum colimus quem coluit Abraam, ipsum scilicet cum
				<lb/>Verbo suo et Spiritu sancto, quamvis non frustra ad insinuandam
				<lb/>hanc trinitatem personarum dixerit Moyses: "Scito et cogita
				<lb/>in corde tuo <hi rend="italic">Ky Adonay hu ha Heloym</hi>", quod
				<lb/>est dicere: quod Dominus ipse est Deus, ut per hoc quod dixit: <hi rend="italic">hu
				<lb/>ha</hi> unus intelligatur in natura, et per hoc quod dixit <hi rend="italic">Heloym</hi>
				<lb/>trinus credatur in personis, Pater scilicet et Verbam et Spiritus
			<lb/>sanctus.</p>
			<p><lb/>Quod si forte, audito nomine Verbi Dei, scandalizat te prolatio
				<lb/>huius verbi materialis, quod procedit ex ore nostro, pro eo scilicet
				<lb/>quod vox prolata perit, puto quod hoc ipsum verbum quod
				<lb/>loquimur male intellexisti, id ipsum prave extimans esse verbum quod
				<lb/>vocem; at non esse ita ratio apertissima docet. Omnis etenim vox
				<lb/>que caret intellectu sonus quidem est, sed verbum non est, et ob
				<pb n="26"/>
				<lb/>hoc prolata perit ipsa: et post ipsam nullum remanet verbum. Si
				<lb/>autem quod dicitur non caret intellectu, etsi vox ipsa perit que pervenit
				<lb/>ad aures exteriores, verbum tamen quod voce est intimatum
				<lb/>ipsa scilicet sapientia que procedit ex ore sapientis plene manet
				<lb/>in corde loquentis et in corde audientis, dicente Moyse: "Prope est
				<lb/>verbum in corde tuo", et psalmista: "Eructavit cor meum verbum
				<lb/>bonum". Si enim, Scriptura teste, et in corde est verbum
				<lb/>et de corde procedit, tunc posset in hamine perire verbum cum,
				<lb/>deficiente in eo memoria, traderetur quod sapitur oblivioni. Igitur
				<lb/>verbum bonum ipsa sapientia est, teste psalmista qui dicit: "Os
				<lb/>iusti meditabitur sapientiam". Sed hoc solum differt inter
				<lb/>nomen verbi et nomen sapientie quod differre videtur inter nomen
				<lb/>fluminis et nomen aque: siquidem aqua quelibet aqua est, et flumen
				<lb/>nichilominus aqua est, sed in hoc tantum differt quod aqua
				<lb/>potest dici et que fluit et que non fluit, fluvius autem non dicitur
				<lb/>nisi sit aqua fluens. Quemadmodum ignis dici potest et qui
				<lb/>flamma est et qui flamma non est, flamma autem dici non potest
				<lb/>nisi illa corpulenta substantia que nascitur, ut sic dicam, de igne,
				<lb/>eodem modo sapientia dicitur et que in corde latet et que de corde
				<lb/>procedit, verbum autem non dicitur nisi sapientia que de corde
				<lb/>procedit, induens, ut ita dixerim, in ore vocem, ut possit per auditum
				<lb/>concipi in cordibus auditorum. Verum hec iccirco dico
				<lb/>ut, exempli gratia, intelligatis esse Verbum Dei ipsam Sapientiam Dei
				<lb/>Patris, que iccirco dicta est Verbum Dei quia, qui dixit et facta
				<lb/>sunt, Verbo suo dixit quod dixit et Verbo suo fecit quod fecit, quandoquidem
				<pb n="27"/>
				<lb/>nichil legitur fecisse nisi quod dixit ut fieret. Sed cum
				<lb/>rursum dicat Scriptura: "Dominus sapientia fundavit terram, et sapientia
				<lb/>ipsius eruperunt abissi", non potest aliud intelligi: "Sapientia
				<lb/>qua fundavit terram et qua eruperunt abissi" et aliud: "Verbum
				<lb/>quo celi firmati sunt", sed idem. Quod si forte arbitramini
				<lb/>a me esse conficta hec verba, non autem sic credere Christianos
				<lb/>nec ita nobis traditum ab apostolis Christi, audite apostolum Paulum
				<lb/>natum de gente vestra, sed non in ignorantia vestra relictum,
				<lb/>concordantem cum psalmista ac dicentem: "Nos predicamus Dei
				<lb/>Filium, Dei virtutem et Dei sapientiam". Quod si eum,
				<lb/>quem Iohannes nominat Verbum Dei, Paulus esse testatur Dei
				<lb/>Virtutem et Dei Sapientiam, liquet quod ille est quem nos dicimus
				<lb/>Filium Dei, quem psalmista eque nominat Dei Virtutem et
				<lb/>Dei Sapientiam dicens ita: "Magnus Dominus noster et magna
				<lb/>virtus eius, et sapientie eius non est numerus". Quod si dicitis:
				<lb/>Que causa est ut Sapientia Dei dicatur Filius?: illa utique est qua eam
				<lb/>ex Deo Patre natam esse Scriptura testatur, quin immo ipsamet
				<lb/>loquens de se ipsa testimonium sibi perhibet in Scriptura divina,
				<lb/>cui ea necessitate fidem tenemini adhibere, qua ipsi quoque verba
				<lb/>ipsa non humano spiritu sed divino edita esse testamini. Loquitur
				<lb/>ergo ipsa de se, si forte verbis eius, de se sibi ipsi testimonium perhibentis,
				<lb/>credere velitis et suscipere spiritum eius, qui est vite, et audire
				<lb/>verba eius improperantis vobis duritiam vestram ac dicentis: "Convertimini
				<lb/>ad correptionem meam: en proferam vobis spiritum meum
				<lb/>et ostendam vobis verba mea. Quia vocavi, et renuistis, extendi
				<lb/>manum meam et non fuit qui aspiceret, despexistis omne
				<lb/>consilium meum et increpationes meas neglexistis; ego quoque in
				<lb/>interitu vestro ridebo et subsannabo, cum vobis quod timebatis
				<pb n="28"/>
				<lb/>advenerit, cum irruerit repentina calamitas et interitus quasi tempestas
				<lb/>ingruerit, quando venerit super vos tribulatio et angustia"
				<lb/>et cetera que sequuntur. Verum hec contra eos qui non audierunt
				<lb/>vocem eius. Quid de audientibus? "Qui, inquit, me audierit, absque
				<lb/>terrore quiescet et abundantia perfruetur, malorum timore sublato".
				<lb/>Audite ergo et intelligite, et primoquidem quod dicit de
				<lb/>se ipsa, ut intelligatis aperte Dei prolem esse Sapientiam, deinde eruditricem
			<lb/>omnium et creatricem cum Deo omnium creaturarum.</p>
			<p><lb/>Sic enim ipsa dicit in eodem libro: "Dominus possedit me in initio
				<lb/>viarum suarum, ante quam quicquam faceret a principio. Ab eterno
				<lb/>ordinata sum et ex antiquis, ante quam terra fieret. Necdum erant
				<lb/>abissi, et ego concepta eram, necdum fontes aquarum eruperant,
				<lb/>necdum montes gravi mole constituti erant, ante omnes colles
				<lb/>ego parturiebar; adhuc terram non fecerat et flumina et cardines
				<lb/>orbis terre. Quando perpetrabat celos aderam; quando certa
				<lb/>lege et giro vallabat abissos, quando ethera firmabat sursum, et
				<lb/>librabat fontes aquarum, quando circumdabat mari terminum suum
				<lb/>et legem ponebat aquis, ne transirent fines suos, quando appendebat
				<lb/>fundamenta terre, cum eo eram cuncta componens et delectabar
				<lb/>per singulos dies ludens coram eo, omni tempore ludens
				<lb/>in orbe terrarum, et delitie mee esse cum filiis hominum. Nunc
				<lb/>ergo, filii, audite me: Beati qui custodiunt vias meas". Certe
				<lb/>audistis, o Iudei, conceptam et genitam ante omnia ab ipso qui fecit
				<lb/>omnia sapientiam assistentem sibi et cum ipso omnia componentem,
				<lb/>ut non putetis nos errare cum Filium Dei esse dicimus Sapientiam
				<lb/>Dei, quia nos alium Filium habere Deum nec credimus nec fatemur,
				<lb/>sed ipsam Dei Sapientiam, que omnia que supra scripta sunt
				<lb/>loquitur de se ipsa. Igitur Dei Filius ipsa Sapientia Dei est, qui
				<lb/>tamen pro diversis effectibus diversa est sortitus vocabula. Dicitur
				<pb n="29"/>
				<lb/>enim Sapientia quia novit omnia ante quam fiant; dicitur verbum,
				<lb/>quia per ipsum innotuit Deus generi humano; dicitur virtus,
				<lb/>quia omnia potest; dicitur brachium, quia verbo ipso Domini celi
				<lb/>firmati sunt; dicitur manus, quia per eum facta sunt omnia; dicitur
				<lb/>fons vite, quia sitienti Deum populo fluenta gratiarum infundit;
				<lb/>dicitur lux, quia illuminat omnem hominem venientem in hunc
				<lb/>mundum; dicitur angelus, quia missus est pro mundi salute, et sic de
				<lb/>ceteris. Verum hec iccirco dicimus ut sciatis quid nos esse credamus
				<lb/>Filium Dei, ne nos aliquid novum credere arbitremini nomine Filii
				<lb/>Dei quod non sit scriptum in codicibus vestris, et per hoc patientes
				<lb/>scandalum in fide nostra tardetis adhuc accedere ad convivium Dei.
				<lb/>Non ignoramus, o Iudei, quod, quando nos superius loquebamur
				<lb/>vobis de verbo Dei dicentes ipsum Verbum esse Filium Dei, scandalum
				<lb/>erat vobis forma ipsa corporalis, secundum quam confitemur
				<lb/>Dei Filium natum esse secundum carnem de Virgine Maria; et
				<lb/>primo quidem admiramini quod eum dicimus natum de Deo et ex
				<lb/>Virgine Matre, quod eum dicimus Deum et hominem, quasi impossibile
				<lb/>sit unam eandemque personam esse hominem et Deum, esse
				<lb/>tam magnum et tam parvum, esse eternum et temporalem. Deinde
				<lb/>abhorretis vel audire voluisse tantam maiestatem visitare corpus
				<lb/>femineum et infirmi corpusculi contineri cubili. Oportet autem
				<lb/>vos primo intelligere quid de hoc teneat fides nostra, deinde hoc
				<lb/>ipsum asserere testimoniis Scripturarum. Nos credimus in utero
				<lb/>Virginis sine viri semine formatum Christum et ab ipsa prima hora
				<lb/>vel momento conceptionis sue adhesisse illi <hi rend="italic">dibur</hi>, hoc est Verbum
				<lb/>Dei, ac si flamma ignis adhereret candele, quin immo, ut vobis
				<lb/>loquar de vestro, sicut flamma ignis adherebat illi rubo qui ardebat
				<lb/>in oculis Moysi et non comburebatur. Atque ex hoc iam cepit
				<pb n="30"/>
				<lb/>esse una persona Dei et hominis, ac si una arbor oleastri et olive
				<lb/>inserte in eo manu artificis et unione coniuncte, ita ut Deus et
				<lb/>homo unus sit Christus. Et quod ita sit, non a philosophis huius
				<lb/>mundi et a sapientibus seculi, sed ab ipsis prophetis vestris, qui infra
				<lb/>scripti sunt, certa perpendimus documenta. Sane de bonitate et
				<lb/>misericordia Dei nostri, qua non est dedignatus visitare misericorditer
				<lb/>corpus femine et induere ineffabiliter limum nostrum, non
				<lb/>necesse est plura loqui, quia, si credimus Dei spiritum visitare prophetas
				<lb/>in utroque sexu, homines utique seminantes et concipientes
				<lb/>immundum semen ad propagationem carnis, noli tu mirum ducere
				<lb/>si dignatus est visitare aulam virginalem ad formandam mansionem
				<lb/>sancti corporis Filio Dei, maxime ut compleretur illud quod dixit
				<lb/>David: "Secundum nomen tuum, Deus, sic et laus tua in fines
				<lb/>terre". Que enim potest esse maior laus cuilibet potestati,
				<lb/>quam si se exhibeat humilem quasi unum de servis suis? Utique
				<lb/>etsi digna maiestas, timorem tamen incurrit, non amorem; humilitas
			<lb/>tamen etsi despecta, amorem plus ingerit quam timorem.</p>
			<p><lb/>Quod si maius mandatum est diligere Deum et ipsum est quod commendat
				<lb/>precipue Scriptura veritatis, quod melius opus esse potuit
				<lb/>quam illud per quod homines optinent diligere Deum? Igitur et
				<lb/>ad Dei laudem et ad nostram pertinuit felicitatem ut verus Deus
				<lb/>et verus homo nasceretur de Virgine, et quod ita esset futurum,
				<pb n="31"/>
				<lb/>testatus est Dei spiritus in Scripturis prophetarum, ex quibus aliqua
			<lb/>certiora capitula huic sunt opusculo subnectenda.</p>
			<p><lb/>"Speciosus forma pre filiis hominum" et cetera; "Accingere
				<lb/>gladio tuo super femur tuum potentissime: specie tua et pulcritudine
				<lb/>tua intende, prospere" et cetera; "Propter veritatem et mansuetudinem
				<lb/>et iustitiam" et cetera; "Sagitte tue acute, populi
				<lb/>sub te cadent in corde inimicorum regis, sedes tua, Deus, in seculum
				<lb/>seculi, virga directionis virga regni tui. Dilexisti iustitiam
				<lb/>et odisti iniquitatem, propterea unxit te Deus, Deus tuus oleo
				<lb/>letitie, pre consortibus tuis mirra et gutta et cassia a vestimentis
				<lb/>tuis, a domibus eburneis" et cetera; "Astitit regina a dextris tuis
				<lb/>in vestitu deaurato" et cetera; "Audi, filia, et vide et inclina aurem
				<lb/>tuam; et obliviscere populum tuum et domum patris tui; et concupiscet
				<lb/>rex decorem tuum, quoniam ipse est Dominus Deus
			<lb/>tuus".</p>
			<p><lb/>Eia nunc, Iudee, dic michi: Quis est iste homo qui est speciosus
				<lb/>forma pre filiis hominum? Quin immo, quia non necesse est ut tu
				<lb/>dicas quod Scriptura testatur, qui enim unctus esse describitur esse
				<pb n="32"/>
				<lb/>Messias non dubitatur, illud magis dicas: Quomodo, si non est Deus
				<lb/>et homo, et Deum illum psalmista vocat dicens: "Sedes tua, Deus,
				<lb/>in seculum seculi", et tamen is qui Deus est a Deo suo unctus
				<lb/>esse narratur? Denique, ut ipsum qui unctus est secundum humanitatem
				<lb/>Deum verum esse non dubites, audisti quid de eo dictum
				<lb/>sit eidem regine: "Audi, filia, et vide et inclina aurem tuam et
				<lb/>obliviscere populum tuum et domum patris tui; et concupiscet rex
				<lb/>decorem tuum, quoniam ipse est Dominus Deus tuus".
				<lb/>"Descendet sicut pluvia in vellus" et cetera; "Orietur in
				<lb/>diebus eius iustitia" et cetera; "Et dominabitur a mari usque ad
				<lb/>mare" et cetera; "Et adorabunt eum omnes reges", et cetera;
				<lb/>"Quia liberabit pauperem a potente" et cetera; "Et vivet et dabitur
				<lb/>ei de auro Arabie" et cetera; "Erit firmamentum in terra in
				<lb/>summis montium" et cetera; "Sit nomen eius benedictum in
				<lb/>secula, ante solem permanet nomen eius; et benedicentur in eo
			<lb/>omnes tribus terre" et cetera.</p>
			<p><lb/>Cum ille Salomon, qui regnavit in Ierusalem secundum carnem,
				<lb/>obscurum exitum habuisse legatur, vide quis et quantus sit iste
				<lb/>qui descensurus erat sicut pluvia in vellus et quem adoraturi sunt
				<lb/>omnes reges et cuius nomen benedictum asseveratur in secula, presertim
				<lb/>cum et ante solem permanere dicatur nomen eius; profecto
				<lb/>ille est qui dicit in Evangelio: "Ante quam Abraam fieret, ego sum".
				<lb/>"Dixit Dominus Domino meo: sede a dextris meis" et cetera;
				<lb/>"Tecum principium in die virtutis tue" et cetera; "Iuravit
				<pb n="33"/>
				<lb/>Dominus, et non penitebit eum" et cetera; "Iudicabit in nationibus"
			<lb/>et cetera.</p>
			<p><lb/>Si hoc non de Christo dicit David, sed, sicut fingunt aliqui, de
				<lb/>Saule, quomodo in sequentibus dicitur: "Iuravit Dominus, et
				<lb/>non pertinebit eum: tu es sacerdos in eternum", presertim cum
				<lb/>dicat ipse Dominus de Saule: "Penitet me quod constituerim Saulem
			<lb/>regem".</p>
			<p><lb/>"Lapidem, quem reprobaverunt edificantes" et cetera. "A
				<lb/>Domino factum est istud" et cetera; "Hec est dies quam fecit
				<lb/>Dominus" et cetera; "O Domine, salvum me fac; o Domine,
				<lb/>bene prosperare. Benedictus qui venturus es in nomine Domini".
				<lb/>Si Dominus iste tam magnus est ut possit salvos facere invocantes,
				<lb/>et ipsemet venturus est in nomine Domini, frustra sic confitentur
				<lb/>Iudei unum Dominum et unum Deum, ut per hoc velint negare
				<lb/>Messiam esse Dominum et salvatorem mundi, quia Pater Dominus
			<lb/>et ipse Dominus et ambo simul unus Dominus.</p>
			<pb n="34"/>
			<p><lb/>"Ecce virgo concipiet et pariet filium, et vocabitur nomen eius
				<lb/>Hemmanuel". Et post aliqua: "Dominum exercituum ipsum
				<lb/>sanctificate, ipse pavor vester et ipse terror vester; et erit vobis in
				<lb/>sanctificationem, in lapidem autem offensionis et in petram scandali
				<lb/>erit duabus domibus Israel, et in laqueum et in ruinam
				<lb/>habitantibus Ierusalem. Et offendent ex eis plurimi et cadent et
				<lb/>conterentur et irretientur et capientur. Liga testimonium, signa
				<lb/>legem in discipulis meis. Et exspectabo Dominum, qui abscondit
			<lb/>faciem suam a domo Iacob, et prestolabor eum".</p>
			<p><lb/>"Parvulus natus est nobis, filius datus est nobis, et factus
				<lb/>est principatus super humerum eius, et vocabitur nomen eius
				<lb/>admirabilis, consiliarius, Deus fortis, pater futuri seculi, princeps
				<lb/>pacis. Multiplicabitur eius imperium, et pacis non erit finis;
				<lb/>super solium David et super regnum eius sedebit, ut confirmet
				<lb/>illud et corroboret in iudicio et iustitia amodo et usque in sempiternum.
				<lb/>Zelus Domini exercituum faciet hoc. Verbum misit
			<lb/>Dominus in Iacob et cecidit in Israel".</p>
			<pb n="35"/>
			<p><lb/>"Egredietur virga de radice Iesse, et flos de radice eius ascendet,
				<lb/>et requiescet super eum spiritus Domini" et cetera; "Non secundum
				<lb/>visionem oculorum iudicabit neque secundum auditum aurium
				<lb/>arguet, sed iudicabit in iustitia pauperes et arguet in equitate
				<lb/>pro mansuetis terre et percutiet terram virga oris sui et spiritu
				<lb/>labiorum suorum interficiet impium, et erit iustitia cingulum
				<lb/>lumborum eius, et fides cinctorum renum eius. Habitabit lupus
				<lb/>cum agno, et pardus cum edo accubabit". Et infra: "In die
				<lb/>illa radix Iesse, qui stat in signum populorum, ipsum gentes deprecabuntur,
			<lb/>et erit sepulchrum eius gloriosum".</p>
			<p><lb/>"Ecce servus meus, suscipiam eum, electus meus, complacuit
				<lb/>sibi in illo anima mea, dedi spiritum meum super eum, iudicium
				<lb/>gentibus proferet. Non clamabit neque accipiet personam, neque
				<lb/>audietur foris vox eius. Calamum quassatum non conteret et
				<lb/>linum fumigans non extinguet, in veritate educet iudicium. Non
				<lb/>erit tristis neque turbulentus, donec ponat in terra iudicium; et
			<lb/>legem eius insule exspectabunt".</p>
			<p><lb/>"Rorate, celi, desuper et nubes pluant iustum; aperiatur terra
				<lb/>et germinet Salvatorem, et iustitia oriatur simul. Ego Dominus
			<lb/>creavi eum".</p>
			<pb n="36"/>
			<p><lb/>"Audite, insule, et attendite, populi de longe: Dominus ab
				<lb/>utero vocavit me, de ventre matris mee recordatus est nominis
				<lb/>mei et posuit os meam quasi gladium acutum, in umbra manus
				<lb/>sue protexit me et posuit me sicut sagittam electam, in pharetra
				<lb/>sua abscondit me et dixit michi: Servus meus es tu, Israel, quia in
				<lb/>te gloriabor. Et ego dixi: In vacuum laboravi, sine causa et
				<lb/>vane fortitudinem meam consumpsi; ergo iudicium meom cum
				<lb/>Domino est, et opus meum cum Deo meo. Et nunc, dicit Dominus
				<lb/>formans me ex utero servum sibi, ut reducam Iacob ad eum,
				<lb/>et Israel non congregabitur, et gloriatus sum in oculis Domini,
				<lb/>et Deus meus factus est fortitudo mea. Et dixit: Parum est ut
				<lb/>sis michi servus ad suscitandas tribus Iacob et feces Israel convertendas:
				<lb/>ecce dedi te in lucem gentium ut sis salus mea usque ad extremum
			<lb/>terre".</p>
			<p><lb/>"Attendite ad me, populus meus et tribus mea; me audite, quia
				<lb/>lex a me exiet, et iudicium meum in lucem populorum requiescet.
				<lb/>Prope est iustus meus, egressus est Salvator meus, et brachia
				<lb/>mea populos iudicabunt, me insule exspectabunt et brachium sustinebunt".
				<lb/>/*
				<lb/>"Paravit Dominus brachium sanctum suum in oculis omnium
				<lb/>gentium, et videbunt omnes fines terre pariter salutare Dei
			<lb/>nostri".</p>
			<p><lb/>"Ecce intelliget servus meus, exaltabitur et elevabitur et sublimis
				<lb/>erit valde. Sicut obstupuerunt super te multi, sic ingloriosus
				<lb/>erit inter viros aspectus eius, et forma eius inter filios hominum.
				<lb/>Iste asperget gentes multas, super ipsum continebunt reges
				<lb/>os suum, quia quibus non est narratum de eo viderunt, et qui non
				<pb n="37"/>
				<lb/>audierunt contemplati sunt. Domine, quis credidit auditui nostro?
				<lb/>et brachium Domini cui revelatum est? Et ascendet sicut
				<lb/>virgultum coram eo et sicut radix de terra sitienti. Non est species
				<lb/>ei neque decor, et vidimus eum, et non erat aspectus et desideravimus
				<lb/>eum; despectum, et novissimum virorum, virum dolorum
				<lb/>et scientem infirmitatem et quasi absconditus vultus eius
				<lb/>et despectus, unde nec reputavimus eum. Vere langores nostros
				<lb/>ipse tulit et dolores nostros ipse portavit, et nos putavimus eum
				<lb/>quasi leprosum et percussum a Deo et humiliatum. Ipse autem
				<lb/>vulneratus est propter iniquitates nostras et attritus est propter
				<lb/>scelera nostra, disciplina pacis nostre super eum, et livore eius
				<lb/>sanati sumus. Omnes nos quasi oves erravimus, unusquisque in
				<lb/>viam suam declinavit, et Dominus posuit in eo iniquitatem omnium
				<lb/>nostrum. Oblatus est quia ipse voluit, et non aperuit os suum,
				<lb/>sicut ovis ad occisionem ducetur et quasi agnus coram tondente
				<lb/>se obmutescet et non aperiet os suum de angustia et iudicio sublatus
				<lb/>est. Generationem eius quis enarrabit? Quia abscisus est de
				<lb/>terra viventium; propter scelus populi mei percussi eum. Et
				<lb/>dabit impios pro sepultura et divitem pro morte sua, eo quod iniquitatem
				<lb/>non fecerit, nec dolus inventus est in ore eius. Si posuerit
				<lb/>pro peccato animam suam, videbit semen longevum et voluntas
				<lb/>Domini in manu eius dirigetur. Pro eo quod laboravit anima
				<lb/>eius, videbit et saturabitur. In scientia sua iustificavit ipse iustus
				<lb/>servus meus multos et iniquitates eorum ipse portavit. Ideo dispertiam
				<lb/>ei plurimos, et fortium dividet spolia, pro eo quod tradidit
				<lb/>in mortem animam suam et cum sceleratis reputatus est, et ipse
				<pb n="38"/>
				<lb/>peccatum multorum tulit, et pro transgressoribus rogavit ut non
			<lb/>perirent".</p>
			<p><lb/>"Pro eo quod fuisti derelicta et odio habita, et non erat qui
				<lb/>pertransiret, ponam te in superbiam seculorum, gaudium in generationem
				<lb/>et generationem, et sugges lac gentium et mamilla regum
				<lb/>lactaberis et scies quia ego Dominus salvans te et redemptor tuus,
				<lb/>fortis Iacob. Pro ere adferam aurum et pro ferro adferam argentum
				<lb/>et pro ligno es et pro lapidibus ferrum, et ponam visitationem
				<lb/>tuam pacem et prepositos tuos iustitiam. Non audietur
				<lb/>ultra iniquitas in terra tua, vastitas et contritio non erit in terminis
				<lb/>tuis, et occupabit salus muros tuos, et portas tuas laudatio.
				<lb/>Non erit tibi amplius sol ad lucendum per diem, nec splendor
				<lb/>lune illuminabit te; sed erit tibi Dominus in lucem sempiternam
				<lb/>et Deus tuus in gloriam tuam. Non occidet ultra sol tuus et luna
				<lb/>tua non minuetur, quia erit tibi Dominus in lucem sempiternam,
				<lb/>et complebuntur dies luctus tui. Populus autem tuus omnes
				<lb/>iusti, in perpetuum hereditabunt terram, germen plantationis mee,
				<lb/>opus manus mee ad glorificandum. Minimus erit in mille et
				<lb/>parvulus in gentem fortissimam. Ego Dominus, in tempore
				<lb/>eius subito faciam istud. Spiritus Domini super me, eo quod
				<pb n="39"/>
				<lb/>unxerit me, ad annuntiandum mansuetis misit me, ut mederer
				<lb/>contritos corde et predicarem captivis indulgentiam et clausis
				<lb/>apertionem, ut predicarem annum placabilem Domini et diem
				<lb/>ultionis Dei nostri, ut consolarer omnes lugentes et ponerem fortitudinem
				<lb/>lugentibus Syon et darem eis coronam pro cinere, oleum
				<lb/>gaudii pro luctu, pallium laudis pro spiritu meroris, et vocabuntur
				<lb/>in ea fortes iustitie plantatio Domini ad glorificandum".
				<lb/>"Propter Syon non tacebo et propter Ierusalem non quiescam,
				<lb/>donec egrediatur ut splendor iustus eius, et salvator eius ut lampas
				<lb/>accendatur et videbunt gentes iustum tuum et cuncti reges inclitum
			<lb/>tuum".</p>
			<p><lb/>"Dicite filie Syon: Ecce Salvator tuus venit, ecce merces eius
				<lb/>cum eo, et opus illius coram ipso. Et vocabunt eos populus sanctus
				<lb/>redempti a Domino; tu autem vocaberis civitas quesita et
				<lb/>non derelicta. Quis est iste qui venit de Edon tinctis vestibus
			<lb/>de Bosra?" et cetera.</p>
			<p><lb/>"Ante quam parturiret peperit, ante quam veniret partus eius
				<lb/>peperit masculum. Quis audivit unquam tale? Et quis vidit huic
				<lb/>simile? Nunquid parturiet terra in die una, aut parturietur gens
				<lb/>simul, quia parturivit et peperit Syon filios suos? Nunquid ego,
				<lb/>qui alios parere facio, ipse non pariam? dicit Dominus, si ego, qui
				<lb/>generationem ceteris tribuo, sterilis ero? ait Dominus Deus tuus".
				<pb n="40"/>
				<lb/>Etsi iuxta consuetudinem lingue nostre nequaquam viri parturire
				<lb/>dicantur, sed femine, hic tamen propheta indifferenter se
				<lb/>accipere ostendit cum dicit: "Nunquid ego, qui alios parere facio,
				<lb/>ipse non pariam? dicit Dominus; si ego qui generationem ceteris
				<lb/>tribuo, sterilis ero?". Verum hoc pro filiis adoptionis dictum
				<lb/>esse videtur. Hoc est pro illis quos voluntarie genuit Deus verbo
				<lb/>veritatis, super quorum generatione arguit sermo Domini Syon
				<lb/>que putabat se parturisse omnes filios suos quando Christus venit
				<lb/>in mundum, et ignorabat quod in loco ubi dictum erat eis: "Non
				<lb/>plebs mea vos", ibi vocarentur "filii Dei vivi"; verum quia ille
				<lb/>unus qui precedit magnitudine et gloria omnem creaturam distinctus
				<lb/>est a numero aliorum, merito de eo precesserat sermo dicens
				<lb/>per prophetam: "Ante quam parturiret peperit, ante quam veniret
				<lb/>partus eius, peperit masculum": nimirum, quia ipse est, ut ait
				<lb/>Iohannes, "principium creature Dei", utpote per quem omnia
			<lb/>facta sunt.</p>
			<p><lb/>"Ve pastoribus qui disperdunt et dilacerant gregem pascue
				<lb/>mee, dicit Dominus: ideo hec dicit Dominus Deus Israel ad
				<lb/>pastores qui pascunt populum meum: Vos dispersistis gregem
				<lb/>meum, eiecistis eos et non visitastis eos: ecce ego visitabo super
				<pb n="41"/>
				<lb/>vos malitiam studiorum vestrorum, ait Dominus. Et ego congregabo
				<lb/>reliquias gregis mei de omnibus terris, ad quas eiecero
				<lb/>eos illuc, et convertam eos ad rura sua, et crescent et multiplicabuntur,
				<lb/>et suscitabo super eos pastores, et pascent eos; non formidabunt
				<lb/>ultra et non pavebunt, et nullus queretur ex numero, dicit
				<lb/>Dominus. Ecce dies veniunt, dicit Dominus, et suscitabo David
				<lb/>germen iustum; et regnabit rex et sapiens erit et faciet iudicium
				<lb/>et iustitiam in terra. In diebus illis salvabitur Iuda et Israel
				<lb/>habitabit confidenter, et hoc est nomen quod vocabunt eum: Dominus
			<lb/>iustus noster".</p>
			<p><lb/>Reprobantur pastores veteres, filii Aaron, et suscitantur pro
				<lb/>eis apostoli et episcopi; quibus dictum est in Petro, principe apostolorum:
				<lb/>"Si diligis me, pasce oves meas". Verum ut hoc
				<lb/>fieri posset secundum Scripturas, venit David germen iustum,
				<lb/>qui est "rex et sacerdos secundum ordinem Melchisedec".
				<lb/>Quod autem dicitur: "In diebus illis salvabitur Iuda et Israel habitabit
				<lb/>confidenter", vel ideo dictum est quia in Iuda intelliguntur
				<lb/>confessores veritatis, vel quia dies Christi intelligendi sunt a primo
				<lb/>Christi adventu usque ad secundum, et infra istos dies "salvabitur
			<lb/>Iuda et Israel habitabit confidenter".</p>
			<p><lb/>"Hec dicit Dominus Deus: Sumam ego de medulla cedri sublimis
				<lb/>et ponam de vertice ramorum eius tenerum, distringam
				<pb n="42"/>
				<lb/>et plantabo super montem excelsum et eminentem. In monte
				<lb/>sublimi Israel plantabo illud, et erumpet in germen et faciet fructum
				<lb/>et erit in cedrum magnam, et habitabunt sub ea omnes volucres,
				<lb/>et universum volatile sub umbra frondium eius nidificabit,
				<lb/>et scient omnia ligna regionis quia ego Dominus humiliavi lignum
				<lb/>sublime et exaltavi lignum humile et siccavi lignum viride et frondescere
			<lb/>feci lignum aridum".</p>
			<p><lb/>Cedrus sublimis est Deus Pater; medulla eius Filius et Spiritus
				<lb/>sanctus; quia vero incarnationem Christi Spiritus sanctus operaturus
				<lb/>erat, dicit se sumere de medulla cedri sublimis et ponere de vertice
				<lb/>ramorum eius, distringere tenerum et plantare in monte sublimi
				<lb/>Israel, quia Verbum Dei Patris cum semine patriarcharum vivendo
				<lb/>distrinxit ut esset una persona Dei et hominis Christi Ihesu. Verum
				<lb/>ut hoc fieri posset, servata utriusque veritate nature, facta est
				<lb/>velud quedam plantatio in utero sacre Virginis, que propter excellentiam
				<lb/>vite dicta est mons sublimis Israel, nimirum quia eo sublimior
				<lb/>quo apud semetipsam humilior; erupit autem quod plantatum
				<lb/>est in germen nascendo, crevit predicando et producendo ex se ramos
				<lb/>ad protectionem fidelium, qui velud quedam volatilia celi nidificarent
				<lb/>sub umbra frondium illius, procreando pullos spiritales in
			<lb/>Ecclesia Dei.</p>
			<p><lb/>"Tu, rex, videbas et ecce quasi statua grandis" et cetera.
				<lb/>Et infra: "Videbas ita, donec abscisus est lapis sine manibus et percussit
				<pb n="43"/>
				<lb/>statuam in pedibus eius ferreis et fictilibus et comminuit
				<lb/>eos. Tunc contrita sunt pariter ferrum, es, testa argentum et
				<lb/>aurum et quasi in favillam redacta, que rapta est a vento, nullusque
				<lb/>locus inventus est eis; lapis autem, qui percusserat statuam, factus
				<lb/>est magnus mons et implevit universam terram". Et infra:
				<lb/>"In diebus autem regnorum illorum suscitabit Deus celi regnum
				<lb/>quod in eternum non dissipabitur, et regnum eius populo alteri
				<lb/>non tradetur; comminuet autem et consumet universa regna hec
				<lb/>et ipsum stabit in eternum. Secundum quod vidisti, quod de
				<lb/>monte abscisus est lapis sine manibus et comminuit testam et ferrum
				<lb/>et es et argentum et aurum. Deus magnus ostendit regi
				<lb/>que ventura sunt postea; et verum est sompnium et fidelis interpretatio
			<lb/>eius".</p>
			<p><lb/>De regnis designatis in statua diversi pro tempore diversa dixerunt.
				<lb/>Nos autem, qui iam multa colligimus de fine mundi et
				<lb/>consummatione visionis, arbitramur in auro accipi regnum Nabuchodonosor,
				<pb n="44"/>
				<lb/>quod, licet mutatis regibus de loco et loco, perseveravit
				<lb/>tamen in oriente usque ad Darium, quem expugnavit Alexander.
				<lb/>In argento vero regnum ipsius Alexandri et successorum eius usque
				<lb/>ad tempora Machabeorum. In ere Romanum imperium quod
				<lb/>imperavit toti mundo. In ferro regnum Sarracenorum, per quod
				<lb/>domata sunt et domantur cotidie multa regna. Sed inter hec inchoatum
				<lb/>est regnum Christi, qui sine humanis viribus de celo descendit,
				<lb/>per quod ad ultimam oportet destrui omnia regna ista,
				<lb/>ut ipsum solum dilatetur in terra et dilatatum undique maneat in
			<lb/>eternum.</p>
			<p><lb/>"Angelus Domini descendit cum Azaria et sociis eius in
				<lb/>fornacem et excussit flammam ignis de fornace et fecit medium
				<lb/>fornacis quasi ventum roris flantem". Et infra: "Tunc
				<lb/>Nabuchodonosor rex obstupuit et surrexit propere et ait optimatibus
				<lb/>suis: Nonne tres viros misimus in medio ignis compeditos?
				<lb/>Qui respondentes regi dixerunt: Vere, rex. Respondit rex et
				<lb/>ait: Ecce video viros quattuor solutos et deambulantes in medio
				<pb n="45"/>
				<lb/>ignis, et nichil corruptionis in eis est, et species quarti similis filio
			<lb/>Dei".</p>
			<p><lb/>Hic est ille angelus, qui supra Deus et Dominus dictus est,
				<lb/>nimirum quia Filius Dei, vel certe quia Filius videri non poterat
				<lb/>in maiestate sua is qui a rege visus est, nequaquam ipse Filius, sed
				<lb/>similis eius dictus est, ut in forma illa visibili invisibilis Filius intelligeretur.
				<lb/>Quod si dicis: Quis est ille qui docuit regem impium et
				<lb/>alienigenam agnoscere Filium Dei?, ille profecto est qui ostenderat
				<lb/>illi verissimam statue visionem et qui docuit Balaam dicere de eodem
				<lb/>Christo: "Orietur stella ex Iacob et exurget homo de Israel".
				<lb/>"Aspiciebam in visione noctis, et ecce cum nubibus celi quasi
				<lb/>Filius hominis veniebat et usque ad antiquum dierum pervenit.
				<lb/>Et in conspectu eius obtulerunt eum, et dedit potestatem et honorem
				<lb/>et regnum et omnes populi tribus et lingue ipsi servient: potestas
				<lb/>eius, potestas eterna que non auferetur, et regnum eius quod
				<lb/>non corrumpetur". Et in fine visionis: "Regnum et potestas
				<lb/>et magnitudo regni, que est subter omne celum detur populo sanctorum
				<lb/>Altissimi: cuius regnum regnum sempiternum est, et omnes
			<lb/>reges servient ei et obedient".</p>
			<pb n="46"/>
			<p><lb/>Quis est iste tam magnus et tam sublimis, qui pervenit usque
				<lb/>ad antiquum dierum, nisi Christus, qui venturus est ad faciendum
				<lb/>iudicium in gloria Patris sui, ut omnes honorificent Filium sicut
				<lb/>honorificant Patrem, quasi enim ei usque ad antiquum dierum
				<lb/>pervenire est in presentia eorum qui contempserunt eum usque ad
				<lb/>paterne glorie celsitudinem sublimari? Sane hi qui offerunt illum
				<lb/>in conspectu eius superne virtutes sunt et angelice potestates, que
				<lb/>ei in conspectu Dei Patris et totius multitudinis exhibendo reverentie
				<lb/>famulatum dignum esse cum gloria et honore ostendent. Unde
				<lb/>et promissum sibi a Patre regnum recepturus asseritur circa finem
				<lb/>mundi, dicente Apostolo: "Oportet illum regnare, donec ponat
				<lb/>inimicos sub pedibus suis" Erit autem regnum eius non super
				<lb/>filios huius mundi, sed super populum sanctorum qui simul regnaturus
				<lb/>est cum eo, dicente in eadem visione angelo Danieli: "Regnum
				<lb/>autem et potestas et magnitudo regni que est subter omne
				<lb/>celum dabitur populo sanctorum Altissimi, cuius regnum regnum
				<lb/>sempiternum est, et omnes reges servient ei et obedient".
				<lb/>"Septuaginta ebdomade adbreviate sunt super populum tuum
				<lb/>et super urbem sanctam tuam, ut consummetur prevaricatio et finem
				<lb/>accipiat peccatum, et deleatur iniquitas, et adducatur iustitia sempiterna,
				<lb/>et impleatur visio et prophetia, et ungatur sanctus sanctorum.
				<lb/>Scito ergo et animadverte: Ab exitu sermonis ut
				<pb n="47"/>
				<lb/>iterum edificetur Ierusalem usque ad Christum ducem, ebdomade
				<lb/>septem et ebdomade sexaginta due erunt, et rursum edificabitur
				<lb/>platea et muri in angustia temporum. Et post ebdomadas sexaginta
				<lb/>duas occidetur Christus, et non erit eius populus qui eum
				<lb/>negaturus est; et civitatem et sanctuarium dissipabit populus cum
				<lb/>duce venturo, et finis eius vastitas, et post finem belli statuta desolatio:
				<lb/>confirmabit autem pactum multis ebdomada una, et in dimidio
				<lb/>ebdomadis deficiet hostia et sacrificium, et in templo erit abominatio
				<lb/>desolationis, et usque ad consummationem et finem perseverabit
			<lb/>desolatio".</p>
			<p><lb/>Sermo egressus est a rege Artarserse, postulante hoc Neemia,
				<lb/>ut liceret populo Iudeorum edificare iterum muros Ierusalem. Ab
				<lb/>illo ergo anno usque ad adventum Domini fuere ebdomade septem
				<lb/>et sexaginta due, idest simul sexaginta novem. Sunt autem he
				<pb n="48"/>
				<lb/>ebdomade annorum, non dierum, deputatis singulis ebdomadis
				<lb/>septem annis. Quod autem distinguit inter septem ebdomadas et
				<lb/>sexaginta duas, ideo factum puto quia fortassis infra septem ebdomadas
				<lb/>edificata est civitas Ierusalem in angustia temporum et exinde
				<lb/>post ebdomadas sexaginta duas, idest post annos quadringentos triginta
				<lb/>|| quattuor occisus est Christus. Ex qua videlicet occisione
				<lb/>factum est ut populos Israel non esset populus eius, pro eo scilicet
				<lb/>quod negavit illum in conspectu Pilati, dicens: "Nos non habemus
				<lb/>regem nisi Cesarem". Inde est quod, effectus cecus secundum
				<lb/>maiorem sui partem, recepturus est Antichristum, dicente Domino:
				<lb/>"Ego veni in nomine Patris mei et non recepistis me; si
				<lb/>alius venerit in nomine suo, ipsum recipietis". Et in subiecto
				<lb/>capitulo: "Filii prevaricatorum populi tui extollentur, ut impleant
				<lb/>visionem, et corruent". Igitur Antichristus, qui dicitur
				<lb/>hic dux venturus assumens prevaricatores Iudeorum adherentes sibi,
				<lb/>congregabit eos in Ierusalem, iubens eos servare legem Moysi,
				<lb/>atque hoc modo populus Iudeorum dissipaturus est civitatem et
				<lb/>sanctuarium, hoc est Ecclesiam Christi cum venturo duce; erit
				<lb/>autem "finis eius vastitas, et post finem belli statuta desolatio",
				<lb/>quia, fugato Deo et populo fideli, non erit qui audeat manifeste
				<lb/>invocare nomen Domini cunctis diebus quibus regnaturus est super
				<lb/>terram. Qualiter autem istud fiat, demonstratur in sequenti cum
				<pb n="49"/>
				<lb/>dicitur: "Confirmabit autem pactum multis ebdomada una", quia
				<lb/>cum multis componet in frude per septempnium ut possit destruere
				<lb/>sanctam Ecclesiam, cunctis auxiliis destitutam; "et in dimidio
				<lb/>ebdomadis", noc est completis tribus annis et dimidio, "deficiet
				<lb/>hostia et sacrificium, et in templo erit abominatio desolationis",
				<lb/>illa utique quam ostendit Apostolus cum dicit: "Revelabitur filius
				<lb/>iniquitatis qui extollitur et adversatur supra id quod dicitur Deus,
				<lb/>aut quod colitur, ita ut in templo Dei sedeat, ostendens se tamquam
				<lb/>sit Deus". Et quod sequitur: "Usque ad consummationem
				<lb/>et finem perseverabit desolatio", non est intelligendum "usque
				<lb/>ad consummationem et finem seculi", sed usque ad finem illius
			<lb/>temporis in quo regnaturus est Antichristus.</p>
			<p><lb/>"Ecce adhuc tres reges stabunt in Perside" et cetera.
				<lb/>Et infra "Filia regis austri veniet ad regem aquilonis facere amicitiam,
				<pb n="50"/>
				<lb/>et non optinebit fortitudinem brachii nec stabit semen
				<lb/>eius, et tradetur ipsa, et qui adduxerunt eam adolescentes eius,
				<lb/>et qui confortabant eam in temporibus. Et stabit de germine
				<lb/>radicum eius plantatio, et veniet cum exercitu et ingredietur provinciam
				<lb/>regis aquilonis et abutetur eis et obtinebit. Insuper et
				<lb/>deos eorum et sculptilia, vasa quoque pretiosa argenti et auri captiva
				<lb/>ducet in Egiptum, ipse prevalebit adversus regem aquilonis et
				<lb/>intrabit in regnum rex austri". Et paulo post: "Convertetur
				<lb/>rex aquilonis et preparabit multitudinem multo maiorem quam
				<lb/>prius, et in finem temporum annorumque veniet properans cum
				<lb/>exercitu magno et opibus nimiis. Et in temporibus illis multi
				<lb/>consurgent adversus regem austri, filii quoque prevaricatorum
				<lb/>populi tui extollentur, ut impleant visionem, et corruent".
				<lb/>Dicite nunc, o Iudei, qui usque in presentem diem carnalem
				<lb/>defenditis intellectum, qui sunt isti duo reges quorum unus qui
				<lb/>austri dicitur bonus est, alter qui aquilonis malus, qui incipientes
				<lb/>confligere a tempore Alexandri usque ad finem temporum perseverant
				<lb/>in bello? Nonne is qui electos habere dicitur Deus est, is
				<lb/>autem, cuius cor erit contra testamentum sanctum, ille est qui est
				<lb/>auctor mendacii et inventor malorum? Quod si ita est, quid est
				<lb/>quod filia regis austri facere dicta est amicitiam cum rege aquilonis,
				<lb/>nisi quia Synagoga Iudeorum misit ad Romanos, apud quos illo in
				<lb/>tempore regnabat in superbia rex aquilonis, facere amicitiam et
				<lb/>componere cum eis, ut per ipsos obtineret fortitudinem brachii?
				<pb n="51"/>
				<lb/>voluit
				<lb/>consecuta, quin potius tradita est ipsa, et adolescentes sensibus sacerdotes
				<lb/>eius promittebant ei regnum temporale in manu principis
				<lb/>Romanorum, de quo dixerant: "Nos non habemus regem nisi Cesarem?".
				<lb/>At ne fingat Iudeus filiam regis austri esse personaliter
				<lb/>et secundum litteram mulierem, attendat quod sequitur et
				<lb/>desinat puerilibus adherere doctrinis: "Et stabit de germine radicum
				<lb/>eius plantatio". Quid est hoc? Nunquid mulier radices habet ut
				<lb/>de germine radicum eius plantatio conservetur? Sed radices eius illi
				<lb/>iusti viri fuere, de quorum semine processit plantatio illius vitis
				<lb/>qui dicit in Evangelio discipulis suis: "Ego sum vitis et vos
				<lb/>palmites", que videlicet vera vitis ut sciatis quod omnino equalis
				<lb/>sit Patri secundum deitatem. Quod et quale sit nomen eius de
				<lb/>sequenti lectione colligite; nam sequitur: "Et intrabit provinciam
				<lb/>regis aquilonis et abutetur eis" et cetera; et infra: "Ipse prevalebit
				<lb/>adversus regem aquilonis et intrabit in regnum rex austri".
				<lb/>"Tu, Bethleem Effrata, parvulus es in milibus Iuda: ex te
				<lb/>michi egredietur qui sit dominator in Israel, et egressus eius ab
			<lb/>initio, a diebus eternitatis".</p>
			<p><lb/>Res mira et vehementer stupenda nascitur in Bethleem et tamen
				<lb/>egressus eius a diebus eternitatis esse perhibetur, nimirum quia et
				<lb/>secundum quod homo natus ex tempore et secundum quod Deus
			<lb/>ab eterno.</p>
			<p><lb/>"Quis in vobis est relictus, qui vidit domum istam in gloria
				<lb/>sua prima? Et quid vos videtis hanc nunc? Nunquid non ita est,
				<pb n="52"/>
				<lb/>quasi non sit, in oculis vestris?". Et infra: "Adhuc modicum
				<lb/>est, et ego movebo celum et terram et mare et aridam et movebo
				<lb/>omnes gentes, et veniet Desideratus cunctis gentibus, et implebo
				<lb/>domum istam gloria, dicit Dominus exercituum. Meum est
				<lb/>argentum et meum est aurum, dicit Dominus exercituum. Magna
				<lb/>erit gloria domus istius novissime plus quam prime, dicit Dominus
			<lb/>exercituum".</p>
			<p><lb/>Si de gloria temporali sermo erat, falsa esse probatur promissio
				<lb/>prophete dicentis: "Magna erit gloria domus istius novissime plus
				<lb/>quam prime", quia nec in auro nec in argento materiali nec
				<lb/>in aliqua temporali magnificentia potuit equari domus illa novissima
				<lb/>prime domui usque ad tempus destructionis sue, que facta est
				<lb/>subito, set profecto illa fuit maior gloria quod eam Desideratus
			<lb/>cunctis gentibus sua presentia illustravit.</p>
			<p><lb/>"Lauda et letare filia Syon, quia ecce ego venio et habitabo
				<lb/>in medio tui, dicit Dominus. Et applicabuntur gentes multe ad
				<lb/>Dominum in die illa et erunt michi in populum, et habitabo in
			<lb/>medio tui".</p>
			<p><lb/>Cum dicat Salomon omnipotenti Deo: "Celum et celi celorum
				<lb/>te capere nequeunt", quid est quod dicitur: "Ecce ego venio
				<lb/>et habitabo in medio tui", nisi quia verus Deus est Filius qui per
				<lb/>misterium incarnationis dignatus est corporaliter habitare in populo
				<lb/>Iudeorum, presertim cum completum videamus quod sequitur: "Et
				<lb/>applicabuntur gentes multe ad Dominum in die illa et erunt michi
			<lb/>in populum, et habitabo in medio tui"?</p>
			<pb n="53"/>
			<p><lb/>"Ecce ego adducam servum meum Orientem. Quia ecce lapis,
				<lb/>quem dedi coram Ihesu: super lapidem unum septem oculi sunt;
				<lb/>ecce, ego celabo sculpturam eius, ait Dominus exercituum, et
			<lb/>auferam iniquitatem terre illius in die una".</p>
			<p><lb/>Ipse vir qui Oriens dictus est, lapis datus coram Ihesu sacerdote
				<lb/>magno intelligendus est, et ipse utique lapis de quo dicit
				<lb/>psalmista: "Lapidem, quem reprobaverunt edificantes, hic factus
				<lb/>est in capud anguli". Qui iccirco coram Ihesu datus esse
				<lb/>perhibetur, quia omnino vicinus erat adventus eius, et domus ipsa,
				<lb/>que tunc construebatur, illustranda erat presentia claritatis ipsius.
				<lb/>Septem vero oculi futuri erant super ipsum lapidem, quia septem
				<lb/>dona illa Spiritus requieverunt super eum, de quibus dicit Ysaias
				<lb/>propheta: "Et requiescet super eum spiritus Domini, spiritus sapientie"
			<lb/>et cetera.</p>
			<p><lb/>"Ecce vir, Oriens nomen eius, et subter eum orietur et edificabit
				<lb/>templum Domino. Et ipse extruet templum Domino et
				<lb/>ipse portabit gloriam et sedebit et dominabitur super solio suo, et
				<lb/>erit sacerdos super solio suo et consilium pacis erit inter illos duos,
				<lb/>et corone erunt eis qui sustinent eum, et Tobie et Iudaie et Hieu,
				<lb/>filio Sophonie, memoriale in templum Domini, et qui procul
			<lb/>sunt venient et edificabunt in templo Domini".</p>
			<pb n="54"/>
			<p><lb/>Quando verbum istud factum est Zacharie, Zorobabel iam
				<lb/>inceperat edificare templum Domini, et dictum est de eodem Zorobabel:
				<lb/>"Manus Zorobabel ceperunt edificare domum istam et manus
				<lb/>eius perficient eam". Quis igitur est iste vir cui nomen
				<lb/>est Oriens, qui promittitur edificare templum Domino, quique non
				<lb/>solum sicut rex verum etiam sicut sacerdos sedere promittitur super
				<lb/>solio suo, nisi is cui dicitur a Deo Patre: "Sede a dextris meis", et:
				<lb/>"Tu es sacerdos in eternum secundum ordinem Melchisedech"?
				<lb/>Utique et templum, quod edificare dictus est, non est templum materiale
				<lb/>sed spiritale, non de insensibilibus sed de vivis lapidibus.
				<lb/>Quod autem sequitur: "Et consilium pacis erit inter duos illos et
				<lb/>corone erunt eis qui sustinent eum", profecto indicat futuram pacem
				<lb/>inter duos populos, iudaicum videlicet et gentilem et coronandos
				<lb/>plurimos pro fide Christi. Verum quod Tobie et Iudaie et
				<lb/>Hieu, filio Sophonie memoriale in templo Domini esse dicit, idest
				<lb/>quod sui temporis nominavit personas, argamentum est contra vos, o
				<lb/>Iudei, qui non spiritus sectatores estis sed littere. Si enim secundum
				<lb/>litteram incedendum est, ostendite ubi completa sunt hec in
				<lb/>diebus nominatorum virorum. Si autem non omnia fuere completa
				<pb n="55"/>
				<lb/>in diebus eorum, discite in tribus viris designari tria genera
				<lb/>discipulorum Christi, hoc est apostolorum, evangelistarum et doctorum,
				<lb/>quorum doctrina et exemplo etiam qui procul erant a Domino
				<lb/>venerunt fide et operibus ad auctorem vite, ita ut ipsi quoque effecti
				<lb/>pastores et doctores haberent verbum vite ad edificationem
			<lb/>Ecclesie.</p>
			<p><lb/>"Exulta satis, filia Syon, iubila, filia Ierusalem; ecce Rex tuus
				<lb/>venit tibi iustus et salvator ipse pauper et ascendens super pullum
				<lb/>asine. Et disperdam quadrigam ex Effraym et equum de Ierusalem,
				<lb/>et dissipabitur arcus belli, et loquetur pacem gentibus, et
				<lb/>potestas eius a mari usque ad mare et a fluminibus usque ad finem
			<lb/>terre".</p>
			<p><lb/>Si sic venturus erat Christus pauper et humilis ut ascenderet
				<lb/>super pullum asine, quid est quod de eo dicit idem propheta: "Ecce
				<lb/>venit, dicit Dominus exercituum", et quis poterit cogitare diem
				<lb/>adventus eius aut quis stabit ad videndum eum, nisi quia primum
				<lb/>dictum est de adventu humilitatis, secundo de adventu glorie et
				<lb/>maiestatis? Ceterum quod dicit: "Loquetur pacem gentibus, et potestas
				<lb/>eius a mari usque ad mare", in primo eius adventu consummatum
			<lb/>est.</p>
			<p><lb/>"Ecce ego mitto angelum meum, et preparabit viam ante faciem
				<lb/>meam; et statim veniet ad templum sanctum suum Dominator,
				<lb/>quem vos queritis, et angelus testamenti, quem vos vultis. Ecce
				<lb/>venit, dicit Dominus exercituum, et quis poterit cogitare diem
			<lb/>adventus eius?".</p>
			<pb n="56"/>
			<p><lb/>Audite hoc, viri Iudei, et cognoscite angelum Domini esse agnum
				<lb/>illum de quo dicit Ysaias: "Emitte agnum, Domine, dominatorem
				<lb/>terre", uniusque eum perpendite dignitatis cum Deo Patre, quem
				<lb/>"negare non potestis Dominum esse templi, quandoquidem ad
				<lb/>templum sanctum suum venire promittitur, et saltim per hoc perpendite
				<lb/>eum districtum esse a cetera multitudine filiorum Adam et
				<lb/>angelorum Dei, quorum dies adventus sui homines vidisse leguntur,
				<lb/>cum diem adventus istius cogitare homines non sufficiant.
				<lb/>In omnibus his auctoritatibus, o Iudei, non tam laboravi ostendere
				<lb/>vobis eum esse Christum qui natus est de Virgine Maria, quam
				<lb/>esse Christum Deum et hominem secundum vaticinia prophetarum,
				<lb/>prestantem vitam mortuis secundum divinitatem, mortuum et
				<lb/>sepultum secundum humanitatem; nimirum quia et si ipsum qui
				<lb/>receptus est a nobis non creditis esse Christum, passionem tamen
				<lb/>Christi et mortem seu iam preteritam seu adhuc futuram, convicti
				<lb/>testimoniis tantorum prophetarum, Ysaie videlicet et Danielis, penitus
				<lb/>negare nequitis, quin immo et psalmiste qui ait in tipo eius;
				<lb/>"Dederunt in escam meam fel" et Zacharie qui dicit: "Plangent
				<lb/>eum quasi unigenitum et dolebunt super eum sicut doleri solet
				<lb/>in morte primogeniti". Denique et in tipo resurgentis dicit
				<lb/>in psalmo quintodecimo idem psalmista: "Non derelinques animam
				<lb/>meam in inferno, nec dabis sanctum tuum videre corruptionem".
				<lb/>Cum igitur multis et tam magnis auctoritatibus vera
				<lb/>esse probetur fides nostra in confessione trinitatis, vera in misterio
				<lb/>incarnati Verbi Dei, hoc iam solum restat videre utrum ipse fuerit
				<lb/>quem nos recepimus an alium secundum vos oporteat exspectare.
				<lb/>Quod autem ipse fuerit qui venturus erat, omitto testimonium Iohannis
				<pb n="57"/>
				<lb/>Baptiste, omitto testimonium operum que vos negatis; sufficiat
				<lb/>vel illud quod scriptum est in Daniele vestro: "Septuaginta
				<lb/>ebdomade adbreviate sunt super populum tuum et super urbem
				<lb/>sanctam tuam, ut consummetur prevaricatio, et finem accipiat peccatum,
				<lb/>et deleatur iniquitas, et adducatur iustitia sempiterna, et
				<lb/>impleatur visio et prophetia, et ungatur sanctus sanctorum".
				<lb/>Scimus autem quod ebdomade secundum legem dierum sunt tantummodo
				<lb/>vel annorum. Sunt autem septuaginta ebdomade dies dierum
				<lb/>quadringenti et nonaginta, ebdomade annorum totidem anni. Quod
				<lb/>si in fine quadringentorum et nonaginta annorum ungendus erat
				<lb/>sanctus sanctorum, et sicut ostenditur in sequentibus eiusdem loci
				<lb/>ipsemet, Christus Domini occidendus, videte quantus post hec
				<lb/>lapsus sit annorum numerus, et Christus quem queritis non apparet,
				<lb/>et saltim vel isto modo pertimescite ne inveniamini in societate illorum
				<lb/>qui dissipaturi sunt sanctuarium et civitatem cum duce venturo,
				<lb/>hoc est cum Antichristo, dicente angelo eidem Danieli in ultima
				<lb/>visionum suarum: "Filii prevaricatorum tuorum extollentur ut impleant
				<lb/>visionem, et corruent". Putantes enim se recipere
				<lb/>Christum suscipient Antichristum. Quod si dicitis iccirco: Non
				<lb/>credimus istum esse Christum quia non est in adventu eius consummata
				<lb/>prevaricatio, nec finem in eo accepit peccatum, nec adducta
				<lb/>est iustitia sempiterna, multo magis hoc dicendo prosternitis vosmet
				<lb/>ipsos prave interpretando Scripturas et ostendendo falsa et inania
				<lb/>verba omnium prophetarum. Si enim deceptus est propheta in
				<lb/>numero annorum, utique decipi potuit et in aliis que predixit. Quod
				<lb/>si de uno aliquo dubitare licet ne forte decipi potuisset, restat ut
				<lb/>de omnibus dubitemus, quia quis verius dixerit ignoramus, sicque
				<lb/>fit ut nos cum Patarenis hereticis totum vetus Testamentum, in
				<pb n="58"/>
				<lb/>quo radix est fidei, oporteat confutare, et quod promittit de reversione
				<lb/>Israel in fine temporum, totum sit ambiguitati obnoxium et
				<lb/>nichil sit certum de omnibus promissis que facta sunt nobis a prophetis,
				<pb n="59"/>
				<lb/>tam in hoc seculo quam in futuro. Sed absit ut vel unum
				<lb/>iota immutari queat ex omnibus que scripta sunt in autenticis libris;
				<lb/>absit ut vel minima eius particula falsitatis crimine denigretur! Nunc
				<lb/>igitur consummata est prevaricatio, quia finita est lex et servitus legis,
				<lb/>et data nobis libertas gratie et adoptio filiorum, dicente Apostolo
				<lb/>his qui sunt Christi: "Vos autem, fratres, non estis sub lege sed
				<lb/>sub gratia", ubi non est, inquit, lex nec prevaricatio, sed et
				<lb/>peccatum in adventu Christi finem veraciter accepit, non quidem
				<lb/>actuale peccatum, sed originale. Vultis scire quod ita sit? Audite
				<lb/>prophetam: "In tempore illo non dicetur: Patres comederunt uvas
				<lb/>acerbas, et dentes filiorum obstupescunt, sed qui comederit uvas
				<lb/>acerbas, obstupescent dentes illius". Porro iustitia sempiterna
				<lb/>illa est quam Dominus ostendit: "Qui credit, inquiens,
				<lb/>in me, etiam si mortuus fuerit, vivet; et omnis qui vivit et credit
				<lb/>in me, non morietur in eternum". Si ergo spiritaliter possetis
				<lb/>intelligere id quod spiritaliter dictum est, nulla vobis remaneret
				<lb/>dubietas, quin minus confiteremini nobiscum Christum dicentes:
				<lb/>"Benedictus qui venit in nomine Domini". Sed quid mirum
				<lb/>si non intelligitis qui credere non potestis? Quid mirum si non
				<lb/>capitis spiritalia verba, qui necdum purificati fonte baptismatis Spiritum
				<lb/>sanctum accepistis? Quid si voluit Dominus abscondere ad
				<lb/>horam faciem suam a vobis ob superbiam patrum vestrorum et
				<lb/>celare consilia sua a genere vestro sicut et aliquando a nobis, ut
				<lb/>discat omnis mundus subditus esse Deo? Vultis scire quod ita sit?
				<pb n="60"/>
				<lb/>Audite quid dixerit vobis super hoc egregius ille prophetarum
				<lb/>Ysaias, et sustinete adhuc parum increpationem Domini, donec
				<lb/>quiescat furor eius et reddat vobis gratiam quam promisit patribus
			<lb/>vestris.</p>
			<p><lb/>"Obstupescite, inquit, et admiramini, fluctuate et vacillate, inebriamini
				<lb/>et non a vino, movemini et non ebrietate. Quoniam
				<lb/>miscuit vobis Dominus spiritum soporis et claudet oculos vestros,
				<lb/>prophetas vestros et principes vestros, qui viderunt visiones, operiet.
				<lb/>Et erit vobis visio omnium sicut libri signati, quem cum
				<lb/>dederint scient litteras dicent: Lege istum, et respondebit: Non
				<lb/>possum, signatus est enim. Et dabitur liber nescienti litteras et
				<lb/>dicetur ei: Lege, et respondebit: Nescio litteras. Et dixit Dominus:
				<lb/>Eo quod appropinquat populus iste ore suo et labiis suis
				<lb/>glorificat me, cor autem eius longe est a me, et timuerunt me
				<lb/>mandato hominum et doctrinis; ideo ecce ego addam, ut admirationem
				<lb/>faciam populo huic miracolo grandi et stupendo; peribit
				<lb/>enim sapientia a sapientibus eius, et intellectus prudentium eius
				<lb/>abscondetur". Non autem ut confundam vos, o Iudei, testimonium
				<lb/>hoc Ysaie statui contra vos, sed ut ostendam vobis ex
				<lb/>indignatione Domini accidisse ut non possitis usque nunc intelligere
				<lb/>Scripturas, sicut et cetera mala que acciderunt vobis iuxta quod predixerunt
				<lb/>vobis sancti Dei prophete. Sed quare non potestis intelligere
				<lb/>Scripturas? Quia Spiritus sanctus, qui loquutus est in prophetis,
				<lb/>sicut ipse spiritus est, ita in eis spiritalem occultavit intellectum,
				<lb/>quem quidem carnales homines percipere nequirent; spiritales autem
				<pb n="61"/>
				<lb/>qui subtile habent ingenium absque difficultate sentirent. Alioquin
				<lb/>si carnalem et non spiritalem sequimur intellectum, quid faciemus
				<lb/>ubi tam contraria proferuntur ut quod alibi dicitur alibi
				<lb/>destruatur? Sed ne quis vestrum audeat negare quod dicimus, oportet
			<lb/>nos aliqua horum capitula huic opusculo annotare.</p>
			<p><lb/>Scriptum est, ut ipsi legitis, in libro psalmorum: "Ecce non
				<lb/>dormitabit neque dormiet qui custodit Israel". Et tamen in
				<lb/>eodem libro dicit idem psalmista: "Exurge, quare obdormis, Domine?
			<lb/>Exurge et ne repellas in finem".</p>
			<p><lb/>Aut igitur verum est quod dormitat aut verum est quod non
				<lb/>dormitat. Si autem verum est quod non dormitat, falsum est
				<lb/>quod dormitat qui non dormit, nisi spiritaliter accipietur.
				<lb/>Item scriptum est in Ysaia propheta: "Deus sempiternus Dominus,
				<lb/>qui creavit terminos terre, non deficiet neque laborabit;
				<lb/>nec est investigatio sapientie eius". Et tamen ex voce ipsius
				<lb/>Domini dictum est in eodem propheta: "Laboravi sustinens".
				<lb/>Et eidem Domino ex voce Ieremie propheta: "Dabis eis, Domine,
				<lb/>scutum cordis, laborem tuum". Et Malachias: "Laborare fecistis
			<lb/>Dominum in sermonibus vestris".</p>
			<p><lb/>Igitur et laborare dictus est is qui numquam laborat, et non
				<lb/>laborare is qui laborare describitur. Aut igitur aliud verum est,
				<lb/>aliud falsum, aut horum quidem unum simpliciter verum est, alterum
			<lb/>non simpliciter, sed cum intelligentia sua.</p>
			<p><lb/>Precepit etiam Moyses filiis suis Israel offerri sacrificia Domino
				<lb/>pro peccatis, et inter cetera iussit eis ut sacerdos statueret
				<pb n="62"/>
				<lb/>duos hircos in ostio tabernaculi coram Domino et eum, cuius sors
				<lb/>exiret, Domino offerret pro peccato; cuius autem in caprum emissarium,
				<lb/>statueret eum vivum coram Domino et funderet precem
				<lb/>super eum et emitteret illum in solitudinem, deinde offerret vitulum
				<lb/>pro peccato, et faceret cetera que ibi sunt per ordinem instituta
				<lb/>et ad ultimum imponeret utramque manum super capud viventis
				<lb/>hirci, confitereturque omnes iniquitates filiorum Israel et peccata
				<lb/>eorum, que imprecans capiti eius emitteret illum super hominem
				<lb/>qui paratus esset ire in desertum. Ubi et mox subditur:
				<lb/>"Cumque portaverit hircus omnes iniquitates eorum in terram solitariam
				<lb/>et dimissus fuerit in desertum, revertetur Aaron in tabernaculum
				<lb/>testimonii", et cetera. Dixit hoc, et in fine subiunxit.
				<lb/>"Eritque hoc vobis legiptimum sempiternum". Sic et in diebus
				<lb/>tabernaculorum, precepit septem diebus offerri sacrificia Domino
				<lb/>et ad ultimum subiunxit "Legiptimum sempiternum erit in generationibus
				<lb/>vestris". Si autem legiptimum, sempiternum est quod
				<lb/>precipitur de sacrificiis et holocaustis, quomodo David dicit: "Sacrificium
				<lb/>et holocaustum noluisti, aures autem perfecisti michi",
				<lb/>aut quare dicit Deus ipse qui precepit offerri sacrificia: "Audi,
				<lb/>Israel, et loquar et testificabor tibi, Deus Dominus tuas ego
				<lb/>sum, non in sacrificiis tuis arguam te, holocausta" et cetera que
				<lb/>sequuntur? Certe etenim frequens est in ore Moysi dicentis de
				<lb/>sacrificiis: "Offeretis hoc vel illud in odorem suavissimum Domino";
				<pb n="63"/>
				<lb/>et tamen David dicit: "Si voluisses sacrificium, dedissem
				<lb/>utique: holocaustis non delectaberis"; et Ysaias: "Quo michi
				<lb/>multitudinem victimarum vestrarum? dicit Dominus: plenus sum:
				<lb/>holocausta arietum et adipem pinguium et sanguinem vitulorun
				<lb/>et agnorum nolui"; et paulo post: "Neomenias et sabbatum et
				<lb/>festivitates alias non feram; iniqui sunt cetus vestri; kalendas
				<lb/>vestras et sollempnitates vestras odit anima mea, facta sunt michi
				<lb/>molesta, laboravi sustinens". Hinc et per Micheam dicitur:
				<lb/>"Quid dignum offeram Domino? Curvabo genua mea Deo excelso?
				<lb/>Nunquid offeram ei holocaustomata et vitulos anniculos, nunquid
				<lb/>placari potest Dominus in milibus arietum, aut in milibus hircorum
				<lb/>pinguium? Nunquid dabo primogenitum meum pro scelere
				<lb/>meo, fructum ventris mei pro peccato anime mee? Iudicabo tibi,
				<lb/>o homo, quid sit bonum et quid Dominus querat a te: utique facere
				<lb/>iudicium et diligere misericordiam et sollicitum ambulare cum
				<lb/>Deo tuo". Que cum ita se habeant, quero nunc a vobis, o
				<lb/>Iudei, cur imputata sunt vobis aut parentibus vestris peccata et
				<lb/>iniquitates vestre, si vere caper emissarius deferre ea poterat in
			<lb/>desertum?</p>
			<p><lb/>Aut si vere, sicut dicit ad litteram Moyses, hostiis sacrificiorum
				<lb/>dimittebantur peccata, quero cur is qui precepit offerri sacrificia
				<lb/>per ora tantorum prophetarum se ea amplius nolle dicit, aut
				<lb/>cur dicat David non delectare Dominum quod testatus est Moyses
				<lb/>esse omnipotenti Deo in suavem odorem? Rursum, si neomenie et
				<lb/>sabbata et alie festivitates vestre eternam vobis poterant impetrare
				<lb/>salutem, quero cur se dicit Dominus nolle amplius ferre ea aut cur
				<lb/>ea dicit odisse animam suam? Quod si dicitis: Hoc dicit Dominus
				<lb/>propter peccata que faciebant patres nostri et quia non faciebant
				<lb/>misericordiam et iudicium et non erant solliciti ambulare cum Deo
				<lb/>suo, et nos fatemur: Hoc si feceritis, vivetis, etiam si non observaveritis
				<lb/>secundum litteram illa exteriora que tantopere vobis facienda
				<pb n="64"/>
				<lb/>mandavit, quia ipse Dominus, qui vobis illa mandavit observanda
				<lb/>per Moysen, ipse dicit nunc per prophetas nolle se huiusmodi
				<lb/>sacrificia, et odire sabbata et alias sollempnitates vestras. Aut si
				<lb/>dicitis: Non hoc dixit Dominus reprobando mandata Moysi, immo
				<lb/>sua - ipso enim iubente preceperat illa Moyses -, sed in ira furoris
				<lb/>sui loquutus est tamquam si diceret iratus pater filio suo: Nolo amplius
				<lb/>ministerium et servitium tuum, quia non servasti precepta mea,
				<lb/>talem et tam frivolum intellectum destruunt sequentia prophete
				<lb/>verba, cum subditur: "Lavamini, mundi estote, auferte malum
				<lb/>cogitationum vestrarum ab oculis meis, quiescite agere perverse,
				<lb/>discite benefacere, querite iudicium, subvenite oppresso, iudicate
				<lb/>pupillo, defendite viduam et venite, arguite me, dicit Dominus. Si
				<lb/>fuerint peccata vestra ut coccinum, quasi nix dealbabuntur, et si
				<lb/>fuerint rubra quasi vermiculus, velud lana alba erunt". Ecce
				<lb/>destruxit illa ut statueret ista; illa ostendit vacua, ut ista fertilia
				<lb/>demonstraret. Non igitur in ira sua recusavit ea, sed reprobavit
				<lb/>illa quasi puerilia et ostendit que perfectis et viris pro tempore
			<lb/>convenirent.</p>
			<p><lb/>Vultis scire quod ita sit? Audite Ieremiam id ipsum apertius
				<lb/>asserentem: "Ecce venient dies, dicit Dominus, et feriam domui
				<lb/>Israel et domui Iuda fedus novum, non secundum pactum, quod
				<lb/>pepigi cum patribus vestris in die qua apprehendi manum eorum
				<lb/>ut educerem eos de terra Egipti, pactum quod irritum fecerunt,
				<lb/>et ego dominatus sum eorum, dicit Dominus, sed hoc erit pactum,
				<lb/>quod feriam cum domo Israel post dies illos, dicit Dominus; dabo
				<lb/>legem meam in visceribus eorum et in corde eorum scribam
				<lb/>eam". Quod si dicitis: Quare dedit Dominus patribus nostris
				<lb/>precepta que non erant perpetue observanda?, dico quod ad duritiam
				<lb/>cordis eorum. Vultis scire quod ita sit? Audite non me sed prophetam
				<lb/>vestrum: cum enim reduceret Dominus ad memoriam prevaricationes
				<lb/>filiorum Israel, qui egressi sunt de Egipto, per Iezechielem
				<pb n="65"/>
				<lb/>prophetam, quomodo scilicet preceperit eis ut ambularent in
				<lb/>mandatis suis et ipsi contempserunt eum et quomodo voluerit eos
				<lb/>disperdere in deserto et pepercerit eis propter nomen suum, adiecit
				<lb/>et ait: "Dixi autem ad filios eorum in solitudine: In preceptis patrum
				<lb/>vestrorum nolite incedere, nec iudicia eorum custodiatis,
				<lb/>nec idolis eorum polluamini: ego Dominus Deus vester. In
				<lb/>preceptis meis ambulate et iudicia mea custodite et facite ea et
				<lb/>sabbata mea sanctificate, ut sit signum inter me et vos et sciatis
				<lb/>quia ego sum Dominus Deus vester. Et exacerbaverunt me,
				<lb/>inquit, filii eorum et in preceptis meis non ambulaverunt et iudicia
				<lb/>mea non custodierunt ut facerent ea que cum fecerit homo vivet
				<lb/>in eis, et sabbata mea violaverunt. Et comminatus sum, ait, ut
				<lb/>effunderem furorem meum super eos et averti manum meam et feci
				<lb/>propter nomen meum ut non violaretur coram gentibus de quibus
				<lb/>eieci eos in oculis eorum". Cumque iterato id diceret,
				<lb/>adiecit et ait: "Ergo et ego dedi eis precepta non bona et iudicia
				<lb/>in quibus non vivent, et pollui eos in muneribus suis, cum offerrent
				<lb/>omne quod aperit vulvam propter delicta sua". Heia nunc
				<lb/>dicite, o Iudei, cur dederit Dominus patribus vestris precepta non
				<lb/>bona et iudicia in quibus non viverent, nisi ad duritiam cordis eorum,
				<lb/>ut videlicet quia nolebant portare precepta vite, illa scilicet que
				<lb/>data sunt fidelibus in adventu Christi, saltim talia reciperent observanda,
				<lb/>que essent in figura preceptorum spiritalium exhibentium
				<lb/>vitam, de quibus dicitur in Evangelio: "Nisi abundaverit iustitia
				<pb n="66"/>
				<lb/>vestra plus quam scribarum et fariseorum non intrabitis in regno
			<lb/>celorum"?</p>
			<p><lb/>Sed iam nunc videamus que sint illa precepta que non sunt
				<lb/>bona simpliciter eo quod observatoribus suis non exhibeant vitam,
				<lb/>et que sint illa precepta bona quibus acquiritur vita eterna. Sacrificare
				<lb/>Domino vitulos et arietes, hircos, agnos, capras et his similia,
				<lb/>etsi aliquando fuit licitum, iam non licet, quia non fuit hoc preceptum
				<lb/>datum ad vitam, sed ut per istud perveniretur ad illud sacrificium
				<lb/>quod est ad vitam; et ideo non simpliciter bonum fuit, quia non
				<lb/>ad vitam, sed tantum pro tempore utile, quia datum fuit in signum
				<lb/>illius sacrificii quod est ad vitam. Et quod est illud? "Sacrificium
				<lb/>Deo spiritus contribulatus: cor contritum et humiliatum Deus non
				<lb/>despiciet"; et illud: "Offeremus Domino vitulos labiorum nostrorum".
				<lb/>Hoc autem sacrificium quale sit, ostendit ipse Dominus
				<lb/>per psalmistam cum dicit: "Sacrificium laudis honorificabit me et
			<lb/>illic iter quo ostendam illi salutare Dei".</p>
			<p><lb/>Rursum circumcidere preputium carnis non fuit preceptum ad
				<lb/>salutem, sed quod esset in signum illius circumcisionis que est ad
				<lb/>salutem, de qua dicitur per Moysen: "Circumcidite preputium cordis
				<lb/>vestris", sane quod ad hanc circumcisionem non potuerit
				<lb/>venire genus humanum usque ad adventum illius qui scripsit legem
				<lb/>suam in cordibus electorum suorum. Non quidem atramento, sed
				<pb n="67"/>
				<lb/>spiritu Dei vivi testatur ipse Moyses, de quo ipsi confiditis; etenim
				<lb/>cum prediceret per eum Dominus patribus vestris mala que
				<lb/>ventura erant super vos in novissimo tempore, ait inter cetera: "Affligentur
				<lb/>filii Israel donec confiteantur iniquitates suas et malorum
				<lb/>suorum recordentur quibus prevaricati sunt in me, et ambulaverunt
				<lb/>ex adverso michi. Ambulabo igitur et ego contra eos et inducam
				<lb/>illos in terram hostilem, donec erubescat incircumcisa mens eorum;
				<lb/>tunc orabunt pro peccatis suis. Et recordabor federis mei quod
				<lb/>pepigi cum Iacob, Ysaac et Abraam". Igitur testis est ipse Deus,
				<lb/>qui dedit patribus vestris carnalem circumcisionem, quod tam diu
				<lb/>dimissurus est vos in dispersionem, quam diu non erubescit incircumcisa
				<lb/>mens vestra, ut oretis pro peccatis vestris et confiteamini peccata
				<lb/>vestra. Itaque etsi circumcisi carne, mente tamen incircumcisi
				<lb/>estis, o Iudei, quam diu videlicet littere corticem observare nitimini,
				<lb/>dicente propheta: "Omnes gentes habent preputium, omnis autem
			<lb/>domus Israel incircumcisi sunt corde".</p>
			<p><lb/>Sabbatum quoque custodire ab opere manuum cotidiano non
				<lb/>fuit preceptum ad salutem, sed magis ad iram, quia cum inhibeat
				<lb/>in eo faciendum omne opus et cum rursum scriptum sit: "Maledictus
				<lb/>qui non permanet in omnibus mandatis legis", restat
				<lb/>ut maledictus sit et prevaricator qui solvit die sabbati asinum et
				<lb/>ducit ad aquam, qui ponit potum in scipho aut cibum in parapside,
				<lb/>ut manducet, qui accipit vel deponit vestem seu calciamentum, qui
				<pb n="68"/>
				<lb/>omnino quippiam operis fecerit, in eo dicente Domino. "Nichil
				<lb/>ergo operis facietis in eo". Sane spiritale sabbatum, quod est
				<lb/>in spiritu, nulla debet ex quo incipit interpolatione fuscari, nullo
				<lb/>servili opere peccati criminalis denigratione fedari. Sicut enim nunquam
				<lb/>habet sabbatum qui, dominante sibi peccato, opere implicatur
				<lb/>servili, ita perpetuum habet sabbatum qui, liberatus servitute criminis,
				<lb/>operibus iustitie indesinenter insistit. Quia igitur ad duritiam
				<lb/>cordis eorum dedit Deus patribus vestris precepta non bona
				<lb/>et iudicia in quibus non viverent, merito promittit Deus fedus novum,
				<lb/>quod esset dissimile a veteri pacto, quandoquidem illud datum est
				<lb/>ad figuram, istud ad veritatem, illud scriptum est in tabulis lapideis
				<lb/>et pellibus mortuorum animalium, istud in tabulis cordis carnalibus,
			<lb/>non, ut dixi, atramento, sed spiritu Dei vivi.</p>
			<p><lb/>Oportet vos igitur, o Iudei, redire ad cor et audire nobiscum
				<lb/>apostolum Paulum, hominem scilicet de gente vestra progenitum,
				<lb/>sed a cecitate gentis vestre misericorditer liberatum, nobis pariter
				<lb/>ac vobis dicentem: "Littera occidit, spiritus autem vivificat".
				<lb/>Debet autem vos vel absurditas ipsa littere ad hoc ipsum movere
				<lb/>et que multum obesset fidei dissonantia Scripturarum. Nam quid
				<lb/>absurdius esse potest si textum ipsum littere pueriliter pensamus,
				<lb/>quam quod filie Loth, que egresse cum patre de Segor ascenderunt
				<lb/>in montem et manserunt in spelunca, putasse traduntur deletum
				<lb/>esse in subversione Sodomorum totum genus humanum, cum constet
				<lb/>ipsam Segor remansisse intactam? Sed etsi totum genus
				<pb n="69"/>
				<lb/>humanum putabant exterminatum, unde panem et vinum et cetera
				<lb/>corpori necessaria habere poterant ut, amore servande prolis, patrem
				<lb/>inebriarent? Quid absurdius esse potest quam quod Scriptura
				<lb/>Abraam centenarium genuisse sub admiratione commemorat et non
				<lb/>eum admiratur genuisse plures filios cum iam ferme centum et
				<lb/>triginta sive quadraginta esset annorum? Quid absurdius esse potest
				<lb/>quam quod Abraam, cum iret ad prelium, dinumerasse discribitur
				<lb/>trecentos vernaculos domus sue expeditos ad pugnam, et qui dives
				<lb/>erat valde in possessione auri et argenti non potuerit aut voluerit
				<lb/>dare puerum cum asino filio suo Hismaeli et Agar matris eius, sed
				<lb/>imponens utrem aque super scapulas suas emisit eam velud exulem
				<lb/>cum filio in deserto? Aut si dicitis quod ira fecit hoc Abraam eo
				<lb/>quod contristaretur super filio suo, consequens videretur si non audiendam
				<lb/>vocem coniugis Dominus precepisset. Sed ad maiora
			<lb/>transeamus.</p>
			<p><lb/>Benedicens Ysaac Iacob filio suo ait: "Incurventur ante te
				<lb/>filii matris tue", et quidem Iacob, paterna benedictione firmatus,
				<lb/>audivit Dominum dicentem sibi: "In semine tuo benedicentur omnes
				<lb/>gentes"; sed si littere ipsius promissionem exspectas, frustraris
				<lb/>penitus spem promissi, quia nequaquam Esau incurvatus est ante
				<pb n="70"/>
				<lb/>Iacob, sed potius Iacob cum filiis ante Esau fratrem suum. Quod
				<lb/>ergo ad litteram non fuit completum, necesse erat omnino consummari
				<lb/>in spiritu, ut non videatur deceptus esse spiritus qui loquebatur
				<lb/>in Ysaac. Sed et quid dixerimus de Ioseph qui se a sole, luna
				<lb/>et stellis undecim adorari conspexit, et quod Iacob interpretatus
				<lb/>dixerit: "Num ego et mater tua et fratres tui adorabimus te super
				<lb/>terram?". Nonne mater sua mortua erat? Et si materteram
				<lb/>pro matre accipiendam dicitis, scitis ipsi quod Lia non est numerata
				<lb/>inter eos qui descenderunt cum Iacob in Egiptum, et cum ipsa Lia
				<lb/>cum Sara et Rebecca in sepulcro Abrae et Ysaac referatur sepulta,
				<lb/>multaque ostendatur Iacob obtinuisse prece a Ioseph ut ibi eam
				<lb/>faceret sepeliri, eo necesse est hanc adorationem matris accipiendam
				<lb/>esse in spiritu, quo nulla ratione iuxta litteram liquet esse completam.
				<lb/>/*
				<lb/>Sed et quale esse dicemus, o Iudei, quod se promisit Deus
				<lb/>illos filios Israel introducturum in terram promissionis, qui egressi
				<lb/>sunt de Egipto, quorum prius gemitum et clamorem audivit,
				<lb/>et tamen omnes ipsi preter duos viros prostrati sunt in deserto,
				<pb n="71"/>
				<lb/>et repugnante illorum iniquitate promissis Dei prius defecerunt in
				<lb/>via quam obtinerent promissa? Quod si dicitis: Non est irrita promissio
				<lb/>Dei, quia filii eorum meruerunt obtinere quod patres non
				<lb/>fuerunt digni, quod verum est, nec in eo est utique irritata promissio,
				<lb/>quod dicit propheta de diebus Christi: "In diebus illis salvabitur
				<lb/>Iuda et Israel habitabit confidenter", quia et nunc habituros
				<lb/>scimus filios circa finem quod obtinere patres non fuerunt digni;
				<lb/>ut enim illi induraverunt corda sua ut non mererentur intrare in
				<lb/>terram promissionis, et tamen filii intraverunt, ita et post illud
				<lb/>tempus
				<lb/>usque ad presens clamat vobis Scriptura divina: "Hodie, si vocem
				<lb/>eius audieritis, nolite obdurare corda vestra sicut in exacerbatione,
				<lb/>secundum diem temptationis in deserto", et tamen,
				<lb/>sicut accidit tunc, ita et nunc nimirum quia et patres usque ad presens
				<lb/>vidimus induratos et filios intraturos in requiem Domini docet
			<lb/>manifeste pagina utriusque Testamenti.</p>
			<p><lb/>Quid dicam de David cui promittit Dominus filios sedere super
				<lb/>sedem suam usque in eternum dicens: "Si peccaverint filii tui
				<lb/>in me, non auferam misericordiam meam ab eis, sicut abstuli a
				<lb/>Saul, quem amovi a facie mea, et fidelis erit domus tua et regnum
				<lb/>tuum usque in eternum ante faciem meam et thronus tuus erit
			<lb/>firmus iugiter?".</p>
			<pb n="72"/>
			<p><lb/>Sed dicite, queso, nunc, dicite, o Iudei: Quot anni et quot tempora
				<lb/>evoluta sunt ex quo civitas Ierusalem, que fuit sedes regni
				<lb/>David, non habuit sedentem super solium ipsius David de semine
				<lb/>eius et quemadmodum veram dixerimus promissionem Dei, si non
				<lb/>secundum spiritum sed secundum litteram ambulamus? Quod si
				<lb/>hoc nulla ratione colorare potestis, desinite sperare promissa Dei
				<lb/>secundum litteram esse complenda, ut videlicet credatis convertendum
				<lb/>secundum litteram Libanum in Chermel, aut colles fluere
				<lb/>lac et mel, aut habitare lupum cum agno, leonem, pardum, vitulum
				<lb/>et ursum morari simul, aut omnia ligna silvarum plaudere
				<lb/>manibus, aut lunam lucere sicut solem, et solem septempliciter,
				<lb/>aut congregandos omnes filios Israel in illa terrestri Ierusalem que
				<lb/>contaminatur a gentibus, aut vivere in ea longo tempore ut
				<lb/>secundum dies ligni longa sit ibi vita vestra, et mille talia, quia
				<pb n="73"/>
				<lb/>qui paravit regnum celi ordinibus angelorum et locavit in paradiso
				<lb/>Adam et Evam, pro minimo est dare populo suo terram aridam et
				<lb/>inaquosam, cum sint multe provincie mundi longe meliores et fertiliores
				<lb/>pre ipsa; sed revera promisit Deus fidelibus civitatem suam,
				<lb/>non utique civitatem illam que ut sepe sepius polluta est sordibus
				<lb/>et
				<lb/>cruore, sed illam que sursum est Ierusalem, de qua in spiritu dicit
				<lb/>David: "Beati qui habitant in domo tua, Domine: in secula seculorum
				<lb/>laudabunt te", et rursum: "Gloriosa dicta sunt de te
				<lb/>civitas Dei". Alioquin cum infinitum esse testetur Scriptura
				<lb/>numerum electorum, qua ratione capiet templum illud quod est
				<lb/>in Ierusalem tam innumerabilem multitudinem beatorum? Sic et
				<lb/>regem Christum promittit Scriptura regnaturum super sedem David,
				<lb/>et tamen in sede David regnum accipimus electorum et
				<lb/>utique illud regnum de quo dicit angelus Danieli: "Regnum quod
				<lb/>est subter omne celum dabitur populo sanctorum Altissimi".
				<lb/>Sic et ipsum Christum filium esse asserit Abrae et David, ac si
				<lb/>non esset filius omnipotentis Dei, sed tantum filius Abrae et David.
				<lb/>Qualis esset hec commutatio ut Deus ipse, qui conqueritur Samueli
				<lb/>de populo Israel quod petierit dari sibi regem, cum Dominus
				<lb/>ipse regnaverit super eum, nequaquam Filio suo sed ei qui esset a
				<lb/>sua natura alienus concederet regnum suum usque in eternum,
				<lb/>maxime cum ex aliis locis Scripturarum Deus ipse in populo suo
				<lb/>regnaturus esse monstretur? Et rursum: si filii David per successionem
				<pb n="74"/>
				<lb/>usque in eternum sedere super sedem suam generaliter promittuntur,
				<lb/>quomodo id specialiter promittitur uni Christo? Aut
				<lb/>si usque ad Christum regem accipienda est filiorum successio, et
				<lb/>ipse ad extremum regnaturus est in regno David et sessurus super
				<lb/>sedem suam usque in eternum iuxta illud patriarche Iacob: "Non
				<lb/>auferetur sceptrum de Iuda et dux de femore eius donec veniat
				<lb/>qui mittendus est et ipse erit exspectatio gentium", quomodo
				<lb/>dicit Iezechiel propheta coniungendas esse in fine seculi tribus Israel
				<lb/>cum tribu Iuda ut sint in unum populum et unum regnum et servum
				<lb/>Domini David esse solum regem super eos usque in eternum?
				<lb/>Verum hec ut sciatis, o Iudei, quanta sit contrarietas et absurditas
				<lb/>in Scripturis, si non secundum spiritum sed secundum litteram ambulamus,
				<lb/>quandoquidem credere necesse sit immutabilis propositi esse
				<lb/>Dominum et tamen ob mutabilitatem creature videatur esse mutabilis,
				<lb/>ita ut quod alibi dicitur alibi destruatur. Ecce enim qui constituit
				<lb/>per Moysen antiqua illa precepta ipse est qui dicit per Ysaiam
				<lb/>prophetam: "Ne memineritis priorum et antiqua ne intueamini.
				<lb/>Ecce ego facio nova et nunc orientur", et iterum: "Ecce ego
				<lb/>creo celos novos et terram nova et non erunt priora in memoria
				<lb/>et non ascendent super cor". Queritis, o Iudei, que sit ista
				<lb/>terra nova? Ipsa est spiritalis Ierusalem, ipsa est terra promissionis
				<pb n="75"/>
				<lb/>quam vobis spiritaliter annuntiamus, in qua et spiritale sabbatum et
				<lb/>spiritales hostie et spiritalis circumcisio et spiritalia festa constituta
				<lb/>sunt, ita ut qui ista perpendit, illa mox despiciat et contempnat
				<lb/>et veluti nullam causam habentia rationis cogatur tradere oblivioni,
				<lb/>presertim cum contraria de his et illis proferat quam multa Scriptura,
				<lb/>si tamen quod ibi dicitur secundum litteram et non secundum spiritum
				<lb/>intelligitur. Nam quod maius contrarium esse potest quam
				<lb/>quod dicit is qui novit omnia ante quam fiant: "Penitet me fecisse
				<lb/>hominem" et "Penitet me constituisse Saulem regem", maxime
				<lb/>cum e contrario dicat Samuel: "Porro triumphator in Israel
				<lb/>non parcet et penitudine non flectetur, neque enim homo est ut
				<lb/>agat penitentiam"? Porro in eodem Samuelis volumine ostenditur
				<lb/>aperte Deus immutasse sententiam et utique quam se promiserat
				<lb/>servare in eternum; sic enim ait ad Hely de Sylo per virum
				<lb/>quem misit ad illum: "Loquens loquutus sum ut domus tua et
				<lb/>domus patris tui ministraret in conspectu meo usque in eternum;
				<lb/>nunc autem absit hoc a me, sed quicumque glorificabit me, glorificabo
				<lb/>ego eum; qui autem contempnunt me erunt ignobiles".
				<lb/>Certe qui dicit istud, ille est qui dedit mandatum circumcisionis et
				<lb/>sabbati, et tamen aliquid in hoc loco sese statuisse testatur ut maneret
				<pb n="76"/>
				<lb/>in eternum, quod se, ut iam dixi, retractasse innuit cum dicit: "Nunc
				<lb/>autem absit hoc a me"; quod si istud, quia sic placuit, voluit, qui
				<lb/>verax est, immutare ut melius statueret decretum, quid si alia et
				<lb/>alia immutare voluit, ut puerilibus pro tempore mandatis precepta
				<lb/>succederent digniora? Igitur quod translatio facta est et sacerdotii
				<lb/>et tabernaculi et regni, et maxime quod Samuel, qui non erat de
				<lb/>tribu levitica, contra preceptum Moysi obtulit Domino sacrificium,
				<lb/>signum erat future translationis, que facta est in adventu
				<lb/>Messie, de sacerdotio et sanctuario et templo ad populum qui vocatur
				<lb/>gentilis, ut interim, dum vos, Iudei, maneretis in dispersione
				<lb/>pro peccatis vestris, Gentiles, qui ob culpam protoplastorum per tot
				<lb/>generationes seculorum passi erant longum exilium, gustarent prius
				<lb/>vobis exhibita misericorditer dona Dei, maxime ut complerentur
				<lb/>Scripture prophetarum et non blasphemaretur amplius Dei nomen
				<lb/>in gentibus, qui videbatur quasi crudelis tante multitudinis adversari
				<lb/>saluti; ut autem sciatis quod et nobis Gentilibus, quos in ira furoris
				<lb/>sui expulisse Dominus visus est, cum essemus et nos de semine
				<lb/>benedicti Iaphet sicut et vos de semine benedicti Sem, reposita
				<lb/>esset misericordia summi Dei, et utique in semine Abrae, quod est
				<lb/>Christus, oportet nos hoc ipsum ostendere de vestrarum oraculis
				<lb/>Scripturarum. Neque enim tristari debetis super salute nostra
				<lb/>cum nos desideremus et vestram, tamquam misericordiam consecuti,
				<pb n="77"/>
				<lb/>ut simus ambo pariter in Christo nostro et vestro unum
				<lb/>sacerdotium et unum regnum, sed gaudere quia et vobis sicut et
				<lb/>nobis reposita est in Domino spes salutis, si tamen, audita voce Domini,
				<lb/>non vultis usque in finem obdurare corda vestra; oportet autem
				<lb/>nos prius ostendere quomodo reposita fuerit gentibus spes salutis,
				<lb/>quando erant sine lege et prophetis, sine fide veri Dei et confessione
				<lb/>salutis, deinde quemadmodum reposita sit et vobis, ut et vos simul
				<lb/>nobiscum et nos vobiscum gaudeamus in uberibus consolationis
			<lb/>ipsius.</p>
			<p><lb/>Loquens Deus onnipotens ad Abraam patrem vestrum, inter
				<lb/>cetera magnalia que promisit ei, "Possidebit", inquit, "semen tuum
				<lb/>portas inimicorum tuorum, et benedicentur in semine tuo omnes gentes
				<lb/>terre". Ecce, in semine Abrae benedictio est gentibus repromissa,
				<lb/>que tamen benedictio sine fide que est in uno Deo non posset
				<lb/>hereditari. Unde aperte liquet quod tunc in semine Abrae benedictio
				<lb/>gentibus data est, cum credentes in illum Deum, in quem credidit
				<lb/>Abraam, receperunt in capud structure sue lapidem quem
				<lb/>reprobaverunt edificantes, hoc est: "benedictus qui venit in nomine
				<lb/>Domini". At ne parva aut infirma videatur esse promissio,
				<lb/>dictum est hoc ipsum ad Ysaac, replicatum est itidem ad Iacob: ad
				<lb/>Ysaac: "Tibi", inquit, "et posteris tuis dabo universas regiones has,
				<lb/>et benedicentur in semine tuo omnes gentes terre, eo quod obedierit
				<lb/>Abraam voci mee"; ad Iacob: "Dilataberis ad occidentem et
				<lb/>orientem et septentrionem et meridiem, et benedicentur in te et
				<lb/>in semine tuo cuncte tribus terre". Sed quare dicit Scriptura
				<lb/>Iacob: "In te et in semine tuo", nisi quod ex tunc iam ceperant
				<lb/>gentes occultam saltim hereditare benedictionem, quando ancille,
				<lb/>que non erant ex illo semine, iuncte sunt matrimonio Iacob, et
				<pb n="78"/>
				<lb/>exinde filiis suis unicuique iuncta est uxor de populo gentili, presertim
				<lb/>cum non adessent femine que de illo genere caperentur uxores, ita
				<lb/>ut non possitis negare vos quoque, o Iudei, ex parte feminarum
				<lb/>adherentium semini Abrae de gentili quoque populo descendisse Messiam?
				<lb/>Verum hoc quomodolibet; ceterum quod magna illa benedictio
				<lb/>reposita esset in Christo, testatur idem Iacob, qui benedicens
				<lb/>inter ceteros fratres Iudam filium suum, ait: "Non auferetur
				<lb/>sceptrum de Iuda et dux de femore eius, donec veniat qui mittendus
				<lb/>est; et ipse erit exspectatio gentium". Queritis quis sit
				<lb/>iste qui mittendus erat? Ille de quo dicit Moyses: "Obsecro,
				<lb/>Domine, mitte quem missurus es"; ille de quo dicit Malachias
				<lb/>propheta: "Statim veniet ad templum sanctum suum Dominator
				<lb/>quem vos queritis et angelus testamenti quem vos vultis"; ille
				<lb/>de quo dicitur in psalmo: "Et benedicentur in illo omnes tribus
				<lb/>terre, omnes gentes magnificabunt eum", et ex voce Patris
				<lb/>eidem Filio: "Postula a me et dabo tibi gentes hereditatem tuam,
				<lb/>et possessionem tuam terminos terre" et in alio loco de confessione
				<lb/>et fide gentium: "Omnes gentes plaudite manibus, iubilate
				<lb/>Deo in voce exultationis"; et iterum: "Confiteantur tibi
				<lb/>populi, Deus, confiteantur tibi populi omnes. Letentur et exultent
				<lb/>gentes, quoniam iudicas populos in equitate et gentes in terra
				<lb/>dirigis"; et rursum: "Laudate Dominum omnes gentes, laudate
				<lb/>eum omnes populi"; et Ysaias propheta: "Gentium populus
				<lb/>qui ambulabat in tenebris vidit lucem magnam, habitalitibus in regione
				<pb n="79"/>
				<lb/>umbre mortis lux orta est eis", et in eo loco ubi dicit idem propheta
				<lb/>de Christo: "Ecce servus meus, suscipiam eum", quibusdam
				<lb/>interpositis, adiecit et ait: "Non erit tristis neque turbulentus donec
				<lb/>ponat in terra iudicium; et legem eius insule exspectabunt"; et
				<lb/>in sequentibus ipsius libri: "Ecce dedi te in lucem gentium ut sis
				<lb/>salus mea usque in extremum terre"; et iterum: "Lex a me
				<lb/>exiet et iudicium meum in lucem populorum requiescet"; et
				<lb/>infra: "Me insule exspectabunt et brachium meum sustinebunt";
				<lb/>et rursum: "Paravit Dominus brachium sanctum suum in oculis
				<lb/>omnium gentium, et videbunt omnes fines terre salutare Dei
				<lb/>nostri"; et in eo loco ubi dicit per eum Dominus: "Ecce facio
				<lb/>nova, et tunc orientur; ponam, inquit, in deserto viam et in invio
				<lb/>flumina. Glorificabit me bestia agri, dracones et structiones, quia
				<lb/>dedi in deserto aquas et flumina in invio, ut darem potum populo
				<lb/>meo electo meo. Populum istum formavi michi, laudem meam
				<lb/>narrabit"; et ut hoc de populo gentili dictum intelligatur, dicit
				<lb/>alibi idem propheta: "Ecce Deus noster ultionem adducet retributionis:
				<lb/>Deus ipse veniet et salvabit nos. Tunc aperientur oculi
				<lb/>cecorum, et aures surdorum patebunt; tunc saliet sicut cervus
				<lb/>claudus, et aperta erit lingua mutorum; quia scisse sunt in deserto
				<lb/>aque et torrentes in solitudine. Et que erat arida erit in
				<lb/>stagnum et sitiens in fontes aquarum. In cubilibus, in quibus
				<lb/>prius dracones habitabant, orietur viror calami et iunci". Si
				<lb/>autem dicitis, o Iudei, non fuisse Christum Ihesum filium Marie,
				<lb/>quia non salvat filios Israel iuxta promissum, dicimus: Quod non
				<lb/>fecit tunc faciet adhuc in fine, cum consummati fuerint anni captivitatis
				<lb/>vestre, designati in quadraginta diebus quibus iacuit propheta
				<lb/>super latus suum dextrum, sed tamen et tunc salvabit aliquos
				<pb n="80"/>
				<lb/>sicut dicit Ysaias propheta: "Si fuerit numerus Israel sicut
				<lb/>harena maris, reliquie salve fient", et rursum: "Quomodo si
				<lb/>inveniatur granum in botro et dicatur: Ne dissipes illud, quoniam
				<lb/>benedictio est, sic faciam propter servos meos, ut non disperdam
				<lb/>totum". Si autem dicitis: Qui sunt ceci et claudi qui curati
				<lb/>sunt? Dicimus quia hi sunt Gentiles qui ambulabant in tenebris et
				<lb/>nesciebant Deum verum, sed erant quasi bestie silvestres, nescientes
				<lb/>ad dexteram vel sinistram, manentes absque eo qui rigat prata cordium
				<lb/>fonte sapientie et scientie sue. Quod si adhuc nitimini adversari
				<lb/>intellectui spiritali, nolentes intelligere spiritalem sed tantum
				<lb/>corpoream cecitatem, nunquid patres vestri corporaliter surdi erant
				<lb/>et ceci, quibus dicitur: "Surdi audite et ceci intuemini ad videndum",
				<lb/>aut populus vester corporaliter cecus erat, de quo dicitur:
				<lb/>"Quis cecus, nisi servus meus"? Denique ut spiritalis cecitas aperte
				<lb/>intelligeretur, adiecit et ait: "Qui vides multa, nonne custodies?
				<lb/>Qui
				<lb/>apertas habes aures, nonne audies?". Verum hoc pro spiritali
				<lb/>intellectu; ceterum quia de gentili populo quod et ipsi reposita
				<lb/>esset spes salutis sermo erat, sequentia que occurrunt et que sponte
				<lb/>se ingerunt percurramus. Cum diceret Dominus Ierusalem per
				<lb/>eundem prophetam: "Affer filios meos de longinquo et filias meas
				<lb/>ab extremis terre", adiecit et ait: "Et omnem, qui invocat nomen
				<lb/>meum, in gloriam meam creavi eum, formavi eum et feci eum";
				<lb/>et infra: "Deus iustus et salvans non est preter me. Convertimini
				<lb/>ad me et salvi eritis, omnes fines terre", et paulo post: "In memetipso
				<lb/>iuravi; egredietur de ore meo iustitie verbum et non revertetur;
				<lb/>quia michi curvabitur omne genu, et confitebitur omnis
				<pb n="81"/>
				<lb/>lingua"; et rursum: "Quesierunt me qui ante non interrogabant,
				<lb/>invenerunt qui non quesierunt me. Dixi: Ecce ego, ecce ego
				<lb/>ad gentem, que non invocabat nomen meum". Quis est autem
				<lb/>qui hoc dicit nisi ille de quo dicit idem propheta: "Iste asperget
				<lb/>gentes multas, super ipsum continebunt reges os suum, quia quibus
				<lb/>non est narratum de eo viderunt, et qui non audierant contemplati
				<lb/>sunt"? Hec inter cetera Ysaias. Neque illa infero que
				<lb/>in tipo Israel de gentili populo dicta sunt, que non potestis audire,
				<lb/>o Iudei, sed illa tantum loquor etsi pauca de multis que iuxta superficiem
				<lb/>ipsam littere Scriptura sacra commemorat. Ut autem transeamus
				<lb/>ad alios prophetas qui de hoc manifestius sunt loquuti, cum
				<lb/>loqueretur Dominus in furore suo contra Israel propter peccata
				<lb/>dicens ad prophetam: "Voca nomen pueri: Non populus meus,
				<lb/>quia vos non populus meus, et ego non ero vester Deus. Et erit
				<lb/>numerus filiorum Israel quasi harena maris, que sine mensura est
				<lb/>et non numerabitur", protinus de gentili populo adiecit et
				<lb/>ait: "Et erit, in loco ubi dictum est eis: Non populus meus vos;
				<lb/>ibi dicetur eis: Filii Dei viventis". Quod si dicitis: Non est
				<lb/>hoc dictum de populo gentili sed de populo Israel, verum est quidem
				<lb/>in sequentibus libris, sed non in isto loco, alioquin falsum esset
				<lb/>quod
				<pb n="82"/>
				<lb/>dixerat superius: "Voca nomen filie: Absque misericordia, quia
				<lb/>non addam ultra facere misericordiam domui Israel, sed oblivione
				<lb/>obliviscar eorum et domui Iuda miserebor", sane quia futurum
				<lb/>erat circa finem seculi ut decem tribus convertantur ad Dominum.
				<lb/>Post multa que loquutus est super fornicationibus Israel, adiecit et
				<lb/>ait: "Et erit in die illo, ait Dominus, vocabit me: Vir meus, et
				<lb/>non vocabit me ultra: Bahalim. Et auferam nomina Bahalim de
				<lb/>ore eius". Et post pauca: "Et sponsabo te michi in sempiternum,
				<lb/>et sponsabo te michi in iustitia et iudicio"; et infra: "Miserebor
				<lb/>eius, que fuit Absque misericordia, et dicam Non populo
				<lb/>meo: Populus meus es tu; et ipse dicit: Deus meus es tu".
				<lb/>Igitur in isto loco populus Israel, qui colligendus est ad Dominum
				<lb/>circa finem, populus Domini dictus est, supra vero non Israel, sed
				<lb/>populus gentilis. Quod autem circa finem convertendi sunt ad
				<lb/>Dominum filii Israel, in sequentibus ipsius libri apertius declaratur
				<lb/>cum dicitur: "Dixi ad eam, hoc est ad mulierem fornicariam,
				<lb/>dies multos exspectabis me, non fornicaberis et non eris viro,
				<lb/>sed et ego exspectabo te. Quia dies multos sedebunt filii Israel
				<lb/>sine rege et sine principe et sine sacrificio et sine altari et sine
				<lb/>ephod et sine teraphin; et post hec revertentur ad Dominum Deum
				<lb/>suum et ad David regem suum, et pavebunt ad Dominum et ad
				<lb/>bonum eius in novissimo dierum". Igitur in novissimo dierum
				<lb/>erit Israel populus Domini; nunc vero ubi aliquando dicebatur:
				<lb/>"Non populus meus vos", hoc est in populo gentili: ibi dicuntur:
			<lb/>"Filii Dei vivi".</p>
			<pb n="83"/>
			<p><lb/>Quia vero non propter Gentiles, sed propter vos hec dicimus, o
				<lb/>Iudei, ut credatis quod Ihesus, qui potuit convertere ad Deum viventem
				<lb/>gentes infedeles, ipse sit Messias quem exspectaverunt patres
				<lb/>vestri, ut et vos credentes in eum vitam habeatis in nomine eius,
				<lb/>sufficiat in conclusione vel unum Malachie testimonium, ostendentis
				<lb/>commotionem Domini contra patres vestros in adventu Messie et
				<lb/>misericordiam circa gentes longo iam ex tempore in gravi cecitate
				<lb/>relictas, quatinus et illud iustum Dei iudicium cognitum fieret
				<lb/>universo mundo quo dicitur in libro psalmorum: "Deus iudex est:
				<lb/>hunc humiliat et hunc exaltat". Audite ergo patienter quid
				<lb/>dixerit et sustinete humiliter iudicium potestatis, ut possitis et
				<lb/>ipsi post tam longam confusionem invenire misericordiam, quia
				<lb/>et nobis in novo Testamento minatur terribiliter sermo divinus si
				<lb/>non permanserimus in timore; terribilis est enim in consiliis super
				<lb/>filios hominum. Quia vero illo tempore in quo venturus erat Messias
				<lb/>indignatus erat Dominus Israel, pro eo quod manens intus ambulabat
				<lb/>in tumore superbie, quam maxime cavendam ostendebat psalmista
				<lb/>cum dicebat: "Nolite extollere in altum cornu vestrum, nolite
				<lb/>loqui adversu Deum iniquitatem", et cetera; inclinatus autem
				<lb/>ad misericordiam circa gentes, pro eo quod manentes extra desierant
				<lb/>in Dominum superbire, missus est prophetarum ultimus Malachias,
				<lb/>qui superbientes in Dominum patres vestros eo quod omnipotentem
				<lb/>Deum nec sicut Dominum timerent, nec sicut patrem honorarent,
				<lb/>plaga novissima et insanabili desperaret dicens: "Non est
				<lb/>michi voluntas in vobis, dicit Dominus exercituum, et munus non
				<lb/>suscipiam de manu vestra. Ab ortu solis usque ad occasum magnum
				<lb/>est nomen meum in gentibus, et in omni loco sacrificatur
				<lb/>nomini meo oblatio munda, quia magnum est nomen meum in
				<pb n="84"/>
				<lb/>gentibus, dicit Dominus exercituum, et polluistis vos illud in eo
			<lb/>quod dicitis: Mensa Domini est contaminata".</p>
			<p><lb/>Huic testimonio Malachie concordat Ysaias in fine prophetie
				<lb/>sue, cum dicit: "Pro eo quod vocavi, et non respondistis, loquutus
				<lb/>sum, et non audistis et faciebatis malum in oculis meis et que nolui
				<lb/>elegistis, propter hoc hec dicit Dominus meus: Ecce servi mei
				<lb/>comedent, et vos esurietis; ecce servi mei bibent, et vos sitietis;
				<lb/>ecce servi mei letabuntur, et vos confundemini; ecce servi mei
				<lb/>laudabunt pre exultatione cordis, et vos clamabitis pre dolore cordis
				<lb/>et pre contritione spiritus ululabitis, et dimittetis nomen vestrum
				<lb/>in iuramentum electis meis, et interficiet te Dominus Deus tuus
				<lb/>et servos suos vocabit nomine altero, in quo qui benedicendus
				<lb/>est super terram benedicetur in Domino amen, et qui iurat in
				<lb/>terra iurabit in Domino amen; quia oblivioni tradite sunt angustie
				<lb/>priores, et quia abscondite sunt ab oculis eorum. Ecce enim
				<lb/>ego creo celos novos et terram novam; et non erunt in memoria
				<lb/>priora et non ascendet super cor. Sed gaudebitis et exultabitis
				<lb/>in sempiternum in his que ego creo. Quia ecce creo Ierusalem
				<lb/>in exultationem et populum eius in gaudium. Et exultabo in
				<lb/>Ierusalem et gaudebo in populo meo, et non audietur ultra vox
			<lb/>fletus et vox clamoris". Et hec quidem Ysaias.</p>
			<p><lb/>Porro Aggeus propheta, qui non longe prophetaverat ante Malachiam,
				<lb/>loquens de adventu Christi desideratum eum cunctis
				<lb/>gentibus indicat dicens: "Veniet Desideratus cunctis gentibus et
				<lb/>implebo domum istam gloria, dicit Dominus exercituum". Et
				<lb/>hec quidem de populo gentili. Nunc de iudaico videamus.
				<pb n="85"/>
				<lb/>Ostensum est vobis, o Iudei, multis anctoritatibus Scripturarum
				<lb/>quod omnino erat venturus Christus pro salute gentium etsi vobis
				<lb/>fuerit quasi propriis specialiter promissus; qui tamen, quia venientem
				<lb/>non cognovistis nec recepistis verbum eius, conversus est ad gentes,
				<lb/>ut complerentur Scripture, sive in eo quod gentes receperunt eum,
				<lb/>sive in eo quod patres vestri respuerunt illum. Et hoc quidem ostendere
				<lb/>de Scripturis locus est. Sed ne forte fiant vobis in scandalum
				<lb/>verba vite, annuntio vobis adesse tempus consolationis vestre tantum
				<lb/>ut afflicti pro peccatis vestris agnoscatis et confiteamini iniquitates
				<lb/>vestras, scientes et intelligentes quod non absque causa
				<lb/>abstulerit vobis Deus sacerdotium et regnum et ventilaverit vos in
				<lb/>terras inimicorum vestrorum. Novi enim causam indurationis
				<lb/>vestre illam esse precipuam quod non videtur vobis completas esse
				<lb/>in populo vestro promissiones prophetarum, ex quibus est illud:
				<lb/>"Ecce mittam vobis Heliam prophetam ante quam veniat dies Domini
				<lb/>magnus et manifestus", et: "Exulta et iubila, filia Syon, quia
				<lb/>ecce salvator tuus veniet tibi mansuetus", et: "Tu Bethleem terra
				<lb/>Iuda nequaquam minima es in principibus Iuda, quia ex te michi
				<lb/>nascetur dux, qui regat populum meum Israel", et: "Ecce
				<pb n="86"/>
				<lb/>dies veniunt, dicit Dominus, et suscitabo David germen iustum
				<lb/>et regnabit rex et sapiens erit, et faciet iudicium et iustitiam in terra.
				<lb/>In diebus illis salvabitur Iuda et Israel habitabit confidenter".
				<lb/>Dicitis enim in corde vestro: Si hic esset Christus, qui promissus
				<lb/>est nobis per prophetas, complerentur utique in nobis queque promissiones
				<lb/>prophetarum. Sed in omnibus his et similibus omitto
				<lb/>allegoricum intellectum, quem vos difficile potestis audire, ut in
				<lb/>Helia dicam accipiendum Iohannem, in filia Syon Ecclesiam,
				<lb/>in populo Israel populum christianum, in Iuda confessores veritatis;
				<lb/>illud tantum inferam, quod possit probari secundum litteram auctoritatibus
				<lb/>Scripturarum. Dicitis vos venturum Heliam ante quam
				<lb/>veniat dies Domini magnus et manifestus; et nos fatemur. Sed
				<lb/>prius oportebat Christum nasci in Bethleem secundum Micheam,
				<lb/>et venire super pullum asine secundum Zachariam, et reprobari
				<lb/>quasi leprosus a populo suo secundum Ysaiam, et occidi secundum
				<lb/>Danielem, et compleri universa oracula que scripta sunt in lege
				<pb n="87"/>
				<lb/>Moysi et psalmis et prophetis de eo. Que omnia cum sint completa
				<lb/>in reliquiis populi vestri, quia tamen completa esse non credunt
				<lb/>aliqui de populo vestro et facta sunt corda eorum duriora lapidibus,
				<lb/>ad credendum, venturus est profecto Helias ut convertat
				<lb/>corda eorum indurata vetustate ad innocentiam puerorum, ut credant
				<lb/>Dei Filium iam venisse in mundum. Denique quorum corda
				<lb/>convertenda sunt in diebus Helie, liquet quod usque ad tempus illud
				<lb/>minus erunt conversa. Quorum autem conversa sunt in adventu
				<lb/>Domini et convertuntur in omni tempore isto, de quo dicit propheta:
				<lb/>"Hec dicit Dominus: In tempore placito exaudivi te et in
				<lb/>die salutis adiuvi te", ipsi sunt ille reliquie de quibus scriptum
				<lb/>est: "Reliquie salve fient"; ipsi granum illud benedictionis in botro
				<lb/>cui dictum est secundum Zachariam: "Exulta et iubila, filia Syon,
				<lb/>quia, ecce rex tuus venit tibi mansuetus"; ipsi Israel quem regit
				<lb/>dux natus de Bethleem; ipsi domus Iuda que salvabitur in diebus Domini;
				<lb/>ipsi Israel qui habitat confidenter. Quamvis etsi tunc non
				<lb/>salvavit generaliter Israel eo quod non esset eo tempore aptus ad
				<lb/>salutem, non ideo tamen minus salvator est, quia et mox ut ipse
				<lb/>venit salve facte sunt gentes, et ad ultimum per eius Evangelium
				<lb/>salvabitur Israel sicut et Apostolus dicit: "Cum plenitudo gentium
				<lb/>intraverit, tunc omnis Israel salvus fiet". Utrumque autem
				<pb n="88"/>
				<lb/>consummari oportebat in populo vestro, cecitas scilicet et illuminatio,
				<lb/>induratio et conversio, ut complerentur ad integrum verba prophetarum.
				<lb/>Vultis scire quod ita sit? Audite non meam tantum, sed et
				<lb/>vocem Domini ipsius in propheta dicentem: "Ecce constitui te
				<lb/>super gentes et regna, ut evellas et dissipes et disperdas"; et
				<lb/>iterum: "Erit Dominus in lapidem offensionis et in petram scandali
				<lb/>duabus domibus Israel, et in laqueum et in ruinam habitantibus
				<lb/>in Ierusalem. Et offendent ex eis plurimi et cadent et conterentur
				<lb/>et irretientur et capientur". Ipse enim est lapis quem
				<lb/>reprobaverunt edificantes. Hinc et Danieli dicitur in visione: "Occidetur
				<lb/>Christus, et non erit eius populus qui eum negaturus est",
				<lb/>hinc et ex voce ipsius populi dicitur in Ysaia: "Vidimus eum et
				<lb/>non erat ei aspectus, et desideravimus eum; despectum, et novissimum
				<lb/>virorum, virum dolorum et scientem infirmitatem, et
				<lb/>quasi absconditus vultus eius et despectus, unde nec reputavimus
				<lb/>eum"; et paulo post: "Nos putavimus eum quasi leprosum
				<lb/>et percussum a Deo et humiliatum. Ipse autem vulneratus est
				<lb/>propter iniquitates nostras et attritus est propter scelera nostra".
				<lb/>Et ex voce ipsius Christi in eodem propheta: "Expandi manus
				<lb/>meas tota die ad populum non credentem, qui graditur per vias
			<lb/>non bonas, et post cogitationes suas".</p>
			<pb n="89"/>
			<p><lb/>Verum hec iccirco dico, ut ostendam vobis sic fuisse annuntiatum
				<lb/>per prophetas quomodo accidit patribus vestris in adventu
				<lb/>Christi, ut compleret furorem suum Dominus in vobis sicut minatus
				<lb/>fuerat per ora prophetarum, non quidem ad reprobationem generis
				<lb/>vestri, sed ad correctionem et disciplinam, ut sciretis quod non in
				<lb/>iustitiis vestris sit vita vestra aut vita alicuius viventis, sed in eo
				<lb/>qui dicit per prophetam: "Non me invocasti, Iacob, nec laborasti
				<lb/>in me, Israel" et cetera, "verum tamen servire me fecisti in
				<lb/>peccatis tuis, prebuisti michi laborem in iniquitatibus tuis. Ego
				<lb/>sum, ego sum qui deleo iniquitates tuas propter me et peccatorum
				<lb/>tuorum non recordabor". Qui istud non cognoscit et putat
				<lb/>iustificari posse hominem in observatione legis Moysi contra auctoritatem
				<lb/>psalmiste qui dicit: "Non intres in iudicium cum servo
				<lb/>tuo, quia non iustificabitur in conspectu tuo omnis vivens",
				<lb/>huius, etsi circumcisa caro est, mens tamen, quam Deus respicit,
				<lb/>non est circumcisa, quia qui erubescit patefacere turpitudinem
				<lb/>suam confitendo peccata, etsi signum habet exterius circumcisionis,
				<lb/>intus tamen, ubi Deus intuetur, circumcisus non est, et scimus
				<lb/>quia nullam meretur veniam qui excusat peccata, dicente psalmista:
				<lb/>"Non declines cor meum in verba malitie, ad excusandas excusationes
				<lb/>in peccatis"; quo contra eum qui confitetur invenire posse
				<lb/>misericordiam, probat ipsemet psalmista cum dicit: "Dixi: Confitebor
				<lb/>adversum me iustitiam meam Domino, et tu remisisti impietatem
				<lb/>cordis mei". Et nunc, o viri Iudei, audite hodie vocem meam,
				<lb/>et nolite obdurare corda vestra, quin immo audite vocem Moysi,
				<lb/>eadem vobis que et ego hodie ex ore omnipotentis Dei annuntiantis
				<lb/>et dicentis: "Affligentur filii Israel, donec confiteantur iniquitates
				<pb n="90"/>
				<lb/>suas et malorum suorum recordentur, quibus prevaricati sunt in me
				<lb/>et ambulaverunt ex adverso michi. Ambulabo igitur et ego contra
				<lb/>eos et inducam illos in terram hostilem, donec erubescat incircumcisa
				<lb/>mens eorum". Quare hoc? Quia tunc circumciditur mens
				<lb/>hominis cum agnoscit et erubescit peccata sua et orat misericordiam
				<lb/>Dei sui, ut non iudicet eum secundum opera sua, sed misereatur
				<lb/>illius secundum multitudinem misericordie sue. Unde et mox
				<lb/>subditur: "Tunc orabunt pro peccatis suis. Et recordabor federis
				<lb/>mei quod pepigi cum Iacob, Ysaac et Abraam". Si ergo vultis
				<lb/>invenire misericordiam coram Deo patrum vestrorum, agnoscite
				<lb/>veritatem et confitemini circumcisionem cordis vestri, et quod non
				<lb/>sit qui faciat bonum, non sit usque ad unum, et confitemini Christum
				<lb/>esse verum agnum qui tollit et abluit peccata mundi, in cuius
				<lb/>tipo caper emissarius portare dictus est peccata in desertum, ut intelligatis
				<lb/>illud quod scriptum est per prophetam: "Omnes nos quasi
				<lb/>oves erravimus, unusquisque declinavit in viam suam et Dominus
				<lb/>posuit super eum iniquitatem omnium nostrum". Alioquin si
				<lb/>in lege Moysi queritis iustificari, servate utriusque hominis circumcisionem;
				<lb/>si autem interiorem, que maior est, servare nequitis, frustra
				<lb/>vos de exteriori extollitis gloriando in lege et non magis conterimini
				<lb/>expavescentes terribile illud Moysi: "Maledictus qui non permanserit
				<lb/>in omnibus mandatis legis". Etenim quia ex operibus
				<lb/>legis nemo poterat iustificari, dicente psalmista: "Non iustificabitur in
				<lb/>conspectu tuo omnis vivens", et in alio loco: "Deus de celo prospexit
				<lb/>super filios hominum, ut videat si est intelligens aut requirens
				<lb/>Deum. Omnes declinaverunt, simul inutiles facti sunt: non est
				<lb/>qui faciat bonum, non est usque ad unum", Deus Filium suum
				<pb n="91"/>
				<lb/>misit in mundum qui solus posset servare mandata et adimplere pro
				<lb/>omnibus legem Moysi ut, sicut per primum hominem cecidimus
				<lb/>peccatum, ita per secundum surgeremus a culpa; iustum siquidem
				<lb/>erat et consentaneum rationi ut, sicut per unius culpam cecidimus
				<lb/>in mortem ante quam nasceremur, ita per unius iustitiam surgeremus
				<lb/>ad vitam. Quod si ille, qui solus potuit, implevit legem, et debitum
				<lb/>quod a nemine exsolvi poterat ipse unus pro omnibus solvit, tu
				<lb/>tibi post hec imponere temptas quod, unoquoque declinante in viam
				<lb/>suam, probatum est neminem posse portare, precepta scilicet Moysi
				<lb/>et traditiones maiorum. Aut si dicitis: Melius servare aliquid quam
				<lb/>nichil, verum quidem est, si id potius quod esse cognoscitur ad salutem;
				<lb/>alioquin, quia illa exterior iustitia repugnat interiori, et difficile
				<lb/>est eum qui ambulat secundum carnem posse ambulare secundum
				<lb/>spiritum, confutanda sunt penitus illa exteriora in quibus non
				<lb/>est salus, ut, dum nos expoliatos esse perpendimus a iustitia vestra,
				<lb/>in qua gloriantur inaniter hi qui ambulant secundum carnem, afflicti
				<lb/>pro nuditate et inopia nostra ingemiscamus ad eum, qui potens est,
				<lb/>ut ipse nos induat iustitia sua, que est in spiritu, de quo, ut iam supra
				<lb/>commemoravimus, dicit propheta: "Ecce dies veniunt, dicit Dominus,
				<lb/>et feriam domui Israel et domui Iuda fedus novum, non secundum
				<lb/>pactum quod pepigi cum patribus eorum in die qua apprehendi
				<lb/>manum eorum ut educerem eos de terra Egipti, pactum quod
				<lb/>irritum fecerunt et ego dominatus sum eorum; sed hoc erit pactum,
				<lb/>quod feriam cum domo Israel post dies illos, dicit Dominus;
				<lb/>dabo legem meam in visceribus eorum et in corde eorum scribam
				<lb/>eam". En et fedus novum appellatur a propheta lex ipsa spiritalis,
				<lb/>que scribenda erat in suo tempore in libro cordium humanorum
				<lb/>non liquore atramenti sed spiritu Dei vivi, et dissimilis esse
				<lb/>asseritur ab illo pacto quod pepigit Deus cum patribus vestris in
				<lb/>die qua apprehendit manus eorum ut educeret eos de terra Egipti.
				<lb/>Ubi et illud quoque notari expedit quod primo quidem dicit: "Ecce
				<pb n="92"/>
				<lb/>dies veniunt, dicit Dominus, et feriam domui Israel et domui
				<lb/>Iuda fedus novum", et postea subiungit: "Post dies illos dabo
				<lb/>legem meam in visceribus eorum", ut aperte intelligatur non in
				<lb/>ipsis diebus accepisse legem spiritalem filios Israel, in quibus percussit
				<lb/>Dominus fedus novum domui Israel et domui Iuda, hoc est
				<lb/>quando misit Filium suum redimere mundum, sed post ipsos, ut
				<lb/>intelligatur aperte illud Apostoli: "Cum plenitudo gentium intraverit,
				<lb/>tunc omnis Israel salvus fiet". Et quod dicit de hoc ipso
				<lb/>Iezechiel propheta: "Tollam quippe vos de gentibus et congregabo
				<lb/>vos de universis terris, et adducam vos in terram vestram, et
				<lb/>effundam super vos aquam mundam et mundabimini ab omnibus
				<lb/>inquinamentis vestris, et ab omnibus idolis vestris mundabo vos
				<lb/>et dabo vobis cor novum, et spiritum novum ponam in medio
				<lb/>vestri et auferam cor lapideum de carne vestra et dabo vobis cor
				<lb/>carneum et spiritum meum ponam in medio vestri", non oportet
				<lb/>vos ita carnaliter intelligere ut gentes in hoc loco appellentur populi
				<lb/>fideles, sed magis infideles, utpote Pagani et Sarraceni, nec terram
				<lb/>quam dedit Deus patribus vestris debetis extimare aridam illam provinciam
				<lb/>Chanaam, sed magis universalem Christianorum Ecclesiam;
				<lb/>ipsa est enim hereditas que promissa est semini Abrae, ad
				<lb/>cuius possessionem intrare non estis digni nisi prius perfundamini
				<lb/>sacri unda baptismi ut, abluti a sorde infidelitatis vestre, accipiatis,
				<lb/>ut vobis hic promittitur, donum Spiritus sancti. Nec illud arbitremini
				<lb/>proferendum in causa quod non dicit: "Abluemini aqua
				<lb/>munda", sed: "Effundam super vos aquam mundam", cum scriptum
				<lb/>sit de hoc ipso per alium prophetam: "Erit fons patens domui
				<lb/>David ad ablutionem peccatoris et menstruate", quia causa
				<pb n="93"/>
				<lb/>ut hoc diceretur illa est qua credimus aquam invisibilem que descendit
				<lb/>desuper esse verbum Dei, que cum accedit ad elementum, fit sacramentum.
				<lb/>Unde et Petrus apostolus ait: "Non carnis depositio
				<lb/>sordium, sed conscientie bone interrogatio ad Deum", idest
				<lb/>ut conscientia sit munda ad interrogandum Deum qui quasi pater
				<lb/>dilectis filiis reddat de cetero responsum salutis. Alioquin si adhuc
				<lb/>resistitis Spiritui sancto et carnalem adhuc statuere queritis intellectum,
				<lb/>quomodo verum erit quod dicit idem propheta regnaturum regem
				<lb/>David in fine mundi super populum Domini usque in eternum,
				<lb/>cum omnes pene prophete Christum denuntient regnaturum? Et
				<lb/>ne forte diceretis utrumque esse pariter regnaturum, destruit hunc
				<lb/>errorem sermo propheticus qui nequaquam plures reges sed unum
				<lb/>denuntiat regnaturum, cum dicit: "Ecce ego assumam filios Israel
				<lb/>de medio nationum, ad quas abierunt, et congregabo eos undique
				<lb/>et adducam eos ad humum suum, et faciam gentem unam in
				<lb/>terra in montibus Israel, et rex unus erit omnibus imperans";
				<lb/>et paulo post: "Erunt michi populus, et ego ero eis Deus, et servus
				<lb/>meus David rex super eos, et pastor unus erit omnium eorum".
				<lb/>Igitur ut in David designatur Christus, sic in sede David designatur
				<lb/>Ecclesia, ad cuius, ut dixi, possessionem pervenire non potestis nisi
				<lb/>prius abluamini ab immunditia infidelitatis vestre. Si autem dicitis:
				<lb/>Nos non sumus infideles, quia legem accepimus per Moysen et
				<lb/>semper unum verum adoravimus Deum, quero si post tempus Asa
				<lb/>regis Iuda fuistis aliquando sine lege et sine Deo vero, aut si
				<pb n="94"/>
				<lb/>semper habuistis legem Moysi et Deum verum, etiam cum vos
				<lb/>expellent de terra nativitatis vestre. Si vos fatemini semper habuisse
				<lb/>Deum verum et legem Moysi, mendacem facitis prophetam vestrum
				<lb/>qui ait in diebus prescripti regis: "Transibunt multi dies in Israel absque
				<lb/>Deo vero et absque sacerdote et doctore et absque lege". Si
				<lb/>autem manifeste prophetie contradicere non potestis, aut in tempore
				<lb/>Babilonice persecutionis dicetis hoc fuisse completum aut in
				<lb/>tempore isto, sed tempus illud breve fuit omnino respectu
				<lb/>temporis istius, sed et pars tunc aliqua populi remansit in terra
				<lb/>Iuda cum sacerdote Heliachim, et manentibus in captivitate non
				<lb/>defuerunt sacerdotes et doctores prophete Domini et sancti viri,
				<lb/>Iezechiel propheta, videlicet, et Daniel, Ananias quoque, Azarias
				<lb/>et Misael, Zorobabel et Iosedec sacerdos magnus, Esdras, Neemias
				<lb/>et alii multi. In tantum autem propitius erat eis Deus
				<pb n="95"/>
				<lb/>manentibus in illa captivitate, ut in diebus Mardochei et Esther
				<lb/>regine multi Gentiles relinquerent sectas suas et iuncti populo
				<lb/>Iudeorum adorarent et colerent Deum Israel. Quia igitur non
				<lb/>de illo tempore sed de isto potius dictum est, revertimini vel sero,
				<lb/>filii Israel, ad Dominum Deum vestrum et ad David regem
				<lb/>vestrum, et preparate corda vestra ad fedus novum et ad legem
				<lb/>quam scripturus est Deus in cordibus vestris, ut ipsi pariter nobiscum
				<lb/>confiteamini dicentes: "Benedictus qui venit in nomine
				<lb/>Domini". Et quidem hec futura esse circa finem mundi tam ex
				<lb/>veteri Testamento quam ex novo manifeste didicimus. Sed cupientes
				<lb/>aliquos vestrum etiam ante tempus illud generale saltim pro
				<lb/>ipsa vicinitate lucis de regno eripere tenebrarum, dedimus operam
				<lb/>in hoc opusculo prevenire vos, o viri Iudei, in benedictionibus dulcedinis
				<lb/>imitantes catulum illum qui precedebat angelum ductorem
				<pb n="96"/>
				<lb/>Tobie appropinquantis ceco patri ut acciperet lumen; licet autem
				<lb/>onerosus sit vobis misticus intellectus, pro eo quod vobis hactenus
				<lb/>nuntius mali fuit, hic tamen onerosus esse non debet, ubi vobis
				<lb/>vicinum esse indicat tempus consolationis vestre. Audite ergo et
				<lb/>libenter accipite quod auditis, quia leta et prospera nuntiantur vobis.
				<lb/>Tobias ille iustus, qui insudabat operibus pietatis, populus Iudeorum
				<lb/>est, qui in electis hominibus primus fuit. Hic fatigatus
				<lb/>bono opere obdormivit et stercoribus hirundinum cecitatem incurrit,
				<lb/>quia illo tempore quo Christus venit in mundum, quasi longa exspectatione
				<lb/>et legis observatione fatigatus, languit circa mandata et ob
				<lb/>hoc verba prophetarum carnaliter intellecta abstulerunt ei lumen
				<lb/>internum, ut non posset agnoscere verum lumen Ihesum Christum
				<lb/>salvatorem mundi, qui pro similitudine carnis peccati designatur
				<pb n="97"/>
				<lb/>in hedo, putans eum esse futurum et quasi per rapinam mendacii
				<lb/>vocatum a simplicibus regem Christum. Erat quoque eo tempore
				<lb/>filia Raguelis nomine Sara, que et ipsa intollerabile per sevum demonem
				<lb/>qui ei adversabatur de viris suis patiebatur per singulos detrimentum.
				<lb/>Hec ergo sancta mulier gentilem designabat Ecclesiam,
				<lb/>que dominante sibi multo tempore spiritu falsitatis quicquid apud
				<lb/>eam virile invenerat extinguebat. Exprobatum est autem utrique
				<lb/>sub eodem tempore, alteri scilicet ab uxore, alteri ab ancilla,
				<lb/>et rogante utroque Dominum pro miseria sua, exaudita est oratio
				<lb/>utriusque. Missus est igitur a Domino angelus Raphael, qui curaret
				<lb/>utrumque, quia missus est a Deo Patre in nomine Christi Ihesu
				<lb/>Spiritus sanctus, qui sanaret utrumque populum a langore anime,
				<lb/>iudaicum videlicet et gentilem, quique hoc ordine curati sunt. Ivit
				<lb/>Tobias filius cum angelo in Ragel civitatem Medorum pro recuperando
				<lb/>argento, quia missus est ordo apostolicus ad populum
				<pb n="98"/>
				<lb/>gentilem duce Spiritu sancto, et primo quidem ad Grecos, qui designantur
				<lb/>in Gabelo et turba illa generis sui, quibus accomodaverat
				<lb/>Tobias pater decem pondera argenti, quia videlicet Grecorum
				<lb/>populus iam acceperat transferentibus Septuaginta senioribus Israel
				<lb/>decalogum mandatorum et poterant iam ipsi alios docendo reddere
				<lb/>quod acceperant; utique et reddiderant Latinis, apud quos et
				<lb/>celebrate sunt nuptie spiritales designate in matrimonio Sare et
				<lb/>Tobie, eo quod ibi requieverint successores Petri a tempore illo
				<lb/>usque in presentem diem. Interim dum sunt in via, Tobias, monente
				<lb/>angelo, tenens fortiter per branchiam exenterat piscem,
				<lb/>quia, facta questione de lege Moysi, confortatus Spiritu sancto, apostolicus
				<lb/>ordo quedam quidem precepta Moysi intellexit tenenda
				<lb/>esse secundum litteram, ut est: "Non occides, non mechaberis"
				<lb/>et siquidem simile; ceterum, quod in genere est, interiora Moysi
				<lb/>subtiliter penetravit, intelligens illud quod declarat de hoc ipso Apostolus:
				<lb/>"Littera occidit, spiritus autem vivificat". Etenim, exenterato
				<lb/>pisce, tria precepit angelus conservari, cor videlicet, iecur et
				<lb/>fel, quia tria sunt que nobis summopere Scriptura commendat,
				<pb n="99"/>
				<lb/>timorem Domini, quem designat cor, et duo, que designant iecur et
				<lb/>fel, precepta caritatis. Et bene de corde quid actum fuerit non
				<lb/>dicitur; de iecore autem et felle virtus operata narratur, quia
				<lb/>timor quidem incipit et perducit ad caritatem. Caritas autem fructificat
				<lb/>et foras mittit timorem. Iungitur autem Tobias Sare et
				<lb/>demon expellitur iecoris fumo, quia ordo apostolicus iunctus est in
				<lb/>fide Ecclesie et, virtute orationis, que est in amore Dei, malignus
				<lb/>ab ea spiritus protinus exclusus est. Sane celebratis nuptiis revertitur
				<lb/>Tobias, duce angelo, ad cecum patrem, quia peracto spiritali matrimonio
				<lb/>inter reliquias Iudeorum et gentes successores Apostolorum,
				<lb/>qui usque hodie illorum vice regunt Ecclesiam, ducti a Spiritu sancto,
				<lb/>revertentur animo et predicatione ad populum Iudeorum, ut ostendens
				<lb/>illi affectum compassionis, qui designatur in felle, hec est enim
				<lb/>vera dilectio et probatio caritatis, recipiat lumen quod iam dudum
				<lb/>amisit, et confiteatur Domino quam bonus, quam in seculum misericordia
				<lb/>eius. Dabimus autem vobis hoc ipsum ex novo Testamento,
				<lb/>ut percipiatis et vos aliquid de concordia duorum Testamentorum.
				<pb n="100"/>
				<lb/>Zacharias, pater Iohannis Baptiste, quia non credidit angelo evangelizanti
				<lb/>sibi gaudium magnum et quod ei esset filius nasciturus,
				<lb/>perdidit officium lingue et non potuit loqui usque ad ortum pueri.
				<lb/>Nato autem filio, solutum est vinculum lingue eius et benedixit
				<lb/>Deum et dixit: "Benedictus Dominus Deus Israel quia visitavit et
				<lb/>fecit redemptionem plebis sue", quia videlicet sacerdotes Iudeorum
				<lb/>qui, attriti longa vetustate et diffisi diutina sterilitate Synagoge
				<lb/>sue, non crediderunt nativitatem Christi et conversionem gentilis
				<lb/>populi ad Deum verum, ut esset et ipse per veram fidem filius
				<lb/>Abrae, amiserunt officium predicationis usque in presentem diem.
				<lb/>Cum autem plenitudo gentium intraverit, ut quod erat occultum
				<lb/>in misteriis de salute populi gentilis proferatur ad lucem, mox populus
				<lb/>Iudeorum, qui in suis doctoribus hactenus mutus fuit, agnita veritate
				<lb/>misteriorum Christi, prorumpet in laudem Dei dicens et ipse cum
				<lb/>Zacharia: "Benedictus Dominus Deus Israel, quia visitavit et fecit
			<lb/>redemptionem plebis sue".</p>
			<p><lb/>Audite hec, o viri Iudei, et accipite hilares verbum pacis, ante
				<lb/>quam veniat dies Domini magnus et manifestus, ut non vobis dicatur
				<lb/>in die illo quod dictum est incredulo Thome post resurrectionem
				<pb n="101"/>
				<lb/>Christi: "Quia vidisti me, credidisti. Beati qui non viderunt et
				<lb/>crediderunt". Neque enim tristes esse debetis de salute populi
				<lb/>gentilis ut, concepta indignatione, differatis usque in finem intrare ad
				<lb/>convivium Dei vestri, sed magis gaudere et exultare in voce illa
				<lb/>Domini dicentis vobis quam dulciter in Evangelio suo: "Fili, tu
				<lb/>semper mecum es et omnia mea tua sunt. Gaudere autem et
				<lb/>epulari oportebat, quia frater tuus iste mortuus fuerat et revixit,
			<lb/>perierat et inventus est".</p>
		</div>
	</body>
</text>
</TEI>