<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Palma</title>
				<author>Boncompagnus de Signa</author>
				<respStmt>
					<resp key="print_editor">Edizione critica a stampa a cura di</resp>
					<name>C. Sutter<!-- !!! --></name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EBr">Elisa Brunoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="4785" unit="words">Parole: 4785</measure>
				<measure quantity="29962" unit="characters_without_spaces">Caratteri (spazi esclusi): 29962</measure>
				<measure quantity="34199" unit="characters_witht_spaces">Caratteri (spazi inclusi): 34199</measure>
			</extent>
			<publicationStmt>
				<publisher>ALIM</publisher>
				<date when="2002-06-04">04/06/2002</date>
			</publicationStmt>
			<notesStmt>
				<note>Genere: Retorica</note>
				<note>Tipo: Fonti Letterarie</note>
				<note>Note: Parole:5051&#13;
Caratteri: 36619</note>
			</notesStmt>
			<sourceDesc>
				
				
				<biblStruct>
					<monogr>
						<editor>C. Sutter</editor>
						<title level="m">Aus Leben und Schriften des Magisters Boncompagno</title>
						<imprint>
							<publisher>Akademische Verlagsbuchhadlung von J. C. B. Mohr</publisher>
							<pubPlace>Freiburg</pubPlace>
							<date>1894</date>
							<biblScope unit="page">105-127</biblScope>
						</imprint>
					</monogr>
				</biblStruct>
				
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga precedente (anche alla pagina precedente, ove necessario). Eccezione: quando una parola è sillabata alla fine di una riga e nella successiva riga appare solo la seconda parte della parola sillabata (quindi il resto della riga a stampa e vuoto), la parola è stata registrata tutta nella riga in cui essa termina. È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Retorica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="EBr">Export nel formato TEI P5 a partire da ALIM 1 [livello ALIM2_0]</change>
                        <change when="2018-05" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item><item resp="#JC">-le pagine 111 e 112 contenevano lo stesso testo. L'ho cancellato, non so però se la paginazione è giusta</item></list></change>
                </revisionDesc>
	</teiHeader>
	
<text>
	<body>
		<pb n="105"/>
		
		<div>
			<p><lb/>Incipit liber qui dicitur palma Boncompagni.</p>
			<p><lb/>In orto alieno plantaveram palmam, quem postmodum culpa cultoris
				<lb/>evulsi, considerans tutissimum esse multorum pomeriis inserere, quod
				<lb/>uni fuerat minus provide attributum. Sic enim amisit per vitium, quod
				<lb/>non habuit per naturam. Liber siquidem iste non inmerito palma
				<lb/>Boncompagni nuncupatur, quia de suis invidis illum reddidit victoriosum,
				<lb/>et antequam ipsum deduceret in commune, refloruit multipliter et retractationis
				<lb/>gloria meruit decorari. Rogo igitur illos, ad quorum manus hic
				<lb/>liber pervenerit, quatinus ipsum dare non velint meis emulis, qui raso
				<lb/>titulo me quinque salutationum tabulas non conposuisse dicebant, et qui
				<lb/>mea consueverunt fumigare dictamina, ut per fumi obtenebrationem a
				<lb/>multis retro temporibus conposita viderentur et sic mihi sub quodam
				<lb/>sceleris genere meam gloriam auferrent. Est preterea liber iste mee
				<lb/>rethorice prologus, licet in rethorica Tullium non fuerim imitatus. Nunquam
				
				<pb n="106"/>
				
				<lb/>enim memini me Tullium legisse nec secundum alicuius doctrinam
				<lb/>me aliquid in rethoricis traditionibus vel dictamine fecisse profiteor,
				<lb/>nisi quod quandoque causa deridendi emulos me Buchimenonem appellavi.
				<lb/>Verumtamen nunquam Tullii depravavi rethoricam nec eam imitari
			<lb/>volentibus dissuasi.</p>
			<div>
				<head><lb/>Quid sit dictamen.</head>
				<p><lb/>Dictamen est quedam ymaginatio tractandi de aliquo vel de aliquibus
					<lb/>per appositionem. Vel dictamen est ratio, qua verba ymaginata et in
				<lb/>animo concepta congrue proferuntur.</p>
			</div>
			<div>
				<head><lb/>Quid sit appositio.</head>
				<p><lb/>Appositio est congrua et artificiosa dictionum structura que varium
				<lb/>set non penitus diversum retinet modum cum constructione.</p>
			</div>
			<div>
				<head><lb/>Unde dicatur dictamen.</head>
				<p><lb/>Dictamen dicitur a dicto dictas. Nam qui dictamini congruam volunt
				<lb/>operam exhibere, frequenter eos dicere oportet.</p>
			</div>
			<div>
				<head><lb/>Quid sit prosaicum dictamen.</head>
				<p><lb/>Prosaicum dictamen est oratio secundum libitum dictantis extensa
					<lb/>nullisque metrorum legibus obligata. Vel prosaicum dictamen est ars,
					<lb/>secundum quod est collectio preceptorum. Set non debet dici ars, immo
					<lb/>artium mater, quia tota scriptura trahit originem a prosa. Nam rithmi
				<lb/>et metra sunt quedam mendicata suffragia, que a prosa originem trahunt.</p>
			</div>
			<pb n="107"/>
			<div>
				<head><lb/>Quare dicatur prosaicum dictamen.</head>
				<p><lb/>Prosaicum dictamen dicitur a proto . . proso . ., quod latine interpretatur
					<lb/>primo longum, quia istud primo fuit inventum; sicut dicitur protomartir
					<lb/>id est martir primus. Vel dicitur primum id est originale seu
					<lb/>maximum. Prosaicorum dictaminum aliud epistolare aliud sermocinale
				<lb/>aliud rethoricum.</p>
			</div>
			<div>
				<head><lb/>Quid sit epistola.</head>
				<p><lb/>Epistola est cirografus absenti persone destinatus quandoque salutationem
					<lb/>continens quandoque non, quandoque aliud loco salutationis
					<lb/>positum ipsi salutationi contrarium. Salutationem continens, ut cum
					<lb/>dicitur: I. episcopus servus servorum dei venerabili fratri D. constantinensi
					<lb/>episcopo salutem et apostolicam benedictionem. Quandoque
					<lb/>non, quia negat multotiens salutationem propter aliquem excessum, ut
					<lb/>cum dicitur: I. episcopus servus servorum dei G. bo. episcopo: Quod
					<lb/>tibi salutationis alloquium non inpedimus, non ex apostolice sedis duritia,
				<lb/>set de tuo manifesto procedit excessu.</p>
			</div>
			<div>
				<head><lb/>Quare dicatur epistola.</head>
				<p><lb/>Epistola dicitur ab epi, quod est supra, et stolum, quod est missio
					<lb/>sive missus, quia epistola super id quod excogitari possit, gerit votum
					<lb/>et propositum mittentis. Porro nuntius sepenumero quid portet, ignorat,
					<lb/>sicut fecit Urias, qui sue mortis et condempnationis litteras ad regis
				<lb/>exercitum deportavit.</p>
			</div>
			<div>
				<head><lb/>Quare fuerit epistola reperta.</head>
				<p><lb/>Quare autem ars epistolandi fuerit reperta, si rei veritatem inspexeris,
					<lb/>tibi facile patebit. Nonne vides, ut, cum alicui absenti amico aliqua
					<lb/>secreta insinuare proponis, quod multo decentius per epistolam quam per
					<lb/>nuntium voluntatem tuam et animi affectum exprimere non vales. Nam
					<lb/>indiscretus et stultus nuntius exquisitissimam et exornatam portat epistolam.
					<lb/>Ymaginarie amicus amico presentatur sibique ad invicem sua
					<pb n="108"/>
					<lb/>secreta revelant et quodam amicabili dilectionis vinculo federantur,
				<lb/>nichil tamen ad nuntium, sicut nichil ad asinum, si auro fuerit oneratus.</p>
			</div>
			<div>
				<head><lb/>Ubi fuerit inventa.</head>
				<p><lb/>Ubi autem ars ista primo fuerit inventa me nullatenus profiteor
					<lb/>scire. Audivi tamen in Grecia, quod cum Israelitici sub pharaonis iugo
					<lb/>captivi tenebantur in luto et latere quodam tempore illos sibi compulit
					<lb/>servire, nec audebat unus alteri suam exprimere voluntatem. Unde Moyses
					<lb/>cepit scribere super lateres recentes et quedam populo israelitico per
					<lb/>tales literas intimare. Alii dicunt, quod in archa Noe fuerit reperta. Quidam
					<lb/>enim in folio lauri cuidam filio Noe scripsit, ut patris pudenda
					<lb/>cooperiret. Utrum autem hec sint vera vel fabulosa, penitus ignoro. Hoc
					<lb/>autem sub silentio preterire non duxi, quod sub epistolari stilo privilegia,
				<lb/>testamenta et confirmationes continentur.</p>
			</div>
			<div>
				<head><lb/>Quid sit privilegium.</head>
				<p><lb/>Privilegium est quedam voluntaria et auctoritabilis concessio, que
				<lb/>semper a maiori persona minori confertur.</p>
			</div>
			<div>
				<head><lb/>Unde dicatur.</head>
				<p><lb/>Dicitur autem privilegium privatum legale, quia quadam privata lege
					<lb/>multa per privilegium conceduntur. Porro istud legale privatum primo
					<lb/>semper private id est in absconso acquiritur, et private ad curias accedunt,
					<lb/>qui volunt privilegia id est privatas leges inpetrare. Vel dicitur
					<lb/>privilegium quasi aliquid lege apropriatum. Nam apropriata lex esse
				<lb/>dicitur, quando extra communes leges aliquid alicui ex gratia conceditur.</p>
			</div>
			<div>
				<head><lb/>Quid sit confirmatio.</head>
				<p><lb/>Confirmatio est sententie date vel dignitatis concesse rationabilis
				<lb/>approbatio.</p>
			</div>
			<div>
				<head><lb/>Quid sit testamentum.</head>
				<p><lb/>Testamentum est ultime voluntatis dispositio.</p>
			</div>
			<div>
				<head><lb/>Unde dicatur.</head>
				<p><lb/>Testamentum dicitur a testibus, quia sine testium subscriptione
					<lb/>sive adhibitione fieri non potest. Vel dicitur testamentum a testor
					<lb/>testaris, vel a testatore. Nam ille dicitur testator, qui testamentum
				<lb/>fieri iubet.</p>
			</div>
			<pb n="109"/>
			<div>
				<head><lb/>Quot sint principales partes epistole et secundarie.</head>
				<p><lb/>Quot sint principales partes epistole et secundarie, in presenti capitulo
					<lb/>dicam. Set antiquorum et quorundam modernorum sententiam in
					<lb/>primis censui prelibare. Olim erant quidam, qui sex esse dicebant partes
					<lb/>epistole, scilicet salutationem, benivolentie captationem, exordium, narrationem,
					<lb/>petitionem et conclusionem. Postmodum alii supervenerunt
					<lb/>benevolentie captationem de predicto merito resecantes et dicebant, quod
					<lb/>quinque erant partes epistole, sine quibus non poterat aliqua epistola
					<lb/>constare. Item alii successerunt conclusionem de fine removentes et
					<lb/>dicunt epistolam ex quatuor solummodo partibus consistere debere:
					<lb/>scilicet salutatione, proverbio, narratione et petitione. Quorum omnium
					<lb/>sententiam de rationis plenitudine confisus improbo indubitanter, dicens
					<lb/>tres tamen modo esse principales epistole partes: scilicet salutationem,
					<lb/>petitionem et narrationem, sine quibus aliqua epistola perfecta esse non
					<lb/>potest. Unde scire oportet, quod epistolarum alia perfecta alia imperfecta.
					<lb/>Perfecta est illa, in qua precedentes partes congrue ponuntur. Imperfecta
					<lb/>est illa, que predictarum partium radiis non illustratur. Preterea
					<lb/>dico, quod de qualibet principali epistole parte potest fieri epistola, licet
					<lb/>imperfecta. Nam Yvo quondam ecclesie carnotensis episcopus in sola
					<lb/>salutatione unam epistolam fecit et episcopali sigillo impressit.
					<lb/>Scripsit enim cuidam neophito id est noviter veram ad fidem venienti
					<lb/>hoc modo: Yvo carnotensis ecclesie humilis minister Ro. dilecto servo
					<lb/>dei bene incipere et melius exequi et optime consumare. Verumtamen
					<lb/>non est trahendum ad consequentiam, quod epistola fuerit perfecta.
					<lb/>Set epistola fuit, ex quo episcopali sigillo illam constat fuisse impressam,
					<lb/>licet fuerit imperfecta. Nam ego ipse a domino papa Celestino unam epistolam
					<lb/>impetravi apostolica bulla impressam, in qua idem papa consulibus
					<pb n="110"/>
				<lb/>florentinis et toti populo salutationem penitus denegavit.</p>
				<p><lb/>Verumtamen epistola fuit et perfecta, quia titulum habebat id est nomen
					<lb/>mittentis et recipientis erat in principio positum. Et ubicunque titulus
					<lb/>cum narratione ponitur, epistola est perfecta, licet salutatio negetur,
					<lb/>dummodo in narratione aliquod petitionis signum contineatur. Porro
					<lb/>titulus sine salutatione principalis pars enim est licet diminuta, quoniam,
					<lb/>licet paries alicuius domus sit in aliquo diminutus, nichilominus est
					<lb/>illius domus pars principalis. Nam titulum et salutationem in epistolis
					<lb/>pro indiferenti habeo. Set illa pars sumpsit nomen a digniori et dicitur
					<lb/>salutatio pro eo, quod ponuntur in ea, que ad salutis optationem pertinere
					<lb/>noscuntur. Preterea sicut domus absque fundamento, pariete ac
					<lb/>tecto constare non potest, ita epistola sine illis tribus partibus non potest
					<lb/>esse perfecta. Fundamentum enim est salutatio. Nemo quidem
					<lb/>intelligeret, de quo vel de quibus dictator narraret, nisi quod premitteret
					<lb/>salutationem. Paries est narratio. Nemo enim sciret, ad quid salutatio
					<lb/>premitteretur, nisi narratio revelaret. Petitio est tectum, quia nemo
					<lb/>posset scire mittentis intentionem, nisi aliquid infra narrationem, vel in
					<lb/>fine narrationis sub petitionis specie poneretur. Secundarie vero partes
					<lb/>epistole sunt infinite. Nam in ipso narrationis textu innumerabilia narrationis
					<lb/>genera continentur, et sicut sunt diversi hominum vultus, ita
					<lb/>et modi narrationum. Alii enim narrant magis generaliter alii minus,
					<lb/>alii specialiter, alii proverbialiter, alii exortando, alii minas inferendo,
					<lb/>alii consulendo, alii blandiendo, alii rogando, alii supplicando, alii plorando,
					<lb/>alii suggerendo, alii peccata remittendo. Num quid dicam, quod
					<lb/>suggestio, peccatorum remissio, exortatio et huiusmodi sint epistole
					<lb/>partes? Si autem dicat aliquis, quod benivolentie captatio sit pars epistole,
					<lb/>queras, quare amicitie captatio aut malivolentie captatio non
					<lb/>sint partes epistole. Si vero dicat aliquis exordium esse partem epistole,
					<lb/>queras, quare generalis sententia et minus generalis vel specialis non sint
					<pb n="111"/>
					<pb n="112"/>
					<lb/>partes epistole. Si dixerit: ita ab antiquis fuit institutum, dico, quod
					<lb/>illa institutio inutilis fuit et damnosa propter multiplicitatem. Ego
					<lb/>autem concedo exordium, benevolentie sive malivolentie captationem et
					<lb/>conclusionem, generalem sententiam, exortationem, remissionem, blanditionem
					<lb/>et alias innumerabiles esse partes epistole non principales, set
					<lb/>secundarias. Nam omnes isti modi narrationes sunt, et tamquam species
					<lb/>suo generi respondent.. Unde si vellemus tot partes assignare in epistolis,
					<lb/>quot sunt modi narrandi, vix posset aliquis partes epistole
				<lb/>nummerare.</p>
			</div>
			<div>
				<head><lb/>(Quid sit salutatio.)</head>
				<p><lb/>Salutatio est quoddam ineffabile gaudium mentis, quod aliqua voce
					<lb/>vel actu exprimi non potest. Eo . . . anima movetur ad optandum alicui
				<lb/>salutem per verba tertie persone.</p>
			</div>
			<div>
				<head><lb/>Quid sit narratio.</head>
				<p><lb/>Narratio est congrua verborum series, qua quis exprimit suam
				<lb/>voluntatem et affectum.</p>
			</div>
			<div>
				<head><lb/>Quid sit petitio.</head>
				<p><lb/>Petitio est quidam petendi modus, per quem mittentis propositum
					<lb/>certificatur. Nam quicquid aliquis narrando premittat, semper aliquid
					<lb/>petere intendit, vel quod status illius, cui mittit, significetur, vel de
					<lb/>aliquo negotio, de quo dubitat, certus reddatur, vel a simili per suum
				<lb/>contrarium.</p>
			</div>
			<div>
				<head><lb/>Quid generalis sententia.</head>
				<p><lb/>Generalis sententia est illa, in qua generaliter de aliquo vel de
				<lb/>aliquibus tractatur.</p>
			</div>
			<div>
				<head><lb/>Quid magna generalis.</head>
				<p><lb/>Magna generalis sententia est illa, que plurium potest esse negotiorum
					<lb/>inchoativa. Vel dicitur hec magna generalis sententia, quia in
					<pb n="113"/>
					<lb/>philosophi hoc idem faciebant, sicut in eorum tractatibus potes invenire.
				<lb/>Quid proverbium.</p>
				<p><lb/>Proverbium est brevis verborum series obscuram in se continens
				<lb/>sententiam.</p>
			</div>
			<div>
				<head><lb/>Unde dicatur.</head>
				<p><lb/>Dicitur proverbium quia aliquid pro verbo id est aliquid obscurum
					<lb/>verbum positum pro manifesto. Verbi gratia: Quidam accedit ad
					<lb/>uxorem alicuius, qua multis temporibus est abusus; postmodum aliquis
					<lb/>intuetur illum dicens: Quandoque hamus latebit sub esca, vel ita: Nunquam
					<lb/>fuit vulpes adeo ingeniosa, que quandoque non caderet in laqueum
					<lb/>venatoris. In primo proverbio ponitur esca pro muliere et hamus pro
					<lb/>marito vel alio, qui debebit in adulterum vendicare. In secundo proverbio
					<lb/>ponitur vulpes ingeniosa pro adultero et laqueus venatoris pro
					<lb/>insidiis mariti vel alterius. Hec autem et consimilia merito possunt proverbia
					<lb/>nuncupari id est quedam obscura posita pro manifestis. Vel potest
					<lb/>dici proverbium quasi pro multis verbis positum, quia unum proverbium
					<lb/>ad multa potest negotia referri. Unde cum aliquis dicit aliquod
					<lb/>proverbium in multorum presentia constitutus, respondet quidam et
					<lb/>se scire fatetur, quare protulerit proverbium istud. Unde prolator sub
					<lb/>quodam derisorio chachinno dicit hec illum ignorare. Potest etiam
					<lb/>dici quasi approbatum verbum. Ceterum damnabiles gramantium caterve
					<lb/>fece aurelianensium imbute in stilo epistolari proverbium dicere non
					<lb/>erubescunt, cum aperte dicat dominus in evangelio proverbium obscuram
					<lb/>sententiam esse, ubi dicitur: Set veniet hora, in qua non in proverbiis
					<lb/>loquar vobis id est in obscuris sententiis, set palam id est manifeste
					<lb/>annuntiabo de patre meo. Et Judei christo dixerunt: Ecce palam loqueris
					<lb/>et manifeste et proverbium nullum dicis id est non dicis aliquam
					<lb/>obscuram sententiam vel amiratione dignam. Et Jeronymus exponit
					<pb n="114"/>
					<lb/>proverbia Salomonis id est obscure sententie(!). Omne tamen proverbium
					<lb/>generalis sententia est et obscura. Unde non debent alicuius
					<lb/>narrationes principium in epistolis, privilegiis, testamentis et confirmationibus
					<lb/>proverbium appellare, cum omnia in stilo epistolari debeant ita esse
					<lb/>lucida et aperta, quod in prima vel secunda prolatione audientes intelligere
					<lb/>possint. Possunt autem huius modi principia quandoque generales
					<lb/>sententie vel exordia merito nuncupari. Verumtamen possunt dictatores
					<lb/>quandoque proverbia in suis epistolis ponere, dummodo sciant, quid recipientes
					<lb/>intelligere possint. Nam si alicui amico meo vellem super
					<lb/>quibusdam factis et specialibus negotiis obtusius loqui, proverbialiter
					<lb/>hoc modo dicere possem: Serpentem in sinu calefeci et minus provide
					<lb/>dimisi pullos sub custodia vulpis. Hoc enim proverbium est, et nemo
				<lb/>istud plenarie intelligeret, nisi sciret de materia facti.</p>
			</div>
			<div>
				<head><lb/>Quid sit benevolentie captatio.</head>
				<p><lb/>Benevolentie captatio est quedam laus, qua recipientis animus lectatur
				<lb/>et benivolus redditur mittenti.</p>
			</div>
			<div>
				<head><lb/>Ubi possit benevolentia captari.</head>
				<p><lb/>Benevolentia nempe in omnibus epistole partibus captari potest.
					<lb/>Captatur enim benevolentia quandoque per unam solam dictionem, quandoque
					<lb/>per duas, quandoque per plures, quandoque per unam distinctionem,
					<lb/>quandoque per plures, quandoque per unam clausulam, quandoque per plures,
					<lb/>quandoque per totum tractatum. Captatur per unam dictionem hoc modo:
					<lb/>deberes eum appellare nobilem virum, unde sufficeret, si diceres nobilem
					<lb/>virum. Si autem dicas nobilissimum, captas benivolentiam in positione
					<lb/>superlativi. Nam superlativum dignius est positivo. Set habenda est
					<lb/>discretio in positione superlativorum, quia superlativa superhabundantem
					<lb/>excellentiam notant, et non superhabundantiam. Quia quod superhabundat,
					<lb/>superfluum est. Quia quod super habundantiam dicitur, uni soli convenit
					<pb n="115"/>
					<lb/>id est per superhabundantem excellentiam. Porro in plurimis tractatibus
					<lb/>ponuntur satis congrue superlativa, et non secundum rei veritatem, quia
					<lb/>infiniti sunt, qui desiderant inanes applausus et transitorias laudes. Multi
					<lb/>enim appellantur sanctissimi et litteratissimi, qui non possent de positivo
					<lb/>gaudere. Nam cum quidam sanctus a quodam piissimus appellaretur,
					<lb/>respondit: sufficeret me pietatis positivo beari. Unde oportet dictatorem
					<lb/>provide circumspectum esse et plurimorum addiscere consuetudines,
					<lb/>quia frequenter potest ponere ad laudem, que ad vituperium
					<lb/>spectabunt, et cum crederet benivolentiam captare, malivolentiam et odium
					<lb/>incurreret. Ecce si alicui obviares et ipsum, ultra quam se dignum crederet,
					<lb/>salutares inclinato capite, crederet se derideri, et sic malivolentiam
					<lb/>captares. Nam ego cum per Alamaniam irem, cuidam obviavi rustico,
					<lb/>quem teutonico idiomate nimium honorabiliter salutavi, alias in eo vulgari
					<lb/>salutationes penitus ignorans. Ille vero infremuit spiritu et evaginato
					<lb/>ense me occidere voluit, unde vix ab eius manibus evasi. Preterea
					<lb/>memini me quendam vidisse plebanum, qui omnes extracto capello
					<lb/>salutabat, credens benivolentiam a quolibet captare. Set tutius esset
					<lb/>ei non ferre capellum, cum per ipsum derisionem et non benivolentiam
					<lb/>iugiter captet. Ceterum non est meum propositum quoslibet
					<lb/>captandi benevolentie (!) modos hic assignare, quia nimia prolixitas
					<lb/>tedium generaret et in prologo non sunt omnia referenda. Concludo ergo
					<lb/>breviter et dico, quod, ubicunque verba congrue ad laudem recipientis
				<lb/>ponuntur, benivolentia procul dubio captatur.</p>
			</div>
			<div>
				<head><lb/>Quid sit specialis sententia.</head>
				<p><lb/>Specialis sententia est illa, in qua de aliquo vel de aliquibus specialiter
				<lb/>tractatur.</p>
			</div>
			<pb n="116"/>
			<div>
				<head><lb/>Quid simplex narratio.</head>
				<p><lb/>Simplex narratio est illa, in qua unum solum narratur, hoc modo:
					<lb/>presentibus tibi litteris innotescat, quod pater tuus VII Kal. augusti
				<lb/>de hac luce ad meliorem vocante domino migravit.</p>
			</div>
			<div>
				<head><lb/>Quid composita.</head>
				<p><lb/>Composita est illa, in qua duo vel plura negotia narrantur hoc modo:
					<lb/>Innotescat amicitie vestre quod (frater vester) superabiliter in bello
					<lb/>existens gloriosum de hoste reportavit triumphum. Set eius inimici
				<lb/>postmodum eum in itinere ceperunt.</p>
			</div>
			<div>
				<head><lb/>Quid conclusio.</head>
				<p><lb/>Conclusio est cuiuslibet tractatus seu epistole finis, qui quandoque
					<lb/>fit affirmando, quandoque negando sub quadam dubitatione, ut cum dicitur,
					<lb/>quod si feceris vel si non feceris. Verumtamen multis alliis modis potest
					<lb/>fieri conclusio, et quandoque in principio epistole sagax dictator conclusionem
					<lb/>ponere potest hoc modo: Si feceris, quod dominus cardinalis tibi
					<lb/>significavit, omnes petitiones tue apud eum congruum sortientur effectum.
					<lb/>Ceterum ipse amiratione non modica movetur, quod in obediendo sua
					<lb/>precepta te sic demonstras austerum, cum sibi magna petere proponas. Ecce
				<lb/>concludendo narras et narrando concludis.</p>
			</div>
			<div>
				<head><lb/>Quomodo partes in epistola debeant ordinari.</head>
				<p><lb/>Partes in epistola hoc modo debent ordinari: Primo facias fundamentum
					<lb/>id est ponas titulum (epistole vel) salutationis, ut nomen
					<lb/>mittentis et recipientis specificetur, ita tamen, quod nichil ponas in salutatione,
					<lb/>quod ad sequens pertineat factum. Quia sicut in prima tabula
					<lb/>salutationun mearum habetur, salutatio non est nisi quidam titulus, qui
					<lb/>ob hoc in principio epistole ponitur, ut nomen mittentis et recipientis
					<lb/>specificetur, et sufficienter, quare hoc fieri non debeat, in ea tractatur.
					<lb/>Secundo facias parietem id est incipias generaliter sive specialiter a negotio,
					<lb/>de quo agitur, tractare. Tertio facias tectum id est aut infra narrationem
					<lb/>vel in fine narrationis sub aliquo petitionis signo mittentis exprimas
				<lb/>voluntatem.</p>
			</div>
			<pb n="117"/>
			<div>
				<head><lb/>Quid sit distinctio.</head>
				<p><lb/>Distinctio est quedam clausule particula, in cuius fine spiritus
					<lb/>actione vocis fatigatus requiem auxilio puncti querere laborat. (Vel
					<lb/>distinctio est quedam clausule particula, que quandoque puncto suspensivo,
					<lb/>quandoque plano debet rationabiliter distingui et determinari.
				<lb/>Unde dicatur distinctio.</p>
				<p><lb/>Distinctio dicitur a distinguo guis et dicitur distinctio quasi
					<lb/>obscuritatis remotio. Unde cum aliquis obscure aut implicite legit, dicunt
					<lb/>astantes: legas distincte id est ita legas, ut removeas obscuritatem,
					<lb/>vel distingue id est specifica, quod dicis. Set distinctio aliter accipitur
					<lb/>in decretis. Est enim ibi distinctio quorundam capitulorum summa et
				<lb/>ponitur ad obscuritatis remotionem.</p>
			</div>
			<div>
				<head><lb/>Quomodo ex dictionibus distinctiones componantur.</head>
				<p><lb/>Distinctiones ita componuntur ex dictionibus sicut sillabe ex litteris,
					<lb/>et sicut quedam sillabe plures aliis in se continent literas, ita
					<lb/>quedam distinctiones plures aliis distinctionibus continent dictiones
					<lb/>secundum magis et minus. Item distinctionum alia constat ex duabus
					<lb/>dictionibus, alia ex tribus, alia ex quatuor et sic usque ad viginti, de
					<lb/>quibus non est specificandum per singula, cum cotidie infinitas legere
					<lb/>possis. Distinctio autem quandoque in una sola dictione consistit, ut
					<lb/>cum dicitur: (Vis venire Bononiam? aliquis respondit sic vel non. Unde
					<lb/>si dicat tantum sic vel tantum non, recta distinctione respondet et finali,
					<lb/>quia bene distinguit se velle vel nolle ire et bene satisfacit questioni et
					<lb/>querenti. Potest etiam fieri distinctio in omnibus verbis prime et secunde
					<lb/>persone, ut cum dicitur: legis? distinctio est suspensiva, et si
					<lb/>respondeatur ab interrogato: lego, erit distinctio finalis. Similiter cum
					<lb/>dicitur: quis est in domo? - nullus vel M(artinus). Multis
					<pb n="118"/>
					<lb/>enim modis fiunt distinctiones in una sola dictione, set ex maiori parte
					<lb/>sunt in sensu defective, et quandoque in una sola littera fit distinctio,
					<lb/>ut cum dicitur: quid est hoc? - respondet aliquis: B vel C. Item distinctionum
				<lb/>alia suspensiva, alia quasi finalis, alia finalis.</p>
			</div>
			<div>
				<head><lb/>Quid sit distinctio suspensiva.</head>
				<p><lb/>Suspensiva est illa, que auditoris animum detinet suspensum, nec
					<lb/>potest per illam intelligere, quid prolator dicere velit, nisi aliud adiungat.
					<lb/>Ut cum dicitur: cum sola Italia inter cunctas mundi provincias speciali
				<lb/>gaudeat privilegio libertatis.</p>
			</div>
			<div>
				<head><lb/>Quid sit quasi finalis.</head>
				<p><lb/>Quasi finalis est illa, que quandoque animum auditoris de sensu
					<lb/>locutionis quodammodo certificat. Ut cum dicitur: specialius est Italicis
					<lb/>deferendum. Et nota, quod omnis distinctio quasi finalis potest esse
					<lb/>finalis, dummodo ad sensum locutionis perficiendum accedat, sicut ista
					<lb/>facit. Item nota, quod distinctiones quasi finales magis per sensum quam
				<lb/>per punctum dignoscuntur.</p>
			</div>
			<div>
				<head><lb/>Quid finalis.</head>
				<p><lb/>Finalis est illa, que auditoria animum de sensu locutionis certificat.
					<lb/>Ut cum dicitur: et illis universe provincie orbis merito subesse tenentur.
					<lb/>Verumtamen non est ibi sensus irregularis, quia vix aut nunquam poterit
					<lb/>aliquis in duabus aut tribus distinctionibus factum vel negotium
				<lb/>aliquod significare.</p>
			</div>
			<div>
				<head><lb/>Quid sit punctus.</head>
				<p><lb/>Quid sit punctus, in tractatu virtutum non descripsi, set de eius
					<lb/>virtute uteunque tractavi, et ideo dignum duxi aliquid adhuc dicere de
					<lb/>punctis. Punctus est quidam titulus, per quem tota scriptura cognoscitur
					<lb/>et terminatur. Vel est punctus terminus divisivus, per quem
					<pb n="119"/>
					<lb/>distinctiones universe clarescunt. Nam ita dividuntur distinctiones per
					<lb/>puncta, sicut campi per positionem terminorum. Vel punctus est quidam
					<lb/>iudex ordinarius, qui quadam sententia sua iudiciali totam scripturam
					<lb/>determinat et castigat nec permittit aliquam distinctionem seu
				<lb/>clausulam transgressibiliter per agrum currere alienum.</p>
			</div>
			<div>
				<head><lb/>Unde dicatur.</head>
				<p><lb/>Punctus dicitur a puncto tas, vel dicitur punctus a pungo gis.
					<lb/>Quia quando scriptor vult facere punctum, ita erigit pennam, quod cartam
				<lb/>tam pungere videtur. Punctorum alius suspensivus, alius planus.</p>
			</div>
			<div>
				<head><lb/>Quid sit punctus suspensivus.</head>
				<p><lb/>Suspensivus est ille, qui virgula scribitur sursum erecta. Unde sensum
					<lb/>locutionis denotat incompletum, vel punctus suspensivus est quidam
					<lb/>fidelis et preambulus nuntius, qui puncti plani denuntiat adventum.
					<lb/>Ideo dixi "fidelis", quia semper ante punctum planum, quandoque semel,
					<lb/>quandoque bis, quandoque ter, quandoque quater, quandoque quinquies
					<lb/>vel plus, preire consuevit. Et ideo dixi "fidelis", quia propriis humeris
					<lb/>onera portat locutionum, quousque punctus planus ipsas sine gravamine
				<lb/>suscipere possit.</p>
			</div>
			<div>
				<head><lb/>Quid planus.</head>
				<p><lb/>Punctus planus est ille, cuius in gremio legentis animus quiescit
					<lb/>et totius sensus locutionis successive terminatur. Quod autem dixi "virgula
					<lb/>sursum erecta" et "virgula plana" non mireris! Quoniam Ebrei et
					<lb/>Greci talibus punctabant virgulis, vel quia talia puncta virgulas appellabant.
					<lb/>Nam hodie multi secundum artium et scripturarum varietates
					<lb/>multas faciunt punctorum varietates, de quibus non est ad presens
					<lb/>idoneum pertractare. Item est alius punctus, qui virgula interrogativa
					<lb/>nuncupatur, que fit semper per dictionem post dictionem interrogativam,
				<lb/>ut "quid est hoc?".</p>
			</div>
			<div>
				<head><lb/>Quid punctus habet copulare.</head>
				<p><lb/>Punctus nempe multiplices habet virtutes copulandi. Nam quandoque
					<pb n="120"/>
					<lb/>copulat litteram littere, quandoque sillabam sillabe, quandoque dictionem
					<lb/>dictioni, quandoque distinctionem distinctioni, quandoque orationem
					<lb/>orationi, et sensum locutionis alteri locutioni. Et nota, quod
					<lb/>tantummodo punctus suspensivus ponitur pro copula. Item nota, quod suspensivus
					<lb/>quandoque magis copulat quandoque minus, quandoque multo minus.
					<lb/>Magis enim copulat, quando duplicem habet vim copulandi, hoc modo:
					<lb/>Alexander Persiam, Menelaus Troiam, Romani Cartaginem et Pisani
					<lb/>Maioricam vicerunt virtute potenti. Minus enim copulat, ut cum
					<lb/>dicitur: Martino, Johanni, Petro et Bernardo salutem. Modo non copulat
					<lb/>nisi nomen alteri nomini. Multo enim minus, ut cum copulat dictionem
					<lb/>dictioni et litteram littere. Et nota, quod, quando distinctiones ita copulantur
					<lb/>per puncta suspensiva, in principio ultime distinctionis semper
					<lb/>debet poni copula, quoniam illa non intelligitur ibi repeti, ubi suspensivus
					<lb/>punctus pro copula positus fuerit. Alioquin non esset latinum. Hoc
					<lb/>idem est intelligendum de dictionibus et litteris. Et nota, quod nullus punctus
					<lb/>planus potest pro copula poni, quia ubicunque copula ponitur, vox legentis
					<lb/>(semper) detinetur suspensa. Simili ergo modo illud, quod postea
					<lb/>ponitur illius vicem gerere debet. Item nota, quod semper post punctum
					<lb/>planum clausule debet inceptio fieri et prima illius clausule littera debet
					<lb/>scribi grossa, ita, quod caput clausule fore videatur. Item nota, quod
					<lb/>post punctum suspensivum nunquam potest esse clausule inceptio. Unde
					<lb/>illi, qui scribunt salutem vel aliquid positum loco salutationis per litteram
					<lb/>grossam, ambulant tamquam ceci, qui viam, per quam gradiuntur,
					<lb/>penitus ignorant. Verumtamen in salutationibus et infra epistole textum
					<lb/>propria nomina scribi debent per litteram grossam ad maiorem
					<lb/>certitudinem reddendam (et causa honoris). Et preterea punctus quandoque
					<pb n="121"/>
					<lb/>est literarum comprehensivus, ut cum circumponuntur littere pro
				<lb/>proprio nomine posite.</p>
			</div>
			<div>
				<head><lb/>Quid sit clausula.</head>
				<p><lb/>Clausula est quedam cuiuslibet tractatus particula, que quandoque
					<lb/>duas, quandoque tres, quandoque quatuor, quandoque V, quandoque VI,
					<lb/>vel etiam VII in se continet distinctiones. Nam ad minus ex duabus
					<lb/>distinctionibus constitui potest, ad plus vero ultra VII habere nullatenus
					<lb/>valet, si magne fuerint distinctiones; quia locutionis sensus
				<lb/>nimium redderetur obscurus. Ex duabus hoc modo:</p>
				<p><lb/>Propter antiquam consuetudinem Armeni et Greci nutriunt barbam.
					<lb/>(Vel aliter: Armeni et Greci nutriunt barbam, ut graviores in omnibus
				<lb/>videantur.</p>
			</div>
			<div>
				<head><lb/>Ex tribus hoc modo:</head>
				<p><lb/>Indi dominum, qui est ipsa veritas, venerantur et respuendo
					<lb/>mendacium patrem adorant in spiritu et veritate. Vel aliter:
					<lb/>Auro et lapidibus preciosis Babilonia decoratur et diversis aromatum
					<lb/>et specierum generibus affluens paradisi poma et balsami producit.
				<lb/>Vel aliter:</p>
				<p><lb/>Tenebrose caliginis cecitas ita Saracenorum occupavit animos, quod
					<lb/>pudenda cotidie lavant, dominum propter hoc placare credentes. Vel aliter:
					<lb/>Vellius de montanea fallacem in terris constituit paradisum in
					<lb/>quo facit quosdam homines ab ipsa pueritia enutriri, qui pro eo
				<lb/>subire mortem postmodum non formidant. Vel aliter:</p>
				<p><lb/>Suriani se adulterii crimine polluunt et cuncta meretricandi
				<lb/>genera invenientes tamquam lupanarii iugiter fornicantur.</p>
				<pb n="122"/>
				<p><lb/>Greci sagaces et invidi Siculi magicis operibus insistunt et mirabilia
					<lb/>facinora (ex)cogitantes venenata sepe pocula propinant. Vel
				<lb/>aliter:</p>
				<p><lb/>In florida urbe Morroch residet Miramominin, qui cunctos hodie
					<lb/>mortales in divitiis excellit et cuncta librat secularis iustitie statera.
				<lb/>Ex quator hoc modo:</p>
				<p><lb/>Calabritanos inermes, Apulos pusillanimes et Sardos zelotipie vitio
					<lb/>et conditione servili esse proscriptos totus predicat orbis. Vel aliter:
					<lb/>Affricos nudos, Ethiopes horridos et Provinciales mendaces
				<lb/>video per effectum. Vel aliter:</p>
				<p><lb/>Corsi de curialitate plurimum commendarentur, si fures non
					<lb/>essent et proditores et ea postmodum non raperent, que primo fuerant
				<lb/>elargiti.</p>
				<p><lb/>Romani guerras et seditiones iugiter commoventes civilia bella
					<lb/>committere non formidant, et pristine glorie immemores existentes pecuniam
					<lb/>per fraudem et violentiam exigere non omittunt. Vel aliter:
					<lb/>Tusci rebus propriis commendabiliter utuntur et plurimis coruscarent
					<pb n="123"/>
					<lb/>virtutibus, si fraudis et invidie nebula eos non facile tenebraret.
				<lb/>Vel aliter:</p>
				<p><lb/>Lombardi sunt libertatis patroni, proprii iuris egregii defensores,
					<lb/>et illi, qui pro libertate tuenda sepius pugnaverunt, merito sunt Italie
				<lb/>senatores. Vel aliter:</p>
				<p><lb/>Marchiani simplices, Romanioli proditores atque bilingues et Dalmatii
					<lb/>atque croatii piscatores ab omnibus esse censentur. Vel aliter:
					<lb/>Curialis Marchia Veronensis nomen accepit ab inclita Verona, que
					<lb/>trium provinciarum caput existit et est indesignabili amenitate dotata.
				<lb/>Ex V hoc modo:</p>
				<p><lb/>Bestialium Sclavonum detestabiles predico mores, cupiens universos
					<lb/>eorum vitare consortium, qui non homines set iumenta possunt merito nuncupari,
					<lb/>et licet humanam habeant formam, tamen in pluribus bestialiter
				<lb/>vivunt. Ex VI hoc modo:</p>
				<p><lb/>Pusille fidei Ungarii corpora cibariis replent, universos largiflue
					<lb/>alunt, plurima munera largiuntur et tamquam cursibiles venatores omni
				<lb/>tempore loca silvosa regirant. Vel aliter:</p>
				<p><lb/>Boemi formosi et furentes in armis ebrietate se turpiter fedant, et
					<lb/>carnes comedunt semicruentas a quibus parum differunt Polani, set
				<lb/>silvestris natio Rutenorum loca venando discurrit.</p>
				<p><lb/>Teutonici per furorem, Alobroges per latrocinium, Francigenae
					<lb/>per arrogantiam, Yspani per mulas, Anglici per caudam et Scoti
				<lb/>per mendacitatem a plurimis deridentur.</p>
				<pb n="124"/>
				<p><lb/>Preterea multe sunt clausularum diversitates, quarum diversitatum
					<lb/>sententias nemo unquam dicere posset. Nam sicut varii
					<lb/>sunt dictatores, ita et clausularum diversitates. Diversa enim sunt
					<lb/>genera materiarum, et ideo diversis clausulis nos uti oportet. Porro
					<lb/>aliquis facit clausulas magnas, aliquis parvas, aliquis mediocres. Verum
					<lb/>tamen sive sint magne sive sint parve sive mediocres, laudabiles
					<lb/>sunt loco et tempore suo, si congrue in narrationibus ponantur. Et nota,
					<lb/>quod non est adeo magna, que non possit diminui nec adeo parva, que
					<lb/>non valeat augmentari. Fiunt enim clausule, secundum quod dictatori
					<lb/>negotia occurrunt. Set est distinguendum, utrum unum velit negotium
					<lb/>significare vel plura. Si unum distinguendum est, utrum habeat
					<lb/>pauca vel plura significata. Si pauca, paucis debes clausulis uti. Si
					<lb/>multa, nitaris ad brevitatem, quia brevitas est dulcis aurium amica,
					<lb/>dummodo non generet obscuritatem. Ego enim in una clausula posito
					<lb/>salutationis titulo unam epistolam multotiens finivi. Verbi gratia: Quandoque
					<lb/>scribere volebam pauperibus scolaribus, qui libenter meam
					<lb/>audiebant doctrinam, set verecundabantur venire, quia mihi non poterant
					<lb/>sua donaria exhibere. Unde talem illis epistolam destinavi: Universis
					<lb/>pauperibus Boncompagnus, quicquid potest. Nolo, quod propter
					<lb/>aliquam paupertatem verecundie pallore afficiamini, set libere ad liberum
					<lb/>accedatis et ipsius liberalitate pro vestre voluntatis arbitrio utamini,
					<pb n="125"/>
					<lb/>procul dubio tenentes, quia, quod divinitus est collatum, vobis procurabo
					<lb/>liberaliter impertiri. Hec enim fuit una epistola, et multotiens hoc
				<lb/>facere potest providus dictator(, si pauca debuerit significare).</p>
			</div>
			<div>
				<head><lb/>Unde dicatur.</head>
				<p><lb/>Clausula dicitur a claudo dis, aut quia sensum locutionis in se
					<lb/>claudit, aut quia distinctiones in suo sinu tenet clausas. Vel dicitur clausula
					<lb/>quasi divisa, quia inter punctum planum et litteram grossam semper
					<lb/>clauditur vel claudi debet. Item clausularum alia suspensiva, alia quasi
				<lb/>finalis, alia finalis.</p>
			</div>
			<div>
				<head><lb/>Quid sit clausula suspensiva.</head>
				<p><lb/>Suspensiva est illa, que sensum integralis locutionis detinet suspensivum
					<lb/>hoc modo: Ad urbem pro confirmatione prebende mihi assignate
					<lb/>properaveram credens, quod C. S. Theodori diaconus cardinalis, quondam
					<lb/>socius et scolaris meus, mihi deberet assistere et prestare mihi auxilium
					<lb/>et favorem. Hec enim est clausula suspensiva, nec ideo dicitur suspensiva,
					<lb/>quod in fine ultime distinctionis punctus debeat fieri suspensivus.
				<lb/>Set quia sensus locutionis adhuc detinetur suspensus.</p>
			</div>
			<div>
				<head><lb/>Quid quasi finalis.</head>
				<p><lb/>Quasi finalis est illa, qua prolata quodam modo de sensu locutionis
					<lb/>auditoris animus certificatur hoc modo: Ipse vero preteritorum immemor
					<lb/>et avaritie lepra infectus ab adversariis meis pecuniam accepit, et mihi
					<lb/>apud dominum papam ita extitit contrarius, quod meum propositum
				<lb/>non potui perducere ad effectum.</p>
			</div>
			<div>
				<head><lb/>Quid finalis.</head>
				<p><lb/>Finalis est illa, qua prolata integralis sensus de negotio, quod agitur,
					<lb/>consurgit et perficitur, et ex eo plene certificatur animus auditoris hoc modo:
					<lb/>Nunc autem domum sine dilatione revertor habens in proposito
					<pb n="126"/>
					<lb/>laicalem ducere vitam, ex eo, quod ecclesiasticum non valeo beneficium
					<lb/>adipisci. Et nota, quod omnis quasi finalis potest esse finalis, licet sensus
				<lb/>integralis negotii, de quo agitur, sit imperfectus.</p>
				<p><lb/>Quomodo ex clausulis extimantur epistole et quilibet prosaicus tractatus.
					<lb/>Ex clausulis multis modis epistole fiunt et quilibet prosaici tractatus.
					<lb/>Set vitando prolixitatem, cupio in presenti capitulo breviter
					<lb/>plurima concludere paucis. Puta: scribit papa imperatori pro uno vel
					<lb/>(pro) pluribus negotiis. Pro uno sic poterit incipere dictator: Cum ex
					<lb/>iniuncto adeo nos officio teneamur omnes ecclesie filios assidue ammonere
					<lb/>ne se involvant illecebris terrenorum, multo attentius tuam imperialem
					<lb/>maiestatem litteris apostolicis debemus sollicitare, ut sic transeat per
					<lb/>omnia temporalia, ne penitus amittat eterna. Nec ob hoc ista referimus,
					<lb/>quod te in aliquo contra ecclesiam dei derelinquere credamus, set ut
					<lb/>nostre benedictionis et ammonitionis gratia fretus de bono in melius perseveres,
					<lb/>et imperii tui iura valeas omni tempore alacriori animo pertractare.
					<lb/>Hec enim esset una epistola, si salutatio premitteretur. Verumtamen
					<lb/>in tali ammonitione posset dictator tractatum non modicum prolongare.
					<lb/>Si autem in eadem epistola vellet aliud significare negotium, hoc modo
					<lb/>procedere posset: Preterea dilectum filium nostrum magistrum B., quem nos
					<lb/>et fratres nostri sue devotionis et scientie intuitu intimo diligimus karitatis
					<lb/>affectu, celsitudini tue propensius commendamus tuam attentius
					<lb/>rogitantes excellentiam, ut ipsum debeas nostrarum precum interventu
					<lb/>multipliciter honorare et suis petitionibus ita dignum et favorabilem prebere
					<lb/>assensum, quod nostras preces sibi sentiat profuisse et nos tue magnitudini
					<lb/>propter hoc teneamur multiplices gratiarum exsolvere actiones.
					<lb/>Nam in epistola ista duo sunt significata, quia ibi de duobos diversis
					<lb/>negotiis narratur. In duabus primis clausulis continetur ammonitio pape
					<lb/>et quotcunque clausule ponerentur ibi, que ad ammonitionem pertinerent,
					<lb/>ad unum tantum significatum spectarent. In tertia vero clausula continetur
					<pb n="127"/>
					<lb/>comendatio magistri B., quam facit papa imperatori et quidquid
					<lb/>postmodum, pro dicto, magistro in eadem epistola poneretur, ad unum
					<lb/>tantum significatum spectaret. Ceterum ego iam multotiens in una clausula
					<lb/>quinque posui significata hoc modo: Detestabilis avaritia Romanorum,
					<lb/>proditoria grecorum astutia, perorrende saracenorum insidie,
					<lb/>abhominanda Siculorum invidia et Apulorum pusillanimitas sunt penitus
					<lb/>evitanda. Quod autem, de hiis dictum est, de omnibus tractatibus intelligere
					<lb/>potes. Verumtamen oportet dictatorem imponendo clausulas providum
					<lb/>esse atque sagacem et suum tractatum semper mediocritatis legibus
					<lb/>cohibere. Nam ego sepenumero ad mensuram carte dictavi, aut quia
					<lb/>carta deficiebat aut quia ita in animo agere proponebam: Set qui hoc
					<lb/>facere temptat, inspiciat cartule quantitatem, sicut providus sartor
					<lb/>pannum, do quo camisiam disposuit facere vel gunnellam . Nam primo
					<lb/>ymaginatur, unde posset facere manicas et girones et cetera queque, postmodum
				<lb/>vero, secundum quod videt, incidere consuevit.</p>
				
			</div>
		</div>
	</body>
</text>
</TEI>
