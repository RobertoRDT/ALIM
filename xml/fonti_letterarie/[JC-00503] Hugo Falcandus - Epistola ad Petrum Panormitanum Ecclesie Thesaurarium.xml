<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistola ad Petrum Panormitanum Ecclesie Thesaurarium</title>
				<author>Hugo Falcandus</author>
				<respStmt>
					<resp key="print_editor">Edizione critica a stampa a cura di</resp>
					<name>G. B. Siragusa</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2576" unit="words">Parole: 2576</measure>
				<measure quantity="16718" unit="characters_without_spaces">Caratteri (spazi esclusi): 16718</measure>
				<measure quantity="18988" unit="characters_witht_spaces">Caratteri (spazi inclusi): 18988</measure>
			</extent>
			<publicationStmt>
				<publisher>ALIM</publisher>
				<date when="2005-04-21">21/04/2005</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie </note>
				<note>Note: Caratteri (con spazi): 19.569&#13;
G.S.</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Ugo Falcando</author>
						<title level="m">La Historia, o Liber de Regno Sicilie e la Epistola ad Petrum Panormitane ecclesie thesaurarium</title>
						<editor>G. B. Siragusa</editor>
						<imprint>
							<publisher>Forzani</publisher>
							<pubPlace>Roma</pubPlace>
							<date>1897</date>
							<biblScope unit="page">169-186</biblScope>
						</imprint>
					</monogr>
					<series>
						<title level="s">Fonti per la storia d'Italia</title>
						<biblScope unit="volume">22</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie </term>
					<term type="genre">Storiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="169"/>
		<div>
			<head><lb/>EPISTOLA AD PETRUM PANORMITANE ECCLESIE THESAURARIUM
			<lb/>DE CALAMITATE SICILIE</head>
			<p><lb/>Disponebam, Petre karissime, post yemis asperitatem clementioris
				<lb/>aure beneficio mitigatam, letum aliquid ac iocundum
				<lb/>scribere, quod tibi quasi quasdam renascentis veris primitias
				<lb/>dedicarem. Sed audita morte regis Sicilie, intelligens ac mecum
				<lb/>reputans quantum hec rerum mutatio calamitatis afferret, quantum
				<lb/>illius regni quietissimum statum, vel hostilis incursus procella
				<lb/>concuteret, vel gravis sedictionum turbo subverteret, repente consternatus
				<lb/>animo cepta deserui; versaque in luctum cithara, malui
				<lb/>flebiles modos et lamentationum lugubre carmen ordiri, licet repurgati
				<lb/>celi blanda serenitas et hortorum ac nemorum amena
				<lb/>facies importunam animo letitiam ingerentes, ad aliud me conentur
				<pb n="170"/>
				<lb/>abstrahere et flendi ac lamentandi propositum impedire. Quis enim
				<lb/>lamentationi locus est aut querele, aut quis intempestive fluentibus
				<lb/>non offendatur lacrimis ubi iam annus pruinose senectutis detersa
				<lb/>canitie grate denuo iuventutis pubescit in florem et hybernis frigoribus
				<lb/>succedens verna temperies, feriatas avium fauces ad intermisse
				<lb/>suavitatem modulationis invitat? Verum quia difficile est in morte
				<lb/>nutricis alumpno persuaderi ne lugeat, non possum, fateor, lacrimas
				<lb/>continere, non possum desolationem Sicilie que me gratissimo
				<lb/>sinu susceptum benigne fovit, promovit et extulit, vel
				<lb/>preterire silentio vel siccis oculis memorare. Intueri michi iam
				<lb/>videor turbulentas barbarorum acies eo quo feruntur impetu irruentes,
				<lb/>civitates opulentas et loca diuturna pace florentia metu
				<lb/>concutere, cede vastare, rapinis atterere et fedare luxuria. Ingerit
				<lb/>se michi et lacrimas a nolente future species calamitatis extorquet.
				<lb/>Occurrunt hinc cives aut resistendo gladiis intercepti, aut se dedendo
				<lb/>misera servitute depressi; illinc virgines in ipsis parentum conspectibus
				<lb/>constuprate; matrone post varia et pretiosa capitis, colli ac
				<lb/>pectoris ornamenta direpta, ludibrio habite et defixis in terra oculis inconsolabiliter deplorantes venerabile fedus coniugii fedissime
				<lb/>gentis libidine violari. Nec enim aut rationis ordine regi, aut miseratione
				<lb/>deflecti, aut religione terreri teutonica novit insania quam
				<lb/>innatus furor exagitat, et rapacitas stimulat, et libido precipitat.
				<lb/>Hec autem in Apulia vicinisque provinciis geri, licet horrendum
				<lb/>ac triste sit facinus et multo cum merore deflendum,
				<pb n="171"/>
				<lb/>ut cuique tamen tolerabile putaretur, si in cisfarinis tantum partibus
				<lb/>barbarorum immanitas deseviret. Quod si beatam illam
				<lb/>insulam, omnibus quidem regnis et preclaris dotibus et meritis
				<lb/>amplioribus preferendam, vis procelle sevientis irrumpat, si iocundum
				<lb/>otium et quietem omni voluptatis genere gratiorem armorum
				<lb/>fragor importunus conturbet, quis iam animo poterit imperare ne
				<lb/>dolendi modum excedat? quis non totus in lacrimas defluat
				<lb/>cum iam apparere ceperint vastitas urbium; civium cedes; fedata
				<lb/>pulvere senum reverenda canities; matrone pro sericis saccis
				<lb/>indute; pueri puelleque barbare lingue stridore perterriti omnesque
				<lb/>omnino indigene de multa rerum copia ad ultimam egestatem,
				<lb/>de gaudio ad merorem, de gloria ad ignominiam, de summo felicitatis
				<lb/>culmine ad extreme miserie dispendia devoluti? Atque
				<lb/>utinam Constantia cum rege teutonico Sicilie fines ingressa perseverandi
				<lb/>constantiam non haberet, nec ei daretur copia Messanensium
				<lb/>agros aut et Ethnei montis confinia transeundi! Hiis
				<lb/>enim in locis aptissime gens illa consistat, ubi et cum crudelitate
				<lb/>piratica Teutonum confligat atrocitas, et inter ambustos lapides
				<pb n="172"/>
				<lb/>et Ethne flagrantis incendia gens dura et saxea sevientis
				<lb/>iracundie flammis exestuet. Nam interiora Trinacrie loca, eamque
				<lb/>maxime partem quam nobilissime civitatis fulgor illustrat que
				<lb/>et toti regno singulari meruit privilegio preminere, nepharium
				<lb/>esset et monstro simile vel barbarorum ingressu pollui, vel irruentium
				<lb/>terrore percelli, vel predonum rapinis exponi, vel omnino
			<lb/>peregrinarum legum barbarie conturbari.</p>
			<p><lb/>Nunc michi velim edisseras: ad quem intelligis finem rem in
				<lb/>tanto discrimine perventuram, quove putas Siculos usuros consilio?
				<lb/>Utrumne regem sibi creandum existiment et collectis
				<lb/>viribus contra barbaros dimicandum? An vero rei diffidentia et
				<lb/>insueti laboris odio, tempori servientes, malint quodlibet durum
				<lb/>servitutis iugum suscipere quam fame et dignitati sue et patrie
				<lb/>libertati consulere? Ego quidem hec tacitus dubia mente pertractans,
				<lb/>dum variis hinc inde rationibus distrahor mecum ipse
				<lb/>dissentio, nec satis liquet utrum horum eis censeam eligendum.
				<lb/>Certe si regem sibi non dubie virtutis elegerint nec a Christianis
				<lb/>Sarraceni dissentiant, poterit rex creatus rebus licet quasi disperatis
				<lb/>et fere perditis subvenire et incursus hostium, si prudenter
				<lb/>egerit, propulsare. Si enim amplioribus stipendiis militum sibi,
				<lb/>favorem conciliet, si collatis beneficiis animos plebis alliciat, si
				<lb/>civitates oppidaque maritima diligenter premuniens, in Calabria
				<lb/>quoque presidia per congrua loca disponat, Siciliam Calabriamque
				<lb/>tueri poterit, ne in ius et potestatem transeant barbarorum. Nam
				<lb/>in Apulis, qui semper novitate gaudentes novarum rerum studiis
				<lb/>aguntur, nichil arbitror spei aut fiducie reponendum, quos si coactis
				<pb n="173"/>
				<lb/>copiis ad pugnam iusseris expediri, ante fugere plerumque
				<lb/>incipiunt quam signa bellica conferantur; si munitionibus servandis
				<lb/>preficias, alii quidem alios produnt et hostes, ignorantibus aut resistentibus
				<lb/>sociis, introducunt. At vero quia difficile est Christianos
				<lb/>in tanto rerum turbine, sublato regis timore, Sarracenos non opprimere,
				<lb/>si Sarraceni multis illorum iniuriis fatigati ab eis ceperint dissidere
				<lb/>et castella forte maritima vel montanas munitiones occupaverint,
				<lb/>ut hinc cum Teutonicis summa sit virtute pugnandum,
				<lb/>illinc Sarracenorum crebris insultibus obviandum, quid putas acturi
				<lb/>sunt Siculi inter has depressi angustias, et velut inter malleum et
				<lb/>incudem multo cum discrimine constituti? Hoc utique agent quod
				<lb/>poterunt ut se barbaris miserabili conditione dedentes in eorum se
				<lb/>conferant potestatem. O utinam plebis ac procerum Christianorum
				<lb/>et Sarracenorum vota conveniant ut regem sibi concorditer eligentes,
				<pb n="174"/>
				<lb/>irruentes barbaros totis viribus, toto conamine totisque desideriis
				<lb/>proturbare contendant! Heu misere conditionis et dampnate sortis
				<lb/>insula, que sic alumpnos nutris et provehis ut cum in optatum
				<lb/>robur excreverint, prima ex te virium suarum experimenta capiant
				<lb/>et uberum tuorum pinguedine saginati, viscera tua recalcitrando
				<lb/>discerpant! Sic olim plurimi tuo in sinu tuisque in deliciis
				<lb/>enutriti, multis te postmodum iniuriis et multis preliis afflixerunt.
				<lb/>sic et Constantia, primis a cunabulis in deliciarum tuarum affluentia
				<lb/>diutius educata tuisque instituta doctrinis et moribus informata,
				<lb/>tandem opibus tuis barbaros ditatura discessit, et nunc
				<lb/>cum ingentibus copiis vicem improbam tibi redibitura revertitur
				<lb/>ut pulcherrime nutricis ornatus violenter diripiat et munditiam
				<lb/>tuam, qua regnis omnibus antecellis, barbarica feditate contaminet.
				<lb/>/*
				<lb/>Age nunc, Messana civitas, potens et multa civium nobilitate
				<lb/>prepollens, quo putas indempnitati tue prospiciendum consilio ut
				<lb/>possis barbarorum primos conatus elidere et hostiles copias a Fari
				<lb/>transitu prohibere? Expedit tibi mature deliberare quid agas, nam
				<lb/>quia transeuntibus in Siciliam prima post traiectum ratibus Farum
				<lb/>occurris, primos etiam pugnantium impetus sustinere primaque
				<lb/>bellorum auspicia cogeris experiri. Certe si civium tuorum virtutem
				<lb/>et audaciam, senes tuos maturandis aptos consiliis, iuvenes
				<lb/>rebus bellicis assuetos, murorum etiam ambitum densis turribus circumseptum
				<lb/>inspicias, si vires tuas quibus sepe Grecorum superbiam
				<lb/>contrivisti, quibus Affricam Hispaniamque depopulans ingentem
				<lb/>inde predam et opima sepe spolia revexisti, diligenter attendas,
				<lb/>multum hinc tibi roboris et fiducie, multum spei ac securitatis
				<lb/>accrescet. Nichil ergo tibi formidinis, nichil terroris incutiat turbulente
				<pb n="175"/>
				<lb/>gentis barbaries, cuius si primos incursus fortiter resistendo
				<lb/>substineas, poteris durissimum de cervice tua iugum excutere
			<lb/>et immortalem tibi gloriam nomenque celebre propagare.</p>
			<p><lb/>Ve tibi Cathaniensium civitas, que adversantem toties experta
				<lb/>fortunam nullis unquam cladibus eius sevitiam mitigare aut compescere
				<lb/>potuisti! Nam si veteres annalium revolvimus ystorias, inveniemus
				<lb/>te frequenter et pestilentibus exhaustam nebulis, et
				<lb/>atroci bellorum clade consumptam ignemque in te aliquotiens de
				<lb/>cavernosis Ethne fornacibus in modum fluminis emanasse. quod
				<lb/>si nostri temporis mala et que ipsi vidimus volumus recensere,
				<lb/>nuper te vehemens terre motus tanta concussit violentia ut cunctis
				<lb/>ruentibus edificiis haud facile numerabilem utriusque sexus multitudinem
				<lb/>lignorum ac lapidum moles oppresserit. Nunc autem,
				<lb/>ut sic fortune lentescat improbitas, post multa et varia calamitatum
			<lb/>genera turpissime tandem addiceris servituti.</p>
			<p><lb/>Iam te Siracusana civitas diuturne pacis pertedeat; iam, si potes,
				<lb/>ad bellum tibi vires instaura et ea qua florere soles eloquentia
				<lb/>civium tuorum mentes erige, murorum ambitum propugnaculis
				<lb/>densis attolle et angustum illud spatium quod duobus portibus interiectum
				<lb/>insule tibi nomen invidit, extructis turribus premunire festina,
				<lb/>si forte barbarorum possis incursibus obviare. verum ad hoc
				<lb/>tibi, pro dolor!, vires non suppetunt et conatus tuos tam inopia
				<lb/>civium quam paucitas bellatorum elidunt. Servire barbaris heu
				<pb n="176"/>
				<lb/>cogetur antiqua illa Corinthiorum nobilitas, qui, patriis olim relictis
				<lb/>sedibus, in Siciliam transeuntes et urbi construende locum ydoneum
				<lb/>perquirentes, tandem in optima et pulcherrima parte Sicilie
				<lb/>inter inequales portus menia tua loco tutissimo construxerunt.
				<lb/>Quid tibi nunc prodest phylosophorum quondam floruisse doctrinis
				<lb/>et poetarum ora vatifici fontis nectare proluisse? Quid iuvat
				<lb/>Dionisii sibique similium de cervice tua iugum improbum excussisse?
				<lb/>Satius quidem tibi esset ac tutius Siculorum adhuc tyrannorum
				<lb/>sevitiam pati, quam barbare fedeque gentis tyrannidem
				<lb/>experiri. Ve tibi fons celebris et preclari nominis Aretusa, que
				<lb/>ad hanc devoluta es miseriam ut que poetarum solebas carmina
				<lb/>modulari, nunc Teutonicorum ebrietatem mitiges et eorum servias
				<lb/>feditati! Ideo in solum natale fugiens, et immensa maris
				<lb/>spatia longis tractibus subter labens, in civitate Siracusana caput
				<lb/>attollis proximoque mari influens, Alpheum, quem ante fugeras, in
				<lb/>maiori portu se tibi immiscentem offendis! Longe melior,
				<lb/>Ciane, conditio tua, que paulatim fluendo deficiens, in eumdem
				<lb/>portum vix modico rivo decurris, aquas tibi furtim occulteque
			<lb/>subtrahens ne contactu barbarico polluaris.</p>
			<p><lb/>Quid autem futuram Agrigentinorum calamitatem defleam?
				<lb/>Quid imminentem Mazariensium cladem recenseam? Pretereo
				<lb/>Cefaludi nova menia misera turpique servitute dampnanda;
				<lb/>taceo Pactensium agros furentis populi rapinis expositos; ad te
				<lb/>michi veniendum est, urbs opinatissima, totius regni Sicilie caput
				<lb/>et gloria, quam etsi digne laudare non valeo, tacere tamen omnino
				<lb/>non possum, tam accepti memor beneficii quam singularis glorie
				<lb/>tue miraculo provocatus. Quis enim tanto non succumbat oneri
				<pb n="177"/>
				<lb/>vel quem ingentis ausi postmodum non peniteat, si Panormum
				<lb/>laudibus extollere et eius gloriam verbis equare contendat? Quia
				<lb/>vero semel conceptum verbum intra pectoris claustra continere
				<lb/>non possum, temptabo facultate qua valeo pauca de laude ipsius
				<lb/>breviter succincteque perstringere, ut ex hoc ipso appareat quanta
				<lb/>sit lamentatione deflenda, quanta fuerit dotibus gloriosa.
				<lb/>Hec ergo civitas in plano sita, maris ex uno latere crebris
				<lb/>insultibus fatigatur, cuius tamen fluctibus retundendis <hi rend="italic">Vetus palatium</hi>,
				<lb/>quod dicitur <hi rend="italic">Maris castellum</hi>, murosque multa turrium
				<lb/>densitate munitos opponit. Alterius vero lateris partem oppositam
				<lb/><hi rend="italic">palatium Novum</hi> insedit, mira ex quadris lapidibus
				<lb/>diligentia, miro labore constructum, exterius quidem spatiosis murorum
				<lb/>anfractibus circonclusum, interius vero multo gemmarum
				<lb/>aurique splendore conspicuum; hinc habens <hi rend="italic">turrim Pisanam</hi> thesaurorum
				<lb/>custodie deputatam, illinc <hi rend="italic">turrim Grecam</hi> ei civitatis
				<lb/>partique <hi rend="italic">Kemonia</hi> dicitur imminentem. Medium vero locum
				<lb/>pars illa palatii que <hi rend="italic">Ioharia</hi> nuncupatur, plurimum habens decoris,
				<pb n="178"/>
				<lb/>illustrat, quam multiformis ornatus gloria prefulgentem, rex ubi
				<lb/>otio quietique indulgere voluerit, familiarius frequentare consuevit.
				<lb/>Inde per reliquum spatium varie sunt circumquaque disposite
				<lb/>mansiones matronis puellisque et eunuchis, qui regi regineque
				<lb/>serviunt deputate. Sunt et alia ibidem palatiola multo quidem
				<lb/>decore nitentia, ubi rex aut de statu regni cum familiaribus suis
				<lb/>secretius disserit, aut de publicis et maioribus regni negotiis locuturus
				<lb/>proceres introducit. Nec vero nobiles illas palatio adherentes
				<lb/>silentio preteriri convenit officinas, ubi in fila variis distincta
				<lb/>coloribus serum vellera tenuantur et sibi invicem multiplici
				<lb/>texendi genere coaptantur. Hinc enim videas <hi rend="italic">amita, dimitaque
				<lb/>et triamita</hi> minori peritia sumptuque perfici; hinc et
				<pb n="179"/>
				<lb/><hi rend="italic">examita</hi>uberioris materie copia condensari; hinc <hi rend="italic">diarodon</hi>
				<lb/>igneo fulgore visum reverberat; hic diapisti color subviridis intuentium
				<lb/>oculis grato blanditur aspectu; hic <hi rend="italic">exarentasmata</hi>
				<pb n="180"/>
				<lb/>circulorum varietatibus insignita, maiorem quidem artificum industriam
				<lb/>et materie ubertatem desiderant, maiori nichilominus
				<lb/>pretio distrahenda. Multa quidem et alia videas ibi varii coloris
				<lb/>ac diversi generis ornamenta in quibus et sericis aurum intexitur,
				<lb/>et multiformis picture varietas gemmis interlucentibus illustratur.
				<lb/>Margarite quoque, aut integre cistulis aureis includuntur, aut perforate
				<lb/>filo tenui connectuntur et eleganti quadam dispositionis
				<lb/>industria picturati, iubentur formam operis exhibere. Porro ex ea
				<lb/>parte que urbem respicit palatium ingressuris, capella regia primum
				<lb/>occurrit sumptuosi operis pavimento constrata, parietes habens
				<lb/>inferius quidem pretiosi marmoris tabulis decoratos, superius autem
				<lb/>de lapillulis quadris, partim auratis, partim diversi coloris,
				<lb/>veteris ac novi Testamenti depictam ystoriam continentes. supremi
				<lb/>vero fastigii tabulatum insignis elegantia celature et miranda
				<lb/>picture varietas passimque radiantis auri splendor exornant.
				<lb/>Sic ergo dispositum, sic ornatum, sic omnimode voluptatis
				<lb/>gratia delibutum palatium, tanquam caput reliquo corpori, sic
				<lb/>toti supereminet civitati, que trina partitione distincta, tres in se
				<lb/>particulares, ut ita dixerim, continet civitates. Quarum que inter
				<lb/>extremas media collocatur, nobiliori hedificiorum structura prepollens,
				<lb/>ingenti murorum altitudine ab utraque dextera levaque seiungitur,
				<lb/>latitudinis parum habens, in longum vero spatio maiore
				<lb/>porrecta, ut si quis duas equales equalium circulorum minores
				<pb n="181"/>
				<lb/>portiones ad cordam unam coniungat. Hanc item tres vie dividunt
				<lb/>principales, que totam eius longitudinem metiuntur; harum
				<lb/>media, que <hi rend="italic">vicus Marmoreus</hi> nuncupatur et rebus deputatur
				<lb/>venalibus, a parte superiori <hi rend="italic">vie Cooperte</hi> ad <hi rend="italic">palatium
				<lb/>Arabum</hi> indeque ad <hi rend="italic">Inferiorem portam</hi> iuxta <hi rend="italic">forum
				<lb/>Sarracenorum</hi> directe protenditur; alia quoque a turre Pisana
				<lb/>per viam Coopertam ad domum archiepiscopi, iuxta maiorem ecclesiam,
				<pb n="182"/>
				<lb/>mox ad <hi rend="italic">portam Sancte Agathes</hi> deincepsque per
				<lb/>domos Maionis admirati ad predictum forum Sarracenorum
				<lb/>pertransit, ibidem vie Marmoree coniungenda. Tertia sane ab
				<lb/>aula regia que palatio subest, per domum Sedicti sarraceni,
				<pb n="183"/>
				<lb/>ad edes Silvestri comitis et capellam Georgii admirati porrigitur,
				<lb/>et inde ad propinquam urbis portam obligata deflectitur.
				<lb/>At vero dextera pars civitatis, a monasterio Sancti Iohannis prope
				<lb/>palatium in Kemonia constructi habens initium, muris usque ad
				<lb/>mare circumductis includitur. Pars autem sinistra ab ipsius item
				<lb/>palatii confinio ad castellum se Maris extendens, ibidem finem sortitur,
				<lb/>ingenti nichilominus murorum vallata circuitu. Spatium
				<lb/>quoque quod inter mediam civitatem et portum extenditur, ubi
				<lb/>due relique partes urbis conveniunt, <hi rend="italic">Amalfitanorum</hi> continet
				<lb/><hi rend="italic">vicum</hi>, peregrinarum quidem mercium copia locupletem, in
				<lb/>quo vestes diversi coloris ac pretii tam serice quam de gallico
			<lb/>contexte vellere emptoribus exponuntur.</p>
			<pb n="184"/>
			<p><lb/>Quis vero preclare huius urbis miranda edificia; quis fontium
				<lb/>passim ebullientium suavissimam ubertatem; quis semper virentium
				<lb/>arborum amenitatem aut aqueductus civium habundanter
				<lb/>usibus servientes satis mirari sufficiat? Quis insolite planitiei gloriam
				<lb/>que inter urbis menia montesque quatuor fere milibus patet
				<lb/>laude congrua prosequatur? O beatam cunctisque seculis predicandam
				<lb/>planitiem, que intra gremium suum arborum fructuumque
				<lb/>genus omne conclusit, que quicquid usquam est deliciarum sola
				<lb/>pretendit, que voluptarie visionis illecebres cunctas sic allicit ut
				<lb/>cui semel eam videre contigerit, vix unquam ab ea quibuslibet
				<lb/>possit blandimentis avelli! Illic enim mireris vineas tam fecundi
				<lb/>cespitis ubertate quam preclari germinis generositate gaudentes;
				<lb/>illic hortos aspicias mirabili fructuum varietate laudandos turresque
				<lb/>ad hortorum custodiam et voluptatis opera preparatas, ubi et rote
				<lb/>volubilis obsequio descendentibus itemque adscendentibus urceolis
				<lb/>puteos videas exhauriri cisternasque adiacentes impleri, et inde
				<lb/>aquam per rivulos ad loca singula derivari ut irrigatis areolis
				<lb/>vegetent, et crescant citruli angusta brevitate contracti, et cucumeres
				<lb/>tractu longiore producti melonesque ad formam magis sphericam
				<lb/>accedentes, et cucurbite per arundines connexas latius evagantes.
				<lb/>Hinc si convertas oculos ad diversas arborum species,
				<lb/>videbis mala punica vel acetosa vel dulcia granis interius occultatis,
				<pb n="185"/>
				<lb/>exterius contra intemperiem aeris duro cortice premuniri.
				<lb/>Citros quoque triplici substantie diversitate distingui, cum cortex
				<lb/>exterior colore simul et odore caliditatis preferat argumentum;
				<lb/>quod autem circa centrum est acetoso liquore frigiditatis prestet
				<lb/>indicium; medium vero inter utrumque temperatius comprobetur.
				<lb/>Videas ibi et lumias acetositate sua saporandis cibis
				<lb/>ydoneas et arengias acetoso nichilominus humore plenas interius,
				<lb/>que magis pulcritudine sua visum oblectant quam ad aliud utiles
				<lb/>videantur. Hae quidem ab arbore sua etiam cum maturaverint
				<lb/>difficile cadunt, et novis supervenientibus veteres cedere dedignantur;
				<lb/>nam et tertii anni poma iam rubea et secundi adhuc
				<lb/>virentia et presentis anni flores in eadem possunt arbore pariter
				<lb/>inveniri. Hec autem arbor continue iuventutis pollens insignibus,
				<lb/>nec fit yemis sterili senectute deformis, nec ingruentis frigoris
				<lb/>asperitate frondibus spoliatur, sed virentibus semper foliis veris
				<lb/>temperiem representat. Quid vero nuces amigdali aut ficuum
				<lb/>diversa genera vel olivas condiendis cibariis et lucernarum fovendis
				<lb/>ignibus oleum ministrantes enumerem? Quid loquar siliquarum
				<lb/>vaginulas et fructum ignobilem insipida quadam dulcedine rusticorum
				<lb/>ac puerorum gutturi blandientem? Mireris potius palmarum
				<lb/>procera cacumina dactilosque detonse arboris summo vertice
				<lb/>dependentes. Quod si in partem aliam visum deflexeris, occurret
				<pb n="186"/>
				<lb/>tibi mirandarum seges harundinum que <hi rend="italic">cannemellis</hi>
				<lb/>ab incolis nuncupantur; nomen hoc ab interioris succi dulcedine
				<lb/>sortientes. Harum succus diligenter et moderate decoctus in speciem
				<lb/>mellis traducitur; si vero perfectius excoctus fuerit, in zucari
				<lb/>substantiam condempsatur. Communes autem fructus et qui
				<lb/>penes nos habentur hiis adiungere superfluum existimavi.
				<lb/>Hec igitur breviter perstringendo descripsi ut ex paucis multa,
				<lb/>ex parvis maiora solliciti prudentia lectoris intelligat; simulque
				<lb/>ut, quemadmodum dictum est, liquidum fiat quantis lamentationibus
				<lb/>quantaque sit opus copia lacrimarum ut digne civitatis huius
				<lb/>calamitas defleatur. Vivas diu, Petre karissime, diuque gaudeas
				<lb/>et de statu regni tuoque vicarias pro te literas michi mittere non
			<lb/>graveris.</p>
		</div>
	</body>
</text>
</TEI>
