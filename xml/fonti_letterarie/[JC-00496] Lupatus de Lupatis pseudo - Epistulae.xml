<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistulae</title>
				<author>Lupatus de Lupatis pseudo</author>
				<respStmt>
					<resp key="print_editor">Edizione critica a stampa a cura di</resp>
					<name>C. Foligno</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3467" unit="words">Parole: 3467</measure>
				<measure quantity="19874" unit="characters_without_spaces">Caratteri (spazi esclusi): 19874</measure>
				<measure quantity="22799" unit="characters_witht_spaces">Caratteri (spazi inclusi): 22799</measure>
			</extent>
			<publicationStmt>
				<publisher>ALIM</publisher>
				<date when-iso="2012-07-12">12/07/2012</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: Parole: 3531&#13;
Caratteri: 23523&#13;
SM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<editor>C. Foligno</editor>
						<title>Epistole inedite di Lovato de' Lovati e d'altri a lui</title>
					</analytic>
					<monogr>
						<title level="j">Studi medievali</title>
						<imprint>
							<date>1906-1907</date>
							<biblScope unit="volume">2</biblScope>
							<biblScope unit="page">47-58</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok. Ma sono versi, non prosa, come è indicato sul sito ALIM. Dove si scrive questa informazione nel &lt;teiHeader&gt;?</item></list></change>
		</revisionDesc>
	</teiHeader>

<text>
	<body>
		<pb n="47"/>
		<div>
			<head type="h_1"><lb/>I</head>
			<head type="h_2"><lb/>[ HUGO AD LOVATUM ]</head>
			<lg>
				<l>Si vestri genium nostra ditione tenerem,</l>
				<l>Atque suum possem iugulum pandere falce,</l>
				<l>Sic anime quoniam generose struxerit arcem,</l>
				<l>Que timet incursus hostiles impetus, omnis</l>
				<l n="5">Quamque ferit ventusque quatit, modicamque quietem</l>
				<l>Morbus habere sinit; iuro quod Iuppiter, astra</l>
				<l>Qui regit altitonans cum coniuge, colla tueri</l>
				<l>Vix queat illius, viridi quin terque ligati</l>
				<l>Prepetis ad caudam truncari rupta iuberem.</l>
				<l n="10">Spiritus, hercle, tuus robusto corpore claudi</l>
				<l>Dignus erat, proprias quo posses promere vires,</l>
				<l>Anxietate carens, morbique resistere marti.</l>
				<l>O procul a nobis scirem pulsare dolores</l>
				<l>Ac servare tuum luibus sanum corpus, amice!</l>
				<l n="15">Ilia quippe tui semper sine cladibus essent</l>
				<l>Floreretque viri virtus sanissima tanti.</l>
				<l>Id queo dumtaxat sublimes voce sodalem</l>
				<l>Solicitare deos, ut sanum corpore servent</l>
				<l>Dilectumque mihi fraterno more Lovatum;</l>
				<l n="20">Ut paciens sufferre velit quodcumque deorum</l>
				<l>Numina prestiterint; solita pietate misertus,</l>
				<l>Quo deus ignoscat tabem quoque tollat ab illo.</l>
				<l>Ac recolat natura sagax virtutibus addit</l>
				<l>Quod super vitium tribuit cum commoda cuique,</l>
				<l n="25">Dapsilis illa mali confert incommoda plura.</l>
				<l>Te deus ornavit multis virtutibus, altum</l>
				<l>Ingeniumque dedit, posuitque sub ordine miro</l>
				<l>Plurimaque vobis impendit dona Minerva;</l>
				<l>Corporea specie vulgo quoque dives haberis;</l>
				<l n="30">Sed fragilis quivis tua scindit carbasa flatus.</l>
				<l>Parce dolere nimis, aversis prospera pensans;</l>
				<l>Nec peregrinus agas languens tellure forensi</l>
				<l>Atque tuum prefer lucris et corpus honori.</l>
				<l>Mollius, ut fertur, nostri sub tecta iacemus,</l>
				<l n="35">Gratior ac reliquis uxoria dextera servit.</l>
				<l>Suscipe metra tuus que destinat Ugo, Lovate,</l>
				<l>Ipse cupit quantum seque valere: vale.</l>
			</lg>
		</div>
		<div>
			<head type="h_1"><lb/>II</head>
			<head type="h_2"><lb/>[ LOVATUS AD HUGONEM ]</head>
			<lg>
				<l>Si tua cum nostris potuissent vota secundos</l>
				<l>Invenisse deos, miseris si prona faverent</l>
				<l>Numina, iampridem cessasset epistola tristem</l>
				<l>Pingere materiem, nec duri carmen hiatus</l>
				<pb n="48"/>
				<l n="5">Posceret in superos genii iactura sinistri;</l>
				<l>Non mea febriles pavissent viscera flammas,</l>
				<l>Clausa nec intenso suspenderet ylia morsu</l>
				<l>Morbus arenarum, nec stiria lapsa cerebro</l>
				<l>Pectoris opprimeret fibras, nec sterneret artus</l>
				<l n="10">Ad summum capitis fumans vapor; ordine certo</l>
				<l>Luderet ad proprios vitalis regula motus.</l>
				<l>Tuque tuis votis, ego me letarer, amice,</l>
				<l>Sospite, sed quum nobis non equa salubrem</l>
				<l>Fata negant cursum, placeat quodcumque necesse est.</l>
				<l n="15">Pugnet in adversis ratio, mentemque labantem</l>
				<l>Erigat et magnos vincat virtute dolores.</l>
				<l>Sic tua metra iubent, nec fas michi tendere contra;</l>
				<l>Cur ego non faustis ascribere moliar astris</l>
				<l>Quod graver aut precibus surdum querar esse Tonantem?</l>
				<l n="20">Grandia consimiles minuunt suspiria luctus.</l>
				<l>Maxima peoniis hominum pars indiget herbis,</l>
				<l>Aut cadit ante diem, nec habet plerumque levantem</l>
				<l>Eger et erumnis affamina mollia desunt.</l>
				<l>Ast ego iam senui; meam iam maturuit etas,</l>
				<l n="25">Altera iam decimi teritur vindemia lustri;</l>
				<l>Aggemit infirmo comitum chorus; assidet egro</l>
				<l>Saltem firma fides et spes manifesta duorum:</l>
				<l>Unus, ymago patris nostrique laboris asilum,</l>
				<l>Spirituum solers medica ciet arte calorem</l>
				<l n="30">Et lapsas reparat vires, mersamque salutem</l>
				<l>Elicit et fragilis servat compendia vite.</l>
				<l>Hic me seminecem stigia revocavit ab unda</l>
				<l>Sepius et vetuit letalia stamina rumpi;</l>
				<l>Huius ab imposito si nomine demis yambo,</l>
				<l n="35">Ninus, non Assiria regnator ... in aula</l>
				<l>(O utinam tali fortune in sede locatum</l>
				<l>Cerneret Eufrates!), sed quem produxit in auras</l>
				<l>Vicus in extremis Patavorum finibus, obex</l>
				<l>Hostibus alpinis, parva qui traxit ab urbe</l>
				<l n="40">Nomina, turrigeri cinctus munimine muri.</l>
				<l>Alter, dimidiis ducens ab Abatibus ortum,</l>
				<l>Sanguinis ignaram quotiens languentia mentem</l>
				<l>Membra premunt, vasto querit solatia morbo,</l>
				<l>Lapsuramque animam lingue virtute polite</l>
				<l n="45">Dirigit, et metrico depellit pectine curas.</l>
				<l>Hic est alter ego, nec fata benignius unquam</l>
				<l>Arrisere michi quam [cum] me jungere tanto</l>
				<l>Sunt dignata viro, quem si civilia spectem</l>
				<l>Iura revelantem vel justi figere metas</l>
				<l n="50">Iuditii vel ab hoc dubios pendere clientes,</l>
				<l>Papiniane, tace, si forte quid expedit urbi</l>
				<l>Ambigitur, patrie de libertate senatus</l>
				<l>Consulitur, gravitas sileat Ciceronis, ad haustus</l>
				<l>Transit apollineos blandisque dat ocia musis?</l>
				<l n="55">Statius esuriat fraternis rursus in armis.</l>
				<l>Cetera pretereo, sed et hec mandasse libello</l>
				<l>Penitet et vereor ne sit transgressa voluntas</l>
				<l>Non frenata modum, ne ferveat invidus et me</l>
				<l>Clamet adulantem; et verum decuisse taceri</l>
				<pb n="49"/>
				<l n="60">Quid si non adeo possum precludere rimas,</l>
				<l>Quin gravidus pariam? Fomes cum cordis abundat,</l>
				<l>Os loquitur; fateor, de te te dicere coram</l>
				<l>Non erat; at sic fas animum saciasse calentem,</l>
				<l>Da veniam, iuvit. Sed nunc ad omissa revertor.</l>
				<l n="65">Hos mihi, care, duos juste laudis amicos</l>
				<l>Iuppiter indulsit, sortem miseratus amaram.</l>
				<l>Ah, quociens casus vanos et leva querentem</l>
				<l>Offitio mulsere pio! si dulcia pure</l>
				<l>Non novit prestare deus, si nescit ad unguem</l>
				<l n="70">Fortunare aliquem, cur hec infesta recusem</l>
				<l>Hoc pensare bono? modico clementia divum</l>
				<l>Empta michi est; nostri levis est iniuria dampni</l>
				<l>Quamvis ergo michi celestia corpora corpus</l>
				<l>Egrotativum dederit, licet aura carinam</l>
				<l n="75">Quantulacumque meam quaciat, casumque minetur</l>
				<l>Debilitata domus nulli satis obvia vento,</l>
				<l>Equanimus patiar; geminos modo servet Horestas,</l>
				<l>Qui valet et tremule valeat fultura ruine.</l>
				<l>Vivite felices longe melioribus ambo</l>
				<l n="80">Passibus et pilie spacium superate senecte.</l>
				<l>Que Sileris nitida mittit Lupus eger ab unda,</l>
				<l>(E vertatur in U) perlege, noster Ego.</l>
			</lg>
		</div>
		<div>
			<head type="h_1"><lb/>III</head>
			<head type="h_2"><lb/>[ LOVATUS AD BELLINUM ]</head>
			<lg>
				<l>Fontibus irriguam spatiabar forte per urbem,</l>
				<l>Que tribus a vicis nomen tenet, ocia passu</l>
				<l>Castigans modico, cum celsa in sede theatri</l>
				<l>Karoleas acies et gallica gesta boantem</l>
				<l n="5">Cantorem aspitio; pendet plebecula circum,</l>
				<l>Auribus arrectis; illam suus allicit Orpheus.</l>
				<l>Ausculto tacitus: Francorum dedita lingue</l>
				<l>Carmina barbarico passim deformat hiatu,</l>
				<l>Tramite nulla suo, nulli innitentia penso</l>
				<l n="10">Ad libitum volvens; vulgo tamen illa placebant;</l>
				<l>Non Linus hic illum, non hic equaret Apollo.</l>
				<l>Si sic versificer numquid remearit ab umbris</l>
				<l>Ennius? et tociens iterata pingere vita</l>
				<l>Audeat Hannibalem et congressum in prelia parvum</l>
				<l n="15">Scipiadem, rursus preclaros Cherulus actus</l>
				<l>Scribet Alexandri? « Nigros purgate vapores</l>
				<l>Ocius elleboro, medie nec parcite vene! »</l>
				<l>Clamabit medicus; tu quid, pars maxima turbe?</l>
				<l>Quod bene, quod pulcre recitet: quod more diserti</l>
				<l n="20">Consonat, et certant edera precingere crines.</l>
				<l>Sentio quod plures, hominum pars maxima, mecum est,</l>
				<l>Pars hominum tecum, quod homo prescire laborat;</l>
				<l>Mox quota pars tecum? quod tu, Pannutia, certe</l>
				<l>Censet idem Baucis; seniorum consule rugas,</l>
				<l n="25">Vix erit ut possim non crispum cernere nasum.</l>
				<l>Sed variamus in hoc, de me michi credere noli;</l>
				<pb n="50"/>
				<l>Perlege cecropie retro vigilata lucerne,</l>
				<l>Si quid habent veri Venusini carte magistri,</l>
				<l>Si quid Aristotiles, si quid veneranda vetustas:</l>
				<l n="30">Peccat in extremis electio prava, vel infra</l>
				<l>Defectum patitur, vel, dum vult tendere supra,</l>
				<l>Errat in excessu: locus est utrobique pericli</l>
				<l>Certior; has geminas odit prudentia sedes.</l>
				<l>Consolidare parum animi mediumque tenere,</l>
				<l n="35">Hoc sapientis opus. Sed nos virtutis in umbra</l>
				<l>Fallimur: obrepit vitium, quasi simia, vere</l>
				<l>Virtutis mentita genas, pellexque sororis</l>
				<l>Turpe ministerium cognato exercet amictu.</l>
				<l>Inflatur gravitas et inanes verberat aures;</l>
				<l n="40">Obscurat faciem brevitas; enervat Amandon</l>
				<l>Levia debilitas vocum et penurie succi.</l>
				<l>Cur hoc? nonne vides? Medium perpendere sani</l>
				<l>Est capitis. Late patet omnis semita curi,</l>
				<l>Ut si quando levi ferienda est meta sagitte,</l>
				<l n="45">Una terenda via est, a qua si deviet arcus,</l>
				<l>Quod fit mille modis, tenus hac protenditur error,</l>
				<l>Quatenus a signo volitans divertit arundo</l>
				<l>Adde quod a recti moderamine sepius ardens</l>
				<l>Arbitrium detorquet amor. Nos carmen amamus</l>
				<l n="50">Ulterius iusto proprium, nobisque benigni,</l>
				<l>Nescimus maculas, vel, si fortasse videmus,</l>
				<l>Donamus veniam, faciles ignoscere culpe.</l>
				<l>Crede michi, se quisque probat, nisi frenet anhelos</l>
				<l>Affectus anime rationis firma potestas.</l>
				<l n="55">Cernis ut audacis timidus det nomina forti,</l>
				<l>Audax det timidi; gazarum prodigus egre</l>
				<l>Damnat avaricie largum, suspectus avaro</l>
				<l>Largus eget cure; quidni? se iudice, dexter</l>
				<l>Insipiens samie sectantem dextra figure</l>
				<l n="60">Horret ut obliquum, declivia leva tenenti</l>
				<l>Applicat et simili gaudet natura reperto.</l>
				<l>Ergo ubi precipitis decernit opinio vulgi,</l>
				<l>Cantor erit noster medius sortitus amici</l>
				<l>Iudicis examen, (quid enim censura popelli?)</l>
				<l n="65">Iudices habet posito dociles discedere puncto.</l>
				<l>Tu, memor ycharie metuis sublimia penne,</l>
				<l>Et phetontee retinens exempla faville,</l>
				<l>Astra fugis; sed non minor inclementia ponto est.</l>
				<l>Effuge sic altum, ne sede locatus in ima</l>
				<l n="70">Cetera legitimos credas loca linquere fines!</l>
				<l>Distet ab oppositis spatio laudabilis equo</l>
				<l>Actus, amice, tuus. Vitio ne cedis utrique,</l>
				<l>Nil agis: excludas duo, ne claudaris in uno.</l>
				<l>Si tamen alterutra fuerit tibi parte cadendum,</l>
				<l n="75">Audendum magis est; pocius me seva trisulci</l>
				<l>Fulminis ira necet capaneia bella moventem,</l>
				<l>Quam notet exitio turpis fuga, mallet Achilles</l>
				<l>Ictus amazonie vitam exalasse securi,</l>
				<l>Quam Paridis cecidisse manu; subeunda malorum</l>
				<pb n="51"/>
				<l n="80">Sunt que torta minus; timido directior audax.</l>
				<l>Fedius est nobis anime pressura pusille,</l>
				<l>Quam foret transmagne, semper minus opprimit ultra.</l>
				<l>At tibi ne lucem concludet lucis ymago,</l>
				<l>Ne medium teneat quem scribis in astra volantem</l>
				<l n="85">Aut te sit propior circumspice, dumque tenebras</l>
				<l>Obicis, obscure concede crepuscula nocti;</l>
				<l>Quod sectanda putat veterum vestigia vatum,</l>
				<l>Despicis aut metrica quod cogit lege decentem</l>
				<l>Sermonem servire rei, ne, principe verbo,</l>
				<l n="90">Res mutata cadat? Quod textus metri canori</l>
				<l>Ridet, ubi intentum concinna vocabula torquent.</l>
				<l>Dic age, num quidam sileat qui penna secutus</l>
				<l>Oedipodionii perplexo carmine monstri</l>
				<l>Nexuit ambages? num versibus edidit antri</l>
				<l n="95">Abdita cirrei? num creditus augur etruscus</l>
				<l>Est tibi; num mandat foliis responsa Sibilla?</l>
				<l>Despice; perpetiar, sedet hec sententia, persto</l>
				<l>More meo et longi vitium non corrigo morbi;</l>
				<l>Spero tamen, si que portat mea littera, fidus,</l>
				<l n="100">Qui se pegasee speculo prenoverit unde,</l>
				<l>Explicet interpres; satis excusabile nostrum</l>
				<l>Forsan crimen erit, nec me hoc peccasse pudebit,</l>
				<l>Forsitan et paulum se tollet in aera perdix,</l>
				<l>Nostraque nictimene visus oblita minuti,</l>
				<l n="105">Ascribet nocti tenebras et lumina Phebo.</l>
				<l>Cartula nostra tibi mittit, Belline, salutes,</l>
				<l>Ut libet hec etiam clausa vel alta putes.</l>
			</lg>
		</div>
		<div>
			<head type="h_1"><lb/>IV</head>
			<head type="h_2"><lb/>[ LOVATUS AD COMPAGNINUM ]</head>
			<lg>
				<l>Accipe quam patria tibi mittit ab urbe salutem,</l>
				<l>Compagnine, tui cura secunda, Lupus.</l>
				<l>Scire voles, sic te socii iactura pericli</l>
				<l>Exagitat, quali eat mea cimba lacu;</l>
				<l n="5">Et cuperes (foret hec contraria littera prime)</l>
				<l>Ut tranquillam meam duceret aura ratem.</l>
				<l>Fata vetant, tenuant victrices membra faville,</l>
				<l>Sevit in arguto corpore flamma vorax.</l>
				<l>Calidus arcanas animam collegit in arces</l>
				<l n="10">Humor vipereo cetera fracta situ;</l>
				<l>Tercia cum vacuos digestio serpit in artus,</l>
				<l>Sensibiles coquitur pesque manusque volas;</l>
				<l>Nec minus assidue caleo noctesque diesque,</l>
				<l>Interdum scapulas acrior ignis habet.</l>
				<pb n="52"/>
				<l n="15">Tale sulphuree spirans sub cautibus Ethne</l>
				<l>Encheladus vigiles nunc vomit ore cibos.</l>
				<l>Vix patitur dormire focus, in pectora sudor</l>
				<l>Irrigat, albentem sole movente diem.</l>
				<l>Illa olim placidis certatim visa puellis</l>
				<l n="20">Ostrea rugosis purpura pulsa genis,</l>
				<l>Aurea lingua michi vitium parit oris amari;</l>
				<l>Nec sitio, sputi terra sub ymbre madet.</l>
				<l>Crispat cutem macies, fauces gravis alitus urit,</l>
				<l>Ossa super spina dinumeranda patent.</l>
				<l n="25">Accubui rarum, producit vena tumorem</l>
				<l>Ut minimum movear, fit tumor ille frequens:</l>
				<l>Sic cum davidicas properat rapha tangere cordas,</l>
				<l>Rara prius fidibus subdita lingua fuit;</l>
				<l>Sic volitat tecti feriens laquearia fulgor,</l>
				<l n="30">Cum tremulas Phebi percutit ignis aquas.</l>
				<l>Adde quod arentes incendit Syrius agros</l>
				<l>Atque phetonteo fervet ab axe Ceres.</l>
				<l>Aera non scindunt iaculati nocte comete,</l>
				<l>Non fulices nidis abditat alma palus.</l>
				<l n="35">Nunc pater et tardum sulcabile temperat equor</l>
				<l>Alcione, retinent scrupea claustra natos.</l>
				<l>Iuppiter oblitus decudere fulgura nimbo,</l>
				<l>Quidni decrevit machina toto flagret?</l>
				<l>Invisus mihi sum; mortem precor; atra repugnat</l>
				<l n="40">Atropos et vanas precipit esse preces.</l>
				<l>Ei michi, cur rosee fraudatrix cruda iuvente,</l>
				<l>Terribiles claudit mors inimica fores,</l>
				<l>Cumque quinque denis lustris sociaverit annos,</l>
				<l>Parca nequit vite rumpere fila mee?</l>
				<l n="45">Vivere sic mors est, duro mors meta dolori;</l>
				<l>O michi si subitam det brevis ora necem!</l>
				<l>Vivo tamen, natus ludibria pendere fato,</l>
				<l>Ut qui perpetuo viscere pascit aves.</l>
				<l>Quoque graver gravius, morbi latet alta medentes</l>
				<l n="50">Causa; salutares dedidicere libros.</l>
				<l>Cumque videre student quo fomite prodeat ardor,</l>
				<l>Nulla valent morbi signa docere genus.</l>
				<l>E quibus unus ait: « Viciatur vulnere pulmo:</l>
				<l>Cernis? in urina parvula grana natant.</l>
				<l n="55">Aut consumptivo torretur pectus ab estu;</l>
				<l>Arida non cessat solvere membra tepor.</l>
				<l>Aut stomachus frigens in fercula sumpta fatiscit</l>
				<l>Aut calidus faciles librat inane cibos. »</l>
				<l>Alter ait: « Saliunt spacioso verbere vene;</l>
				<l n="60">Tange; procul sanies raucaque tussis abest.</l>
				<pb n="53"/>
				<l>Pronus ad oblatum bene digerit unde calores,</l>
				<l>Nec vocat ad potus imperiosa sitis,</l>
				<l>Glauca supervacuos ostendit lingua vapores,</l>
				<l>Huic tamen ellebori pocio sumpta prius. »</l>
				<l n="65">Talia me coram dubio sermone locuti,</l>
				<l>Committunt medice casibus artis opus;</l>
				<l>Meque iubent teneris letitas involvere luces</l>
				<l>Lusibus in cenam qua gula poscet eam.</l>
				<l>Non secus Eolio lassatus in arte magister,</l>
				<l n="70">Horrida quem tumidis fluctibus egit hyems,</l>
				<l>Cui non stellatas pepererunt nubila noctes,</l>
				<l>Nec monet insanum qua sedet Ursa fretum,</l>
				<l>Artis inops laceri linquit retinacula clavis</l>
				<l>Et mandat surdis vela regenda deis.</l>
				<l n="75">At contra fidi, venerabile nomen, amici</l>
				<l>Lesa veneficio membra labare putant.</l>
				<l>Ecce sacro magicum cantu pulsura venenum,</l>
				<l>Succiduo lectum poplite lustrat anus;</l>
				<l>Et decrescenti zonam mentita lacerto</l>
				<l n="80">Ter tria summissa murmure voce terit.</l>
				<l>Ter spuit in tergum, ter gutture sicca capacem</l>
				<l>Exhaurit bacho fertiliore sciphum.</l>
				<l>Postmodo secrete circeas aggerat herbas,</l>
				<l>Quas dederat Pindos, Othris, Olimpus, Athos.</l>
				<l n="85">Quas anthedonii gustarunt intima Glauci,</l>
				<l>Nec desunt monti gramina lecta Rubro;</l>
				<l>Nec que te refovent ictam serpente, Galanthi,</l>
				<l>Nec florentini stamina fulva croci.</l>
				<l>Additur his mirre facinus, gummique sabeum</l>
				<l n="90">Et que cum casiis cinnama mittit Arabs;</l>
				<l>His oculi lincis, renovataque cornua cervi</l>
				<l>Et candens refugo concha relicta mari</l>
				<l>Neu teneam verbis animum; miscentur in unum</l>
				<l>Singula thessalici que docuere magi.</l>
				<l n="95">Hec ubi mixta mero nostrum reclusit in alvum,</l>
				<l>Omne ministerium iussit abire domo.</l>
				<l>Nec mora; palladia cristallum tingit oliva,</l>
				<l>Inscribit circum taxea virga solo:</l>
				<l>Intrat et in niveo figens cava lumina saxo</l>
				<l n="100">Convocat omnificos ad sua sacra deos.</l>
				<l>Tunc ita: quid frustra juvenem premis, invida pellex?</l>
				<l>Quid petit ibleo cera redacta tymo?</l>
				<l>Traicis effigiem scelerato, perfida, ferro,</l>
				<l>Inque bitumineas obicis ora faces?</l>
				<l n="105">Quid matutinos flammis absumere succos</l>
				<l>Et circumfusa carmina dicta coma?</l>
				<l>Sanguinea video rutilos in imagine postes;</l>
				<l>Evellam digitis dira venena meis.</l>
				<l>Ipsa tuos perdam celesti carmine ritus;</l>
				<l n="110">Ipsa tuum tollam, te prohibente, nefas.</l>
				<pb n="54"/>
				<l>Nescis quanta meo vigeat sub pectore virtus;</l>
				<l>Plus mihi quam credas posse senecta dedit.</l>
				<l>Quantum corporeis minuit de viribus etas,</l>
				<l>Ingenio tantum contulit illa seni.</l>
				<l n="115">Est leve cumee folium michi nosse Sybille,</l>
				<l>Humanas viso sidere nosco vices,</l>
				<l>Ludus anhelantis presagia dicere fibre;</l>
				<l>Oeoliden penna testoridemque novi</l>
				<l>Nec me pretereunt numerati semina puncti,</l>
				<l n="120">Non tripodum monitus, aonieque trabis.</l>
				<l>Et revoco a Stigiis, placeat modo, vallibus umbras;</l>
				<l>Non plus Tyresie precinit ignis apex.</l>
				<l>Sepius implicitas radio Salomonis ydeas,</l>
				<l>Sepe Cloantei demonis ore loquor.</l>
				<l n="125">Sepe tego quantam mira caligine Pheben,</l>
				<l>Sepius ignaro fulmina reddo Iovi;</l>
				<l>Sepe nives stupuit mediis in partibus estas,</l>
				<l>Sepe bifrons Ianus grandine tecta quatit;</l>
				<l>Nunc silvas, nunc saxa traho, nunc versa remitto</l>
				<l n="130">Flumina nimpharum precipitante choro;</l>
				<l>Nunc ego miranti nebulas impingo sereno,</l>
				<l>Nunc gravidas pluvias exule nube pluo:</l>
				<l>Destrue, crudelis, ceptum scelus, aut ego vindex</l>
				<l>Iniciam capiti premia digna tuo.</l>
				<l n="135">Hec anus et celebres epularum munere mensas</l>
				<l>Instruit et menses corrigit ore suos.</l>
				<l>Illa cibos vinumque vorat; sic seva Caribdis</l>
				<l>Scillaque inexpleto vortice sorbet aquas.</l>
				<l>O utinam, dapium meus esset in agmine langor,</l>
				<l n="140">Cum gelidis facerent humida dente minus.</l>
				<l>Cederet invicto Galieni pagina denti,</l>
				<l>Exitium nostri vix foret hora mali!</l>
				<l>Sed quid ego incassum puerili modo peropto?</l>
				<l>Ridet ab excelso talia vota deus.</l>
				<l n="145">Utque iubet stabiles fatorum legibus orbes.</l>
				<l>Thestiadi similes, quem genuere cremant.</l>
				<l>Forsitan et Frigii geminantur monstra Timavi</l>
				<l>Et Pervi calidus creditus esse latex:</l>
				<l>Scis bene que nutrit fervens animalia gurges,</l>
				<l n="150">Illa flagrante tamen degere nata loco;</l>
				<l>Ast ego ducibili vobis qui vesceret aura</l>
				<l>Ardeo fumifere vivus in ede Ditis.</l>
				<l>Audisti, dilecte michi, quo remige linter</l>
				<l>Naviget et nostri quanta ruina status.</l>
				<l n="155">Que fore vera doles, quamquam tua littera nigri</l>
				<l>Arguat interitus me simulare metus;</l>
				<l>Nec me diffiteor me simulare timorem,</l>
				<l>Fingere quod non est si simulare vocas:</l>
				<l>Nam michi non obitus, verum mea vita pavori est;</l>
				<l n="160">Qui tociens moritur, durat perire semel,</l>
				<l>Tu tamen ut caute miserum soleris amicum</l>
				<l>Quod velles, simulas me simulare pati:</l>
				<l>Exigit hoc viridi socialis nexus ab evo,</l>
				<l>Hoc facit offitii gratia cara tui;</l>
				<pb n="55"/>
				<l n="165">Sed si grata cupis solatia reddere lapso,</l>
				<l>Quo crucier morbi nomina scribe, precor.</l>
				<l>Hoc tu, consultis michi qui tribuere salutem,</l>
				<l>Quorum que superest est mea vita scies;</l>
				<l>Scitaque significa, nec me paciare sepulcro</l>
				<l n="170">Querentem mortis que michi causa, tegi.</l>
				<l>Sic tibi felices vivant, patre sospite, fratres,</l>
				<l>Cumque verecunda coniuge tota domus.</l>
				<l>Sic valeas, valeat tecum pars altera nostri,</l>
				<l>Nam moriens solum parte sepultus ero.</l>
				<l n="175">Anne times te posse mee superaddere pesti,</l>
				<l>Nomina si morbi scripseris ipse mei?</l>
				<l>Pone metum: inopes penuria summa tueri</l>
				<l>Constituit; precium ne vereantur habent.</l>
				<l>Sum miser in summo, fines egressa timendi</l>
				<l n="180">Constat ab erumnis mens mea tuta suis.</l>
				<l>Theotonicus reboet boreali crudus ab arcto,</l>
				<l>Transeat ac siciens apula regna furor,</l>
				<l>Excipiat rabiem Karulus metuendus ab austro</l>
				<l>Et videant Ligures prelia pulcra ducum,</l>
				<l n="185">Marchia Tarvisii nitidis horrescat in armis;</l>
				<l>Dimicet alterna cede cruentus eques,</l>
				<l>Intrepidus medios veniam clipeatus in enses,</l>
				<l>Consulet et fame gloria parta manu.</l>
				<l>Obiciar ferro letus, fortasse timebo</l>
				<l n="190">Ne fugiant gemitus martia tela mei;</l>
				<l>Ausus in hostiles Codrus cecidisse Laconas,</l>
				<l>Ipse Creontiades concidit ense suo.</l>
				<l>Degeneres mortem metuant: moriamur! oportet;</l>
				<l>Imus in extremos cuncta creata rogos;</l>
				<l n="195">Aspice florentem juvenum tot millibus orbem</l>
				<l>Quos breve post tempus merserit atra dies;</l>
				<l>Versat opus natura suum, semperque figurat</l>
				<l>Materiam formis irrequieta novis.</l>
				<l>Ludimur a superis, manuum factura suarum,</l>
				<l n="200">Nec sumus hoc hodie quod heri fuerimus.</l>
				<l>Nil igitur ... quam leto tempore fungi</l>
				<l>Et cum desierint dulcia, dulce mori.</l>
				<l>Dii faciant hoc dulce tibi videatur amarum,</l>
				<l>Dum luteum stridens flumen amabit anas.</l>
				<l n="205">Nos, quia iocundos sic vult deus egimus usus,</l>
				<l>Communem leti comperiamus opem.</l>
				<l>Cur mea tam longas lituo seducta forensi</l>
				<l>Texuit ambages sedula cura rogas,</l>
				<l>Cur incomposito decurrat epistola vultu,</l>
				<l n="210">Cur picturatos nolit habere pedes.</l>
				<l>Parce tuo; statui respondet littera nostro,</l>
				<l>Nec petitur sollers extimulare favor.</l>
				<l>Luctor in adversos Lethen inducere luctus</l>
				<l>Vel saltem ut biiugo carmine dura levem:</l>
				<l n="215">Naso thomitana metro spaciatus in ora,</l>
				<l>Flebilis exilii debilitabat onus.</l>
				<pb n="56"/>
				<l>Tristis ob Euridicis raptus rodopeius Orpheus</l>
				<l>Applicuit thracie consona verba lire;</l>
				<l>Filaque pulsantem miseratus Ariona delphin,</l>
				<l n="220">Expertum levium quam grave pondus opum.</l>
				<l>Vulneris autorem subiit Tristanus Yseldam,</l>
				<l>Dum streperet vario concita corda sono.</l>
				<l>Sic ego si nichilo componere grandia fas est,</l>
				<l>Nam nichil huic preter levia multa feres,</l>
				<l n="225">Aut male flumineos elegis imitabor olores,</l>
				<l>Aut aliquos querula voce movebo deos.</l>
				<l>Tu quodcumque pares, uteri fetura beati,</l>
				<l>Sint tua sollicite nescia facta more.</l>
			</lg>
		</div>
		<div>
			<head type="h_1"><lb/>V</head>
			<head type="h_2"><lb/>[ LOVATUS AD EUMDEM ]</head>
			<lg>
				<l>Non dictura vale socio tibi ludit ab egro,</l>
				<l>Nacte sodalitii nomen, amice, salus;</l>
				<l>Illa tuam vitam seros producat in annos,</l>
				<l>Ad votum placidam dissimilemque mee.</l>
				<l n="5">Nam mea mens condam vitiorum subdita moli,</l>
				<l>Transtulit ad partes corpora nostra suas,</l>
				<l>Seu quia contactu traxit caro semina morbi,</l>
				<l>Seu sic Parcarum nevit iniqua colus;</l>
				<l>Invida corporee, seu mens infirma, saluti,</l>
				<l n="10">Parte data comiti triste levavit onus,</l>
				<l>Sive pater rerum iuveniles corrigit ausus,</l>
				<l>Seu premit effigiem barbara Colchis acu.</l>
				<l>Quicquid id est, nam causa latet, dominatur in artus</l>
				<l>Torpor et in venis pascitur ignis edax.</l>
				<l n="15">Humida torrentes sorbent vitalia flamme,</l>
				<l>Nec dum peonio terga dedere cibo.</l>
				<l>Expendit frustra medicas Polidarius artes;</l>
				<l>Fortius est summum qualibet arte malum.</l>
				<l>Si tamen est hospes subiecto spiritus omni</l>
				<l n="20">Et mutat varias ignea forma domos,</l>
				<l>Sum Iove natus ego, lerneo tectus amictu,</l>
				<l>Veraque sunt samii que docuere senes.</l>
				<l>Insequitur profugas coniux Iovis Herculis umbras</l>
				<l>Temporis alternans in mea damna vices,</l>
				<l n="25">Nam purgaturi bibituro pocula succi,</l>
				<l>Aeris a summo cardine fervor obest!</l>
				<l>Cum libuit cerebri stillantes stringere fluxus,</l>
				<l>Deucalionee casus habundat aque!</l>
				<l>Parce, precor, Iuno, non sum levis arbiter Yde,</l>
				<l n="30">Non pius Eneas Acrisiique nepos,</l>
				<l>Non Helices proles, non autor stirpis, Agenor:</l>
				<l>Amphitrionidem nonnisi pena probat</l>
				<l>Alcides ego sum? libice testentur arene,</l>
				<l>Busiris, Calidon, Cerberus, Ydra, Phriges</l>
				<l n="35">Consule centauros, presepia consule Tracum,</l>
				<l>Invenies vires non timuisse meas.</l>
				<l>Falleris, alma parens, animam post funera nati</l>
				<pb n="57"/>
				<l>Iupiter ethereos iussit inire polos.</l>
				<l>Nuper eam vidi solio fulgere paterno,</l>
				<l n="40">Carceris istius non colit illa casas.</l>
				<l>Alterius peccata luo, sic Hector Achilli</l>
				<l>Falsa Meneciadem sternit in arma suum,</l>
				<l>Sic Cephalus Procrim jaculo male fixit acuto</l>
				<l>In socia ferus hic; alter in hoste fuit.</l>
				<l n="45">O mala credulitas, oneri nescius error,</l>
				<l>O facilis falli, cui cito prona fides!</l>
				<l>Esto, gemat Cephalus, doleat mavortius Hector,</l>
				<l>Non repetet veteres perdita vita locos.</l>
				<l>Est melius pharetra lesurum condere telum,</l>
				<l n="50">Vulnere quam facto ferre salutis opem.</l>
				<l>Me miserum! quam tarda levat medicina dolores;</l>
				<l>Quam trahit ad sani limina passus iners!</l>
				<l>Passus iners utinam, ne lapsu forte maligno</l>
				<l>Obruat infelix, ultima meta, caput!</l>
				<l n="55">Exulet illa, precor, sero tangenda sub evo,</l>
				<l>Post post cignee tempus inane come!</l>
				<l>Hoc iubeat natura potens; hoc missus ab alto</l>
				<l>Ethere non tacta virgine natus Homo;</l>
				<l>Hoc quoque natalis motus previderit astri:</l>
				<l n="60">« Claudat in estremum longa senecta diem. »</l>
				<l>Que precor ipse, scio pura te menti precari,</l>
				<l>Si modo niseus sat michi notus amor.</l>
				<l>Addis ut approperet virtus mansura salubris</l>
				<l>Vivaci pilii Nestoris equa more.</l>
				<l n="65">Et, quia te voto poscit tibi nupta pudico</l>
				<l>Et scis legitimi gaudia quanta thori,</l>
				<l>Subicis ut nostre maturent tempora tede</l>
				<l>Et vocet ad patrios te mea causa lares.</l>
				<l>Quod facis hoc facio, nobis mora quelibet annus;</l>
				<l n="70">Cinthie, veloces scande sororis equos,</l>
				<l>Insolita celeres urge vertigine currus,</l>
				<l>Vix via pennatas sentiat usta rotas,</l>
				<l>Occiduus cardo non tantum distet eoo,</l>
				<l>Desinat auroram longus habere rubor.</l>
				<l n="75">Quod si lege deum roseas mutare quadrigas</l>
				<l>Nec cursus alio vertere more potes,</l>
				<l>Pone fugam morbo; labentes erige vires,</l>
				<l>Adcelerat thalami jurgia festus Ymen.</l>
				<l>Tunc quorum tam lente nunc facis ardua lustra</l>
				<l n="80">Tunc ut nunc superet secula lucis iter.</l>
				<l>Hoc rogat eger amans, in se rogat ille sodali</l>
				<l>Serviet offitium, Phebe, duobus idem.</l>
				<l>Teque sagittiferi sensisse Cupidinis arcus,</l>
				<l>Thus manet et vati laurus amica tuo.</l>
				<l n="85">Tu medicas artes, tu dulcia carmina nosti,</l>
				<l>Tu solitus duro tempore nosse tuos,</l>
				<l>Te Paris in sevo funestum sensit Achille,</l>
				<l>Sic tibi cara tuo Pergama structa manu,</l>
				<l>Sum tuus, yliaco vel condam tractus ab ortu,</l>
				<pb n="58"/>
				<l n="90">Si modo dardanios Padua credit avos;</l>
				<l>Vel quia castalias mulcentem pectore rupes</l>
				<l>Te simul et musas sepius aure bibi.</l>
				<l>Sepe ego pegaseis latices e fontibus hausi</l>
				<l>Et tetigi docilem police sepe chelim,</l>
				<l n="95">Hactenus invalidum solantia carmina corpus</l>
				<l>Musarum studuit continuare canor.</l>
				<l>Amodo pauca leges metris conclusa duobus,</l>
				<l>Hoc tamen adiecto versibus acta tribus.</l>
			</lg>
		</div>
	</body>
</text>
</TEI>
