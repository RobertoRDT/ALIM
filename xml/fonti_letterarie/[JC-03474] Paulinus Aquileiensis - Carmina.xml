<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Carmina</title>
				<author>Paulinus Aquileiensis</author>
				<respStmt>
					<resp key="print_editor">Edizione critica a stampa a cura di</resp>
					<name>D. Norberg</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EF">Edoardo Ferrarini</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="10476" unit="words">Parole: 10476</measure>
				<measure quantity="62128" unit="characters_without_spaces">Caratteri (spazi esclusi): 62128</measure>
				<measure quantity="70738" unit="characters_witht_spaces">Caratteri (spazi inclusi): 70738</measure>
			</extent>
			<publicationStmt>
				<publisher>ALIM</publisher>
				<date when="2015-12-13">13/12/2015</date>
			</publicationStmt>
			<notesStmt>
				<note>Genere: Poesia lirica</note>
				<note>Tipo: Fonti Letterarie</note>
				<note>Note: Parole: 10.654&#13;
Caratteri (spazi esclusi): 62.562&#13;
La "e" cedigliata è stata sostituita da "ae" &#13;
ES</note>
				<note>Livello di codifica: 1</note>
				<note>Poesia codificata come prosa</note>
			</notesStmt>
			<sourceDesc>
				<biblStruct>
					<monogr>
						<title level="m">L’Œuvre poétique de Paulin d'Aquilée</title>
						<editor>D. Norberg</editor>
						<imprint>
							<publisher>Almquist &amp; Wiksell international</publisher>
							<pubPlace>Stockholm</pubPlace>
							<date>1979</date>
							<biblScope unit="page">91-169</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi</term>
					<term type="source">Fonti Letterarie</term>
					<term type="genre">Poesia lirica</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="EF">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="91"/>
		<div>
			<head><lb/>INCIPIT
				<lb/>REGULA FIDEI
			<lb/>METRICO PROMULGATA STILI MUCRONE</head>
			<lg>
				<l>Te, pater omnipotens, mundum qui luce gubernas,</l>
				<l>et te, nate dei, caeli qui sidera torques,</l>
				<l>teque, sacer flamen rerum moderator et auctor,</l>
				<l>aeternum trinumque deum ueneranter et unum</l>
				<l n="5">confiteor labiis, pleno sed pectore credo.</l>
				<l>In te credo patrem, cum quo deus unica proles</l>
				<l>regnat, et omnipotens cum quo deus aureus ignis.</l>
				<l>Non tres ergo deos, absit, sed sanctius unum</l>
				<l>corde deum credo, labiis non cesso fateri,</l>
				<l n="10">qui semper summus, perfectus semper et altus,</l>
				<l>solus et ipse potens, trinus persistit et unus.</l>
				<l>Personas numero distinguo denisque trino,</l>
				<l>naturam nullo patior diuidere pacto.</l>
				<l>In deitate quidem simplex essentia constat,</l>
				<l n="15">in trinitate manet sed subsistentia triplex.</l>
				<l>Non hunc esse patrem subolem quam credo tonantem,</l>
				<l>sed hoc esse patrem summum quod germen adoro.</l>
				<l>Et non qui genitor genitusque est, spiritus hic est,</l>
				<l>sed hoc quod genitor genitusque spiritus hoc est.</l>
				<pb n="92"/>
				<l n="20">Virgine de sacra, sancto de flamine natum</l>
				<l>credo dei genitum: lingua decanto fideli,</l>
				<l>tempore sub certo tempus qui condidit omne,</l>
				<l>lucida rorigeri caeli qui temperat astra,</l>
				<l>qui pontum, terramque, polum, qui maxima mundi</l>
				<l n="25">clymata quadrifidi, montes collesque creauit,</l>
				<l>aetheris atque humi cludit qui limina pugno,</l>
				<l>articulis trinis uastis cum finibus orbem</l>
				<l>praelibrat et latum palmo metitur Olympum,</l>
				<l>secula praecedit, fecit quia secula cuncta.</l>
				<l n="30">Hunc pater omnipotens tinctum Iordanis in unda,</l>
				<l>protinus ex alto sanctus cum spiritus albae</l>
				<l>caelitus in specie descendit namque columbae,</l>
				<l>baptista sibimet magno famulante Iohanne,</l>
				<l>dilectum propriumque, pium dulcemque tonantem</l>
				<l n="35">esse suum genitum sancto discreuit ab ore.</l>
				<l>Splendida florigeram nubes cum cingeret alpem,</l>
				<l>esset et in summa secreti montis in arce</l>
				<l>discipulis cum namque tribus famulisque duobus</l>
				<l>unicus altithroni caelorum gloria Iesus,</l>
				<l n="40">ut solis radius facies plus pulchra refulget,</l>
				<l>candor ut alba niuis uestis radiabat, et ecce</l>
				<l>intonuit uox alta dei de nube serena,</l>
				<l>aera per uacuum, teneras transfusa per auras,</l>
				<l>Talia mellifluis depromit gaudia dictis:</l>
				<l n="45">“Hic meus est”, inquit, “dilectus filius unus,</l>
				<l>hunc audite”. Datum hoc est mirabile signum,</l>
				<l>quod deus atque homo Christus sit uerus et altus.</l>
				<l>Filius ille dei sancta de uirgine natus</l>
				<l>arguitur hinc: forte Petrus hac uoce docetur</l>
				<l n="50">non homines aequare deo, dominoque clyentos.</l>
				<l>Haec est uera fides, frangit quae colla celydri,</l>
				<l>haec mundum uincit, peccati crimina tollit.</l>
				<l>hac Petrus in claui caelorum limina pandit</l>
				<l>aurea ruriculas reserans ad regna phalanges</l>
				<l n="55">mittit, et his niueae depromit gaudia uitae.</l>
				<pb n="93"/>
				<l>Agniculos albo teneros cum uellere natos</l>
				<l>lactea per centum suspensos ubera matrum</l>
				<l>ad campos, Iordane, tuos, cinctasque rosetis</l>
				<l>gramineas segetes propter myrteta uirentes,</l>
				<l n="60">lilia mixta rosis florentia pascua fretus</l>
				<l>carpere mille monet ruminanti fauce bidentes.</l>
				<l>Illic picta rubent croceo de flore uirecta,</l>
				<l>candidulo rident pulchre de germine cincta,</l>
				<l>frigore quae numquam, radio nec solis arescunt,</l>
				<l n="65">marcescunt numquam gelidis infecta pruinis.</l>
				<l>Nec pluuiis perfusa quidem madefacta tabescunt,</l>
				<l>sed semper, paradise, tuos redolentia flagrant</l>
				<l>messis aromaticae permixto chrismate odores.</l>
				<l>Virgultum foliis geminato robore produnt,</l>
				<l n="70">quod numquam foliis uiduatum turpe uilescit,</l>
				<l>punica mixta simul foliis sed poma retentat,</l>
				<l>quae semper liquidos sudant de cortice sucos,</l>
				<l>transfundunt dulces mandentis in ore sapores.</l>
				<l>Ad fontem salientis aquae qui uiua fluenta</l>
				<l n="75">influit, et rores uno de gurgite fusos</l>
				<l>diuisos spargit pariles per quattuor amnes,</l>
				<l>albentes perducit oues, hinc pocula cogit</l>
				<l>sumere, quo numquam spumanti fauce balantes</l>
				<l>alterius fontis sitientes flumina poscant.</l>
				<l n="80">Percelli praui fautores dogmatis omnes</l>
				<l>censeo falsiloquos geminato anathemate Pauli,</l>
				<l>doctoris mundi, Galatas quo forte rebelles</l>
				<l>terruit. Aut etiam croceo succinctus amictu</l>
				<l>angelus altiuagas quisquis iaculatus in auras</l>
				<l n="85">grandisono referens aliter sermone profatur,</l>
				<l>quam Gabrihel regis praedixit nuntius alti</l>
				<l>quam docuit Petrus, Pauli quam scribit arundo,</l>
				<l>quattuor et proceres parili quam uoce fatentur,</l>
				<l>huius erit biplici feriendus fulminis ictu.</l>
				<l n="90">Principium, caput omne mali, nefas omne, Cerintus</l>
				<l>ultricibus fomis flammis infertur obustus.</l>
				<pb n="94"/>
				<l>Infelix Ebyon huic non dispar in omni</l>
				<l>impietate iacet socius sub uulnere poenae.</l>
				<l>Arrius in foueam, fodiit quam perfidus ipse,</l>
				<l n="95">corruit, aeterna damnatus nocte tabescit.</l>
				<l>Eunomius laqueo sese suspendit in alto,</l>
				<l>per medium crepuit, picei petit ima profundi.</l>
				<l>Perfidiae iaculo propria se perculit ulna</l>
				<l>Nestorius demens Stigias descendit ad umbras.</l>
				<l n="100">Canceris ut pestis Macedonia dogmata serpent,</l>
				<l>pro quibus ambusta Macedonius ardet in olla.</l>
				<l>Eutyces infelix, ex omni parte nefandus,</l>
				<l>trita uenena bibit, sibimet quae miscuit ipse.</l>
				<l>Pestifer ille Manis, totum quem possidet error,</l>
				<l n="105">sulphoreae fumus constat sine fine gehennae.</l>
				<l>Haud secus horrisono spurcoque Sabellius ore</l>
				<l>blasphemus igniuoma Cociti gemet ustus ab unda.</l>
				<l>Hos etenim cunctosque simul qui numinis alti</l>
				<l>obsistunt sacris confuso pectore iussis,</l>
				<l n="110">qui regem Sabaoth fallaci fauce lacessunt</l>
				<l>et dominum Christum natum de uirgine sacra,</l>
				<l>flamine de sancto, regemque hominemque deumque</l>
				<l>corde negant prauo, labiis spumantibus acti,</l>
				<l>inpugnare student, casso sudore latrantes,</l>
				<l n="115">de gremio auelli sancto, de corpore matris</l>
				<l>ecclesiae abscidi cultro decerno fidei,</l>
				<l>quam Petrus Paulusque docent, quam concinit orbis,</l>
				<l>quamque satis prisci clare cecinere prophetae.</l>
				<l>Catholicos sanctosque uiros patresque beatos</l>
				<l n="120">trecentos octoque decem cunctosque perennis</l>
				<l>iudicis aequisonae cultores nempe fidei</l>
				<l>amplector placidis strictim feliciter ulnis.</l>
				<l>Nullus ab his terror, nullus me perfidus ultor</l>
				<l>sanguiuomo abscidi mucrone secante ualebit,</l>
				<l n="125">quorum nulla meo poterit de pectore famam</l>
				<l>auferre obliuio pactoque abolerier ullo.</l>
				<l>Non iam sub tabulis dura de rupe recisis</l>
				<l>scalpelli rimis sulcatis cuspide sculpam,</l>
				<pb n="95"/>
				<l>nec pingam nigris calamo de roribus hausto,</l>
				<l n="130">sed potius scribam cordis sub pixide lento</l>
				<l>instillante poli rutilo de culmine fonte</l>
				<l>infuso stilo, post me monimenta relinquo</l>
				<l>uenturis descripta, libens non parco referre</l>
				<l>carmine succincto, lata sed mentis hauena,</l>
				<l n="135">praecepto findente duas dulcedinis undas</l>
				<l>amplectens, dominus sancto quas protulit ore.</l>
				<l>Primam libo deo, collegae reddo secundam</l>
				<l>pectore de puro caritatis uictus amore.</l>
				<l>In iubilo uultuque alacri sub mente iocunda</l>
				<l n="140">semper et almisonas sincero famine grates,</l>
				<l>summe tibi genitor, referam deus alta potestas,</l>
				<l>et tibi, nate dei, lati spes unica mundi,</l>
				<l>spiritus alme tibi, metuende, tremenda maiestas,</l>
				<l>fons caritatis, amor dulcis super omnia mella,</l>
				<l n="145">lux et origo boni, casti spirator amoris,</l>
				<l>qui quo uadis et unde uenis nesciris, et orbem</l>
				<l>terrarum reples et ubiuis perpete spiras.</l>
				<l>Auditur uox ecce tua, clamore silenti</l>
				<l>cordis in aure sonat, nullo quatiente fragore.</l>
				<l n="150">Sit patri, genitoque deo sit gloria summo,</l>
				<l>spiritui per cuncta deo sit saecula sancto.</l>
			</lg>
			<lb/>
			<p><lb/>Te uero, mi o karissime frater, obsecro deuotionis affectu,
				<lb/>quicumque hos dignatus fueris uersiculos lectitare, cum aut per
				<lb/>incuriam breuem pro longa aut longam pro breui, aut communem pro
				<lb/>naturali aut naturalem pro communi syllaba, aut pedem pro pede
				<lb/>aut scema pro scemate aut tropum pro tropo aut indiscretas
				<lb/>membrorum cesuras incauta disidiae manu resectas aut inconsideratum
				<lb/>colae defossum punctum aut comatum inaequales incisiones aut inconditos
				<lb/>eufoniae melos aut si quid huiuscemodi reperiri potest
				<lb/>in his inspexeris exaratum, et uideris ob id forte meretriculam
				<lb/>indignari Carmentem manumque ad ferulam mittere: non te eiusdem
				<lb/>modi formido perturbet sed adcinge sicut uir lumbos tuos et ad uices
				<lb/>meae paruitatis in faciem eius uiriliter resiste. Inpauido utique
				<lb/>uulpiculae illi dicito ore, quoniam nihili ego pendens flammantes
				<lb/>rapidosque indignationum eius furores, tamquam in lutum redactam
				<pb n="96"/>
				<lb/>superbiae eius ceruicem curuabo.Et ut ueritus sum dicere, et
				<lb/>licet pudebit me referre, non tamen celabo, quasi liciscae
				<lb/>multumque post carecta latrantis memoriam illius mei tangit animi
				<lb/>modos. Tu autem in studio ueritatis inpulsus, extincto nihilo minus
				<lb/>usque ad cinus omni poenitus inuidiae fomite, supple nimirum
				<lb/>ea quae desunt calamo caritatis. Superflua quidem dulcedinis reseca
				<lb/>falce, tortuosa namque dilectionis rectius aequare normula stude.
				<lb/>Caue praeterea ne forte fluxim per incuriam, extensa linea uiolento
				<lb/>directo obductu a sui rectitudinis statu incuruari deformata formula
				<lb/>conpellantur. Considerare summopere stude, ne quando cum sarmentis
				<lb/>pampineas etiam amputasse te gemmulas penitearis. Non tibi, obsecro,
				<lb/>uilescant uernales folliculi necdum erumpentes in flores, qui clusas
				<lb/>celant botrionum gemmatas suo in tempore producendas uuas. Sed
				<lb/>neque triticeas summitates spicarum indigne feras, quae armatos
				<lb/>acutis, quibus pungent, lento conamine culmos fluctuare uidentur
				<lb/>aristis. Memento, cuius suauitatis sapor celatur in spica, cuiusue
				<lb/>edulia dulcedinis grana flaua reseruantur in teca. Non enim haec
				<lb/>ad humanas edentium traiciuntur fauces, nisi et uua prius calcibus
				<lb/>uel dentibus et spicae aut plaustri strictae rota, aut flagellis
			<lb/>conterantur percussae.</p>
		</div>
		<pb n="97"/>
		<div>
			<head type="h_1"><lb/>IIA</head>
			<head type="h_2"><lb/>Versus Paulini
			<lb/>(Ad Zachariam)</head>
			<lg>
				<l>Hausimus altifluo perfusas rore saliuas</l>
				<l>ore fluenta tuo labio stillante iocundo,</l>
				<l>quae maduere meas multa dulcedine fibras,</l>
				<l>fonte quasi flauo liquentia mella redundant.</l>
				<l n="5">Zacharias frater, domini uenerande sacerdos,</l>
				<l>accola Brittaniae, Latii telluris alumne,</l>
				<l>Hibernique decus mundi, gratissima salpix,</l>
				<l>undisoni oceani famosus litoris hospes,</l>
				<l>uentilabrum ecclesiae, ruralis pala uicissim</l>
				<l n="10">uentiuagas paleas a fuluis cernis aristis.</l>
				<l>Mittis ad astra poli splendentis farrea grana,</l>
				<l>flammigeras stipulas Vulcani mergis ad ollas.</l>
				<l>Tantas ergo tibi sincero corde salutes</l>
				<l>mandamus calami stricto ludente mucrone,</l>
				<l n="15">quantos mater humus uiridanti gramine flores</l>
				<l>prorumpit teneros uernali roscida foetu,</l>
				<l>quantas tellus habet rosulas sub stirpe roseti</l>
				<l>seu quantae croceae pallescunt flore uiolae</l>
				<l>purpureaeque rubent quantae per litora conchae</l>
				<l n="20">aut bibulas Libicus profundit pontus arenas.</l>
				<l>Cum patris altitroni pretiosi sanguinis ostrum</l>
				<l>aeternae prolis sacrata libas in ara,</l>
				<pb n="98"/>
				<l>agni, qui tollit probrosa crimina mundi,</l>
				<l>uiuificas puro mactas in pectore carnes,</l>
				<l n="25">ante dei uultus feruentis munera uoti</l>
				<l>salsifluo faciem lacrimando gurgite ponis,</l>
				<l>pro me posce deum, tremendi iudicis alta</l>
				<l>limina mellisono cordatim murmure pulsa,</l>
				<l>quatenus ille meas dignetur demere noxas</l>
				<l n="30">et iubeat caeli sancto me scribere libro.</l>
			</lg>
		</div>
		<pb n="99"/>
		<div>
			<head type="h_1"><lb/>IIB</head>
			<head type="h_2"><lb/>(Ad amicum ignotum)</head>
			<lg>
				<l>...........................................................................</l>
				<l>Filius ille dei, caeli quem summus ab arce</l>
				<l>uoce pater clara testatur: “Filius” inquid</l>
				<l>“ecce meus hic est, mando, carissimus, ipsum</l>
				<l n="5">audite et ille deuotas sternite mentes”.</l>
				<l>Dixerat ista pater, quando Iordanis in unda</l>
				<l>auctor erat uitae testis baptista Iohannis.</l>
				<l>Dixerat et, quando praecelso in uertice montis</l>
				<l>fulgebat super omne decus, radiabat amictu,</l>
				<l n="10">testis erat Petrus fidus Iacobque Iohannis.</l>
				<l>Ipse pius, princeps mitis, gratissime clemens</l>
				<l>te saluet seruetque, regat, sine fine gubernet,</l>
				<l>ad caeli mittat splendentis lucida regna.</l>
				<l>Tantas namque fero summissa mente salutes,</l>
				<l n="15">quantas alta poli stillabunt sidera flammas,</l>
				<l>quantas tellus habet sub caeli cardine glebas</l>
				<l>fluctiuagasque uomit quantas nam pontus harenas.</l>
			</lg>
		</div>
		<pb n="100"/>
		<div>
			<head type="h_1"><lb/>III</head>
			<head type="h_2"><lb/>Versus Paolini
			<lb/>de Herico Duce</head>
			<lg>
				<head>1.</head> <l>Mecum Timaui saxa nouem flumina</l>
				<l>flete per nouem fontes redundantia,</l>
				<l>quae salsa gluttit unda ponti Ionici,</l>
				<l>Istris Sausque, Tissa, Culpa, Marua,</l>
				<l n="5">Natissa, Corca, gurgites Isoncii.</l>
			</lg>
			<lg>
				<head>2.</head> <l>Hericum mihi dulce nomen plangite,</l>
				<l>Sirmium, Pola, tellus Aquileiae,</l>
				<l>Iulii Forus, Cormonis ruralia,</l>
				<l>rupes Osopi, iuga Cenetensium,</l>
				<l n="10">Astensis humus ploret et Albenganus.</l>
			</lg>
			<lg>
				<head>3.</head> <l>Nec tu cessare, de cuius confinio</l>
				<l>est oriundus, urbs diues Argentea,</l>
				<l>lugere multo grauique cum gemitu.</l>
				<l>Ciuem famosum perdidisti nobili</l>
				<l n="15">germine natum claroque de sanguine.</l>
			</lg>
			<pb n="101"/>
			<lg>
				<head>4.</head> <l>Barbara lingua Stratiburgus diceris.</l>
				<l>Olim quod nomen amisisti celebre,</l>
				<l>hoc ego tibi reddidi mellisonum</l>
				<l>amici dulcis ob amorem, qui fuit</l>
				<l n="20">lacte nutritus iuxta flumen Quirnea.</l>
			</lg>
			<lg>
				<head>5.</head> <l>Ecclesiarum largus in donariis,</l>
				<l>pauperum pater, miseris subsidium,</l>
				<l>hic uiduarum summa consolatio</l>
				<l>erat. Quam mitis, carus sacerdotibus,</l>
				<l n="25">potens in armis, subtilis ingenio.</l>
			</lg>
			<lg>
				<head>6.</head> <l>Barbaras gentes domuit seuissimas,</l>
				<l>cingit quas Drauua, recludit Danubius,</l>
				<l>celant quas iunco paludes Meotides,</l>
				<l>ponti coartat quas unda salsiflui,</l>
				<l n="30">Dalmatiarum quibus obstat terminus.</l>
			</lg>
			<lg>
				<head>7.</head> <l>Turres Stratonis, limitis principium,</l>
				<l>Scithiae metas, Traciae qui cardinem</l>
				<l>a se sequestrat utraque confinia</l>
				<l>hec Austro reddit, hec refundit Boreae,</l>
				<l n="35">tendit ad portas, quae dicuntur Caspiae.</l>
			</lg>
			<lg>
				<head>8.</head> <l>Libica litus quo redundant maria,</l>
				<l>mons inimice Laurentus qui diceris,</l>
				<l>uos super umquam imber, ros nec pluuia</l>
				<l>descendant, flores nec tellus purpureos</l>
				<l n="40">germinet, humus nec fructus triticeos.</l>
			</lg>
			<lg>
				<head>9.</head> <l>Vlmus nec uitem gemmato cum pampino</l>
				<l>sustentet, uuas nec in ramis pendeat,</l>
				<l>frondeat ficus sicco semper stipite,</l>
				<l>ferat nec rubus mala granis Punica,</l>
				<l n="45">promat irsutus nec globus castaneas.</l>
			</lg>
			<pb n="102"/>
			<lg>
				<head>10.</head> <l>Vbi cecidit uir fortis in proelio</l>
				<l>clipeo fracto, cruentata romphea.</l>
				<l>Lanceae summo retunso nam iaculo</l>
				<l>sagittis fossum fundis saxa fortia</l>
				<l n="50">corpus iniecta contriuisse dicitur.</l>
			</lg>
			<lg>
				<head>11.</head> <l>Heu, quam durum quamque triste nuntium</l>
				<l>illa sub die deflenda percrepuit.</l>
				<l>Nam clamor ante orrendus per plateas</l>
				<l>lacrimis dignus sonuit, quam tristia</l>
				<l n="55">eius per uerba mors esset exposita.</l>
			</lg>
			<lg>
				<head>12.</head> <l>Matres, mariti, pueri, iuuencule,</l>
				<l>domini, serui, sexus omnis, tenera</l>
				<l>aetas perualde, sacerdotum inclita</l>
				<l>caterua, pugnis sauciata pectora,</l>
				<l n="60">crinibus uulsis, ululabant pariter.</l>
			</lg>
			<lg>
				<head>13.</head> <l>Deus aeterne, limi qui de puluere</l>
				<l>plasmasti tuam primos ad imaginem</l>
				<l>parentes nostros, per quos omnes morimur,</l>
				<l>misisti tuum sed dilectum filium,</l>
				<l n="65">uiuimus omnes per quem mirabiliter.</l>
			</lg>
			<lg>
				<head>14.</head> <l>Sanguine cuius redempti purpureo</l>
				<l>sumus, sacrata cuius carne pascimur,</l>
				<l>Herico tuo seruulo melliflua</l>
				<l>concede, quaeso, paradisi gaudia</l>
				<l n="70">et nunc et ultra per immensa secula.</l>
			</lg>
		</div>
		<pb n="103"/>
		<div>
			<head type="h_1"><lb/>IV</head>
			<head type="h_2"><lb/>Versus Paulini
			<lb/>de Lazaro</head>
			<lg>
				<head>1.</head> <l>Fuit domini dilectus languens a Bethania</l>
				<l>Lazarus beatus sacris olim cum sororibus,</l>
				<l>quas Iesus aeternus amor diligebat plurimum,</l>
				<l>Martham simul et Mariam felices per secula.</l>
			</lg>
			<pb n="104"/>
			<lg>
				<head>2.</head> <l n="5">Haec Maria fuit illa domini gratissima,</l>
				<l>quae unguenti pretiosi rore mixto balsami</l>
				<l>ante diem festum paschae libram nardi pistici</l>
				<l>fracto fudit alabastro, corpus unxit domini.</l>
			</lg>
			<lg>
				<head>3.</head> <l>Dabat dulcia per sacros pedes strictim basia,</l>
				<l n="10">non cessabat lacrimarum resolutis crinibus</l>
				<l>undas tergere; sacratis domini de labiis</l>
				<l>audiebat uerbum; domus flagrabat odoribus.</l>
			</lg>
			<lg>
				<head>4.</head> <l>Fractum signat alabastrum Iesu corpus mystice,</l>
				<l>quod in crucis est altare passionis tempore</l>
				<l n="15">fossum clauis et apertum per scissuram lanceae,</l>
				<l>de quo sanguis redundauit, unda fluxit laticis.</l>
			</lg>
			<lg>
				<head>5.</head> <l>Hoc de fonte pietatis odor flagrantissimus</l>
				<l>emanauit, quo repletus mundus illum caruit</l>
				<l>sordidum foetorem dudum, pro dolor, heu miseri</l>
				<l n="20">quem tulerunt protoplasti serpentis de gutture.</l>
			</lg>
			<lg>
				<head>6.</head> <l>Hoc de fonte mundus omnis ablutus a crimine</l>
				<l>pretiosi modo spirat odoris flagrantiam,</l>
				<l>candidis indutus stolis, scissa perizomata</l>
				<l>est exutus peccatorum contexta de foliis.</l>
			</lg>
			<lg>
				<head>7.</head> <l n="25">Est Maria baptizata hoc in fonte, credula</l>
				<l>est et Martha, quarum frater infirmatus Lazarus</l>
				<l>mortis atque uitae stabat summo in confinio,</l>
				<l>pro quo nuncium sorores triste ferunt domino:</l>
			</lg>
			<pb n="105"/>
			<lg>
				<head>8.</head> <l>“Ecce, domine, quem amas, infirmatur Lazarus,</l>
				<l n="30">iam decumbit resolutis membris languens miseris.</l>
				<l>Nisi ueneris et aegrum inuisere iubeas,</l>
				<l>desolatas, heu, relinquit germanas et obiit”.</l>
			</lg>
			<lg>
				<head>9.</head> <l>“Non ad mortem nunc est” inquit Iesus “haec infirmitas,</l>
				<l>sed ad gloriam est dei”. Retulit discipulis:</l>
				<l n="35">“Lazarus amicus noster dormit. Vadam protinus</l>
				<l>ut a somno uigilanter illum cito suscitem. ”</l>
			</lg>
			<lg>
				<head>10.</head> <l>“Domine, si dormit” aiunt confestim discipuli</l>
				<l>“saluus erit”, aestimantes quod de somno diceret.</l>
				<l>Ille uero de sopore mortis causam protulit</l>
				<l n="40">more dei, quia cuncta uiuunt ille perpetim.</l>
			</lg>
			<lg>
				<head>11.</head> <l>Manifeste post hoc dixit: “Lazarus est mortuus,</l>
				<l>reuertamur in Iudeaem. ” Quo contra discipuli:</l>
				<l>“Num querebant te Iudaei nuper interficere</l>
				<l>nunc ‘illuc’ quo pacto dicis ‘reuertamur iterum’?”</l>
			</lg>
			<lg>
				<head>12.</head> <l n="45">“Non offendit”, dixit Iesus, “per diem qui graditur,</l>
				<l>sed qui noctis tetras carpit, inpingit per tenebras. ”</l>
				<l>dixit Didimus, cui fixum Thomas nomen resonat:</l>
				<l>“Nos eamus et cum eo moriamur pariter. ”</l>
			</lg>
			<lg>
				<head>13.</head> <l>Venit ergo tunc in loco Iesus, mundi gloria,</l>
				<l n="50">ubi Martha iam defuncto fratre currit obuiam.</l>
				<l>Mox prostrata super terram pedes tenet domini,</l>
				<l>adorauit et in uoce dixit lacrimabili:</l>
			</lg>
			<pb n="106"/>
			<lg>
				<head>14.</head> <l>“Hic si, domine, fuisses, meus frater mortuus</l>
				<l>non fuisset. Sed hoc scio quia, quod poposceris,</l>
				<l n="55">dabit tibi deus. ” Ait Iesus : “Martha, Lazarus</l>
				<l>surget. Credere si possis, uides dei gloriam. ”</l>
			</lg>
			<lg>
				<head>15.</head> <l>“Scio, domine, resurget in die nouissima. ”</l>
				<l>“Ego sum” respondit Christus “uitae resurrectio.</l>
				<l>In me si quis credit, uiuit, etiam si mortuus</l>
				<l n="60">fuerit. Credis hoc, Martha? ” “Credo” dixit “domine.</l>
			</lg>
			<lg>
				<head>16.</head> <l>Tu es unicus aeterni genitoris filius,</l>
				<l>si tu praesens hic fuisses, meus frater uiueret. ”</l>
				<l>O quam, Martha, credis, recta fide loqueris.</l>
				<l>Vbi uita presens adest, mors abesse creditur.</l>
			</lg>
			<lg>
				<head>17.</head> <l n="65">His in domini benignis consolata labiis</l>
				<l>cursim pergens et Mariam uocauit silentio:</l>
				<l>“Ecce noster adest bonus magister et uocat te.”</l>
				<l>Mox exiliens audito Iesu sancto nomine.</l>
			</lg>
			<lg>
				<head>18.</head> <l>Currens anxia peruenit, erat ubi dominus,</l>
				<l n="70">crinibus auulsis sparsim soluta caesarie,</l>
				<l>pectus pugnis sauciatum, lacrimarum riuolis</l>
				<l>teneris infectis genis, madefacta facie.</l>
			</lg>
			<lg>
				<head>19.</head> <l>Nam qui solet se suffundi rubor uenustissimus</l>
				<l>mixtus roseo candor, simulatus liliis,</l>
				<l n="75">in pallore mox conuersus lusit pulcritudini.</l>
				<l>Iam singultu quatiente uox stridebat gracilis.</l>
			</lg>
			<lg>
				<head>20.</head> <l>Mox amplexos incuruata Christi pedes strincxerat.</l>
				<l>“Heu me, domine, si presens adfuisses, Lazarus</l>
				<l>non fuisset delicatus meus frater mortuus.”</l>
				<l n="80">flebant Martha seu Maria, cunctus flebat populus.</l>
			</lg>
			<pb n="107"/>
			<lg>
				<head>21.</head> <l>Quod ut Martham uidit flere ac Mariam dominus,</l>
				<l>tactus cordis est dolore, benigna clementia</l>
				<l>semet ipsum mox turbauit, fremuit in spiritu,</l>
				<l>lacrimatus est et ipse totus dulcis dominus.</l>
			</lg>
			<lg>
				<head>22.</head> <l n="85">Nostra tamen miseratus fleuit de substantia</l>
				<l>quam suscepit pietatis exigente uiscere.</l>
				<l>In quo deus erat uerus, flere nunquam potuit</l>
				<l>nec turbari potest illa dealis essentia.</l>
			</lg>
			<lg>
				<head>23.</head> <l>“Vbi posuistis eum” Iesus inquit “dicite.”</l>
				<l n="90">“Veni, domine, nunc uide.” Fleuit rursus dominus,</l>
				<l>flebant nimirum Iudaei, dicentes ad inuicem:</l>
				<l>“O quam tenere uiuentem diligebat Lazarum.”</l>
			</lg>
			<lg>
				<head>24.</head> <l>“Patefacite speluncam, remouete lapidem.”</l>
				<l>“Heu me, domine, iam fetet reliquatis carnibus.</l>
				<l n="95">Quarto radio iam solis effugatis tenebris</l>
				<l>lux in orbe radiauit, ex quo iacet mortuus.”</l>
			</lg>
			<lg>
				<head>25.</head> <l>Tunc ad caelos eleuatis uenerandis oculis</l>
				<l>his aeternum coepit patrem Iesus sacris precibus</l>
				<l>exorare: 'Pater, tibi summas ago gratias,</l>
				<l n="100">quia semper me exaudis. Scio quia audis me.</l>
			</lg>
			<lg>
				<head>26.</head> <l>Sed hoc dico propter turbam circumstantem populi,</l>
				<l>ut me credat a te missum de supernis sedibus.”</l>
				<l>Haec dicens et ad sepulchrum conuersus cum lacrimis</l>
				<l>uoce magna exclamauit: 'Veni foras, Lazare.”</l>
			</lg>
			<lg>
				<head>27.</head> <l n="105">Mox exiliens ligatus manus, pedes institis</l>
				<l>strictim facie obpanso tecta de sudario.</l>
				<l>'Hunc resoluite, sinite iam abire liberum!”</l>
				<l>dixit dominus, qui uiuum reduxit ab inferis.</l>
			</lg>
			<pb n="108"/>
			<lg>
				<head>28.</head> <l>Quam feliciter, Maria, uestrae, Martha, lacrimae</l>
				<l n="110">sunt in gaudium conuersae mille modis melius</l>
				<l>quam fuerunt ante luctum, quia mitis dominus</l>
				<l>uos dilexit et aeterna praecinxit laetitia.</l>
			</lg>
			<lg>
				<head>29.</head> <l>Haec est illa terra priscis repromissa patribus,</l>
				<l>quam fluentem melle, lacte scriptura commemorat.</l>
				<l n="115">Christi caro per hanc terram, quam sumpsit ex uirgine,</l>
				<l>recte potest designari per figuram typice.</l>
			</lg>
			<lg>
				<head>30.</head> <l>Mel et lac dulcedo potest sentiri roriflua,</l>
				<l>quae de fonte redundauit dei sapientiae,</l>
				<l>necnon opus pietatis, uirtutum miracula</l>
				<l n="120">quae per mundum radiauit signis mirabilibus.</l>
			</lg>
			<lg>
				<head>31.</head> <l>Nam quid dulcius Mariae, quid Marthae suauius</l>
				<l>esse potuit quam uerbi degustasse pabulum,</l>
				<l>quod ex eius meruerunt labiis percipere</l>
				<l>uel quo uiuum receperunt de sepulchro Lazarum?</l>
			</lg>
			<lg>
				<head>32.</head> <l n="125">O quam felix et beata constat illa anima,</l>
				<l>ad hanc terram quae per fidem cordis cum munditia</l>
				<l>intrat passibus amoris cincta dei gratia.</l>
				<l>Hoc, quod credit corde, firmat uenerandis actibus.</l>
			</lg>
			<lg>
				<head>33.</head> <l>Quam infelix quamque rea semper miserabilis,</l>
				<l n="130">ad hanc terram quae non intrat, reprobata uitiis,</l>
				<l>quam repellit infidelis et peruersus animus.</l>
				<l>Haec ad tartari tormenta discendit sulphorea.</l>
			</lg>
			<lg>
				<head>34.</head> <l>Praesta mihi, deus meus, rerum bone conditor,</l>
				<l>in hanc terram recta fide mundo corde gradiens</l>
				<l n="135">introire iam Iordane transmisso balsigero,</l>
				<l>quod designat per figuram sacramentum baptismi,</l>
			</lg>
			<pb n="109"/>
			<lg>
				<head>35.</head> <l>Huius ut possim indignus lactis de dulcedine</l>
				<l>ac de mellis satiari sapore mitissimo,</l>
				<l>quod destillat illa terra, quae sumpta de uirgine</l>
				<l n="140">lacte, melle semper rigat corda spiritaliter.</l>
			</lg>
			<lg>
				<head>36.</head> <l>Grandia te posco nullis confisus de meritis,</l>
				<l>sed haec tua supplex peto certus de clemencia,</l>
				<l>grandia qui nosti dare munere gratuito</l>
				<l>multo melius quam quisquam te possit exposcere.</l>
			</lg>
			<lg>
				<head>37.</head> <l n="145">Haec est illa petra, Moses de qua sanctus cecinit:</l>
				<l>“Suxerunt de petra mella, de saxo durissimo</l>
				<l>oleum”, quod docet sanctum per enigma spiritum,</l>
				<l>quem post gloriam triumphi flauit in discipulos.</l>
			</lg>
			<lg>
				<head>38.</head> <l>Potest accipi doctrina per mellis dulcedinem,</l>
				<l n="150">quam rorauit totus dulcis et desiderabilis</l>
				<l>Iesus, esset cum infirma passioni dedita</l>
				<l>eius caro, que surgendo facta est fortissima.</l>
			</lg>
			<lg>
				<head>39.</head> <l>Haec est, inquam, que percussa bis uirga largifluas</l>
				<l>fudit undas, satiauit quae turbas innumeras.</l>
				<l n="155">Christus est petra, per lignum qui crucis percussus est,</l>
				<l>iuxta Pauli uocem sancti, doctoris egregii.</l>
			</lg>
			<lg>
				<head>40.</head> <l>Quando se pro nobis sanctum fecit sacrificium,</l>
				<l>tunc de lateris fissura fons uiuus elicuit,</l>
				<l>de quo mistice fluxerunt duo simul flumina:</l>
				<l n="160">sanguis nam redemptionis et unda baptismatis.</l>
			</lg>
			<lg>
				<head>41.</head> <l>Salua namque ueritate decenter historiae</l>
				<l>requiramus diligenter sensus allegoricos.</l>
				<l>Facta nostri redemptoris plena sunt mysteriis,</l>
				<l>habent aureas radices, fructus suauissimos.</l>
			</lg>
			<pb n="110"/>
			<lg>
				<head>42.</head> <l n="165">Nam Iesus saluator mundi sicut ipse dixerat:</l>
				<l>“Pater meus operatur, nunc et ego operor.”</l>
				<l>Vt tunc Lazarum in carne suscitauit mortuum,</l>
				<l>modo mortuos in culpa suscitat per gratiam.</l>
			</lg>
			<lg>
				<head>43.</head> <l>Lazarus humanum genus per figuram typicat,</l>
				<l n="170">quod diffusum est per mundi quadrufixos cardines.</l>
				<l>Vnde quarto iam sub die sepultus adseritur,</l>
				<l>quia mortuum sub mundi plagis fuit quattuor.</l>
			</lg>
			<lg>
				<head>44.</head> <l>In peccato protoplasti mortuum describitur,</l>
				<l>quod Iesus aeterna uita precioso sanguine</l>
				<l n="175">suscitauit.................</l>
				<l>&lt;exclamauit&gt; uoce magna et emisit spiritum.</l>
			</lg>
			<lg>
				<head>45.</head> <l>Mori uoluit et morte sua mortem perculit,</l>
				<l>resurrexit, ut ad uitam mortuos reduceret,</l>
				<l>caelos omnes penetrauit, ut ad caeli gaudia</l>
				<l n="180">sua morte liberatos mitteret ruricolas.</l>
			</lg>
			<lg>
				<head>46.</head> <l>Lapis ille, qui speluncae dicitur inpositus,</l>
				<l>insensibiles demonstrat humanas praecordias,</l>
				<l>quae tunc lapides, non deum adorabant. Similes</l>
				<l>illis facti quasi graui iacebant sub pondere.</l>
			</lg>
			<lg>
				<head>47.</head> <l n="185">Queri potest, quid sorores Lazari significent,</l>
				<l>quae pro morte fratris Iesum postulant tam anxie.</l>
				<l>Legem puto seu prophetas per has sanctas feminas</l>
				<l>non absurde designari sensim per enigmata.</l>
			</lg>
			<lg>
				<head>48.</head> <l>Si prophetae uel legales reuoluantur pagine,</l>
				<l n="190">inuenimus depraecantes Iesum dei filium</l>
				<l>ut ueniret et saluaret quasi fratrem Lazarum</l>
				<l>genus hominum, quod serpens ueneno necauerat.</l>
			</lg>
			<pb n="111"/>
			<lg>
				<head>49.</head> <l>Nihil obstat, si per duas has beatas feminas</l>
				<l>duo quoque testamenta uolumus exprimere,</l>
				<l n="195">uetus scilicet ac nouum. Vtrorumque series</l>
				<l>Iesum diligit et orat humano pro genere.</l>
			</lg>
			<lg>
				<head>50.</head> <l>Quod si cuncta peruolantes summatim theoricas</l>
				<l>replicemus et succincte tangamus moraliter</l>
				<l>singula, quae sunt per stilum promulgata tropicum,</l>
				<l n="200">possumus haec conpetenter aliter intellegi.</l>
			</lg>
			<lg>
				<head>51.</head> <l>Potest Lazari per mortem peccatoris anima</l>
				<l>unaquaeque designari, quae cordis in speleo</l>
				<l>sub peccato consopita quasi superpositum</l>
				<l>portat lapidem, qui mentis ostendit duritiam.</l>
			</lg>
			<lg>
				<head>52.</head> <l n="205">Haec introrsus dumque furtim latet obstinaciter</l>
				<l>nec se foras confitendum desperata prodidit,</l>
				<l>foetet graui sauciata peccati putredine,</l>
				<l>quam respectu pietatis Iesus bonus suscitat.</l>
			</lg>
			<lg>
				<head>53.</head> <l>Quid est dicere nam Iesum “Veni foras, Lazare”</l>
				<l n="210">nisi hoc, quod in peccati iam dimersum baratrum</l>
				<l>uocat pius peccatorem mox per donum gratiae,</l>
				<l>ut se uiuus foras prodat confitendum crimina.</l>
			</lg>
			<lg>
				<head>54.</head> <l>Cuius carae sunt sorores spes et fides gemine.</l>
				<l>Martha fidei ostentat typum, cui dicitur:</l>
				<l n="215">“Si credideris, uidebis, Martha, dei gloriam.”</l>
				<l>Spei formulam Maria certo tenet pectore.</l>
			</lg>
			<lg>
				<head>55.</head> <l>Non arguitur Maria de tepore fidei</l>
				<l>sed ut uenit, ueneranter adorato domino,</l>
				<l>meruit salutem suis adipisci precibus,</l>
				<l n="220">quia spes effectum capit, si non est ambigua.</l>
			</lg>
			<pb n="112"/>
			<lg>
				<head>56.</head> <l>Potest ratio doceri atque conscientia</l>
				<l>per has duas mulieres, quae quasi pro mortuo</l>
				<l>fratre spiritu exorant dei sapientiam,</l>
				<l>ut in scelere sepultum suscitet ad ueniam.</l>
			</lg>
			<lg>
				<head>57.</head> <l n="225">Auferatur ergo primum lapis iussu domini,</l>
				<l>ut peccator uocem Christi audiens exiliat</l>
				<l>et spelunca patefacta, id est cordis aditu</l>
				<l>reserato, paenitendus reuiuescat animus.</l>
			</lg>
			<lg>
				<head>58.</head> <l>Veniant istae sorores, pro salute mortui</l>
				<l n="230">Iesum lacrimis exorent ut clementer animam,</l>
				<l>que est mortua, respectu pietatis suscitet,</l>
				<l>insensibilem rigorem de corde remoueat.</l>
			</lg>
			<lg>
				<head>59.</head> <l>Possunt etiam per duas has sorores congrue</l>
				<l>duae uitae figurari utraque perspicue:</l>
				<l n="235">altera laboriose quae sudat in opere,</l>
				<l>altera quae se suspendit raptim super aetera.</l>
			</lg>
			<lg>
				<head>60.</head> <l>Una bona nam seruilis, altera sed optima.</l>
				<l>Haec turbatur circa multa, haec de multis libera,</l>
				<l>ista sui conditoris speciem desiderat,</l>
				<l n="240">ardet ignibus amoris, querit, amat, diligit.</l>
			</lg>
			<lg>
				<head>61.</head> <l>Tunc quatriduanum fertur iacuisse mortuum,</l>
				<l>cuius numeri figuram sic datur intellegi:</l>
				<l>Quattuor modis peccatum nequiter efficitur,</l>
				<l>per quod noster prorsus homo moritur interior.</l>
			</lg>
			<lg>
				<head>62.</head> <l n="245">Primum nascitur in corde mala cogitatio,</l>
				<l>quam consensus prauus fouet atque delectatio.</l>
				<l>Hac in specie formata lingua foras parturit,</l>
				<l>dum loquendi dat effectum per uerba mortifera.</l>
			</lg>
			<pb n="113"/>
			<lg>
				<head>63.</head> <l>Post haec peius ablata prorumpit in opere.</l>
				<l n="250">Quarta dies pertinacem peccatoris animum</l>
				<l>non inmerito designat, per longam incuriam</l>
				<l>sub peccato delitiscens dum defendit crimina.</l>
			</lg>
			<lg>
				<head>64.</head> <l>Quattuor his modis iacet in spelunca pectoris</l>
				<l>anima sepulta, Iesus quam supernus arbiter</l>
				<l n="255">alta uocat pietate, quatenus per gratiam</l>
				<l>uiuat mortuus et culpam paenitendum defleat.</l>
			</lg>
			<lg>
				<head>65.</head> <l>Serpens mala persuasit, Eua delectata est,</l>
				<l>Adam praebuit consensum: his tribus speciebus</l>
				<l>protoplasti deliquerunt. &lt;Modum qua&gt;rtum repperit,</l>
				<l n="260">quando scelus excusauit arguente domino.</l>
			</lg>
			<lg>
				<head>66.</head> <l>Hinc est igitur quod Christus tres mortuos suscitat:</l>
				<l>infra domum nam puellam, extra portam iuuenem,</l>
				<l>Lazarum quatriduanum. Mente lingua opere</l>
				<l>mortuos ad uitam uocat relaxando facinus.</l>
			</lg>
			<lg>
				<head>67.</head> <l n="265">Quartus uocem nunciantis audiuit tunc mortuus.</l>
				<l>Sed siletur eius uita, quia ualde rarum est,</l>
				<l>ut resurgat desperatus ac negator criminis.</l>
				<l>Surgit forte, sed per dei facta mirabilia.</l>
			</lg>
			<lg>
				<head>68.</head> <l>Quattuor uirtutes possunt designari animae</l>
				<l n="270">isti quattuor quin immo dies. Principaliter</l>
				<l>est prudentia, secunda namque temperantia,</l>
				<l>tertia nam fortitudo, quarta sed iusticia.</l>
			</lg>
			<lg>
				<head>69.</head> <l>Ab his regitur uirtutum quattuor praesidiis,</l>
				<l>dei gratia preuenta, conpetenter anima:</l>
				<l n="275">Prima scitur, sed secunda temperat scientiam,</l>
				<l>firmat tertia, sed quarta fortia iustificat.</l>
			</lg>
			<lg>
				<head>70.</head> <l>Splendor lucis, te praecamur, nate patris unice,</l>
				<l>qui cum patre deus regnas sanctoque cum spiritu,</l>
				<l>ut, quos proprio cruore redemisti seruulos,</l>
				<l n="280">a peccatis absolutos mittas ad caelestia.</l>
			</lg>
		</div>
		<pb n="114"/>
		<div>
			<head type="h_1"><lb/>V</head>
			<head type="h_2"><lb/>Versus
			<lb/>de Joseph</head>
			<lg>
				<head>1.</head> <l>Tertio in flore mundus adhuc cum pubesceret,</l>
				<l>in decore iuuentutis seculum pulcresceret</l>
				<l>atque proles subter omnes latos celi cardines</l>
				<l>germinando pullularet humana feliciter.</l>
			</lg>
			<pb n="115"/>
			<lg>
				<head>2.</head> <l n="5">Natus est homo in mundum, patriarcha nobilis,</l>
				<l>Abraham dei amicus, puer fidelissimus.</l>
				<l>Heber aurea de stirpe oriundus extitit,</l>
				<l>a quo coepit Hebreorum diffamari populus.</l>
			</lg>
			<lg>
				<head>3.</head> <l>Huic sterilis beata Sarra sanctum peperit</l>
				<l n="10">filium, cui nomen dedit bonus dei angelus.</l>
				<l>Clausus adhuc uulua matris Isaac uocatus est,</l>
				<l>quem in dei holocaustum pater iustus obtulit.</l>
			</lg>
			<lg>
				<head>4.</head> <l>Hic Rebecca de coniuge Iacob, sanctum domini,</l>
				<l>habuit prolem, quem deus dilexit in specie.</l>
				<l n="15">Hic duodecim quaternis genuit de matribus</l>
				<l>filios, a quibus gens est Israhel lectissima.</l>
			</lg>
			<lg>
				<head>5.</head> <l>Qui beatus patriarcha filium carissimum</l>
				<l>genuit in senectute, Ioseph nomen indidit,</l>
				<l>quem dilexit super omnes natos singulariter.</l>
				<l n="20">Hic paternam releuabat senectutem iugiter.</l>
			</lg>
			<lg>
				<head>6.</head> <l>Fecit illi pater suus tunicam talariam,</l>
				<l>uario polimitoque contextam de stamine.</l>
				<l>Erat pulcher in aspectu, uenustus in specie,</l>
				<l>liliis ad instar nitens, roseus ut rosula.</l>
			</lg>
			<lg>
				<head>7.</head> <l n="25">Hic in nocte soporatus presagum per spiritum</l>
				<l>uidit somnia, que patri fratribusque retulit,</l>
				<l>quae inuidiae tulerunt dictis seminarium</l>
				<l>odiique cum liuore ministrabant fomitem:</l>
			</lg>
			<pb n="116"/>
			<lg>
				<head>8.</head> <l>“Segetum albentes spicas putabant nos falcibus</l>
				<l n="30">resecare, sicque meum ligatum manipulum</l>
				<l>stabat, uestros adorare conspexi fasciculos.”</l>
				<l>Haec dicente corda fratrum altus dolor obruit.</l>
			</lg>
			<lg>
				<head>9.</head> <l>“Vidi solem atque lunam, sed et stellas undecim</l>
				<l>me in somnis adorare uenerandis radiis.”</l>
				<l n="35">Ob quam causam duris eum pater dictis corripit,</l>
				<l>tacitus tamen rem clauso uoluebat sub pectore.</l>
			</lg>
			<lg>
				<head>10.</head> <l>His hoc modo gestis pater Ioseph carum filium</l>
				<l>accersiuit et ad fratres, in pascendis gregibus</l>
				<l>ubi erant, iussit ire, ut sciret quid agerent</l>
				<l n="40">ac salutis causam patri repedans exponeret.</l>
			</lg>
			<lg>
				<head>11.</head> <l>Cumque eum fratres sui a longe prospicerent,</l>
				<l>recordati sompniorum, pleno dolo pectore,</l>
				<l>“Ecce,” inquiunt, “aduenit sompniator presagus.</l>
				<l>Hunc, uenite, occidamus et celemus sanguinem.</l>
			</lg>
			<lg>
				<head>12.</head> <l n="45">Tunc uidebit, quid proderunt illi sua sompnia</l>
				<l>aut si uera retulerunt per uisum auguria.”</l>
				<l>Haec dicentes abstraxerunt tunicam polimitam</l>
				<l>et in lacum recluserunt innocentem puerum.</l>
			</lg>
			<lg>
				<head>13.</head> <l>Haedi sanguine prepulchram intinxerunt tunicam,</l>
				<l n="50">fraudulenta detulerunt seni patri nuntia:</l>
				<l>“Hanc inuenimus iacentem, uide, utrum ista sit</l>
				<l>tunica filii tui, an forte sit altera.”</l>
			</lg>
			<pb n="117"/>
			<lg>
				<head>14.</head> <l>Scindens pater uestimenta flendo dixit: “Ista est</l>
				<l>tunica filii mei Ioseph dilectissimi.</l>
				<l n="55">Fera pessima comedit Ioseph, mala bestia,</l>
				<l>cani mei cum dolore descendunt ad inferos.</l>
			</lg>
			<lg>
				<head>15.</head> <l>Heu me, fili mi Ioseph dulcis, amantissime,</l>
				<l>quem nec manu leui dudum passus eram tangere.</l>
				<l>Modo tua delicata membra fera pessima</l>
				<l n="60">cruentatis laniata deuastauit dentibus.</l>
			</lg>
			<lg>
				<head>16.</head> <l>Bestia te deuorauit, fregit ossa tenera,</l>
				<l>inrigantibus medullis suxit undam liquidam.</l>
				<l>Sanguis tuus bestiali refluxit in gutture,</l>
				<l>mira tua pulchritudo in deserto periit.</l>
			</lg>
			<lg>
				<head>17.</head> <l n="65">Heu me, fili mi Ioseph dulcis amor unice,</l>
				<l>baclum meae senectutis, patri consolatio,</l>
				<l>lumen eras tu meorum oculorum geminum,</l>
				<l>tua mea refouebat pulchritudo uiscera.</l>
			</lg>
			<lg>
				<head>18.</head> <l>Cuncta michi affluebant tecum bona pariter,</l>
				<l n="70">deuenerunt in me mala te absente omnia.</l>
				<l>Cum dolore modo lugens descendo in tumulum.”</l>
				<l>Hoc modo Iacob plorabat Ioseph multo tempore.</l>
			</lg>
			<lg>
				<head>19.</head> <l>His peractis uenundatus est Ioseph in Aegypto.</l>
				<l>innocens in lacum missus, propter quod nefarium</l>
				<l n="75">non adsensit perpetrare opus, deum diligens</l>
				<l>factus princeps est in terra Aegypti gratissimus.</l>
			</lg>
			<pb n="118"/>
			<lg>
				<head>20.</head> <l>Illi timuit peccare, cuius erat famulus,</l>
				<l>qui clementer eum sua circumcincxit gracia.</l>
				<l>Pharaoni indicauit septem leta tempora,</l>
				<l n="80">septem tristia predixit post haec redeuntia.</l>
			</lg>
			<lg>
				<head>21.</head> <l>Nam cum inter multos esset damnatos in carcere,</l>
				<l>Pharaonis uinifusor Ioseph refert somnium:</l>
				<l>“Tres propagines florentes, tres uuas sub pampino</l>
				<l>uidi pendere in uisum, pulchris cinctas gemmulis.</l>
			</lg>
			<lg>
				<head>22.</head> <l n="85">His expressis Pharaoni aureo in poculo</l>
				<l>obtuli bibendum: “Ioseph dixit: “Haec est somnii</l>
				<l>huius imago: tres dies tres designant palmites;</l>
				<l>post tres dies honor tibi gradus datur pristini.</l>
			</lg>
			<lg>
				<head>23.</head> <l>Cum feliciter hoc modo bene tibi fuerit,</l>
				<l n="90">memor mei Pharaoni, obsecro, ut suggeras,</l>
				<l>quia furtim sum sublatus et hic absque crimine</l>
				<l>innocens in lacum missus. testem deum habeo.”</l>
			</lg>
			<lg>
				<head>24.</head> <l>Post haec somnium Pharao uidit difficillimum.</l>
				<l>Nullus erat qui obscura interpres ediceret.</l>
				<l n="95">Tunc pincerna, recordatus Ioseph, regi retulit,</l>
				<l>qualiter sibi futura prospera predixerit.</l>
			</lg>
			<lg>
				<head>25.</head> <l>Tunc iubente rege Joseph abstractus de carcere</l>
				<l>stetit ante Pharaonem anno in tricesimo,</l>
				<l>postquam sui eum fratres uiginti argenteis</l>
				<l n="100">uendiderunt Putifares magistro miliciae.</l>
			</lg>
			<pb n="119"/>
			<lg>
				<head>26.</head> <l>Septem spicas, septem boues plenas et pulcherrimas,</l>
				<l>septem tenues et septem macilentis carnibus</l>
				<l>uidit Pharao in sompnis, in locis palustribus</l>
				<l>in pascuis pascentes obesas uberrimis.</l>
			</lg>
			<lg>
				<head>27.</head> <l n="105">Iuxta haec predixit septem tempora fertilia,</l>
				<l>septem alia uentura fame laborantia.</l>
				<l>Quam ob causam est adeptus anulum et purpuram,</l>
				<l>torquem auream in collo et sceptrum in dextera.</l>
			</lg>
			<lg>
				<head>28.</head> <l>Fecit eum deus caeli summum terre dominum.</l>
				<l n="110">Multa nimirum frumenta recondit in horreis,</l>
				<l>quibus postea prudenter mundi famem reppulit</l>
				<l>et famosam adquisiuit gloriam per secula.</l>
			</lg>
			<lg>
				<head>29.</head> <l>Iam ut fixa probaretur coniectoris ueritas,</l>
				<l>omnis Aegyptus et cuncta Chanaan confinia</l>
				<l n="115">famis coepit consummari ualide penuria.</l>
				<l>Ad Ioseph omnes emendi confluebant gratia.</l>
			</lg>
			<lg>
				<head>30.</head> <l>Inter alios et Ioseph fratres cum pecunia</l>
				<l>aduenerunt, ut mercari potuissent triticum.</l>
				<l>Qui uidentes Ioseph proni super terre faciem</l>
				<l n="120">supplici adorauerunt cum timore pectore.</l>
			</lg>
			<lg>
				<head>31.</head> <l>Tunc Ioseph his eos uerbis adlocutus fuerat:</l>
				<l>“Esse uos exploratores huius terre uideo.”</l>
				<l>“Non est” inquiunt “ut noster est locutus dominus,</l>
				<l>sed simpliciter hic tui aduenerunt famuli.</l>
			</lg>
			<lg>
				<head>32.</head> <l n="125">Uno geniti de patre nos quoque duodecim</l>
				<l>fuimus nam tui serui. Est cum patre minimus,</l>
				<l>cuius frater uterinus dudum raptus periit</l>
				<l>et extunc usque in presens iam nusquam comparuit.”</l>
			</lg>
			<pb n="120"/>
			<lg>
				<head>33.</head> <l>“Non est ita, sed ut dixi, uos falsa loquimini,</l>
				<l n="130">per salutem Pharaonis huius terre minima</l>
				<l>uos uenistis explorare. Sic uos probo simplices,</l>
				<l>si germanum ad me uestrum adducatis minimum.</l>
			</lg>
			<lg>
				<head>34.</head> <l>Nam ex uobis unus strictim religetur uinculis,</l>
				<l>donec minimus hic uester germanus adueniat.</l>
				<l n="135">Alioquin meam numquam uos uidere faciem</l>
				<l>poteritis, nisi uester hic frater aduenerit.”</l>
			</lg>
			<lg>
				<head>35.</head> <l>Simeon artius uinctus missus est in carcerem,</l>
				<l>ceteri, asinis gratis oneratis tritico,</l>
				<l>cum pecuniis in saccis ad patrem reuersi sunt,</l>
				<l n="140">mox per ordinem narrantes omnia que gesta sunt:</l>
			</lg>
			<lg>
				<head>36.</head> <l>“Dure nobis est loquutus ualde terrae dominus,</l>
				<l>esse nos exploratores putabat falsiloquos,</l>
				<l>nos infirmiora terrae aestimans perpendere,</l>
				<l>prius quam nostram resciret lineam propaginis.”</l>
			</lg>
			<lg>
				<head>37.</head> <l n="145">Ad quos pater tristi corde cum merore dixerat:</l>
				<l>“Vos in meam haec fecistis taliter miseriam,</l>
				<l>ut uos fratrem diceretis habere nunc alium.</l>
				<l>Meos canos laceratos ducetis ad inferos.</l>
			</lg>
			<lg>
				<head>38.</head> <l>Simeon est religatus captiuus in uinculis,</l>
				<l n="150">Ioseph meus non est super filius carissimus,</l>
				<l>Beniamin auferetis: in me mala omnia</l>
				<l>deuenerunt, ecce ego ero absque liberis.”</l>
			</lg>
			<lg>
				<head>39.</head> <l>Inter haec ingrauescente fame super Aegiptum</l>
				<l>ac per omnes circumquaque regiones ualide,</l>
				<l n="155">Iacob rursus accersitis dixit suis filiis:</l>
				<l>“Quur non itis et adfertis, ut uiuamus, triticum?”</l>
			</lg>
			<pb n="121"/>
			<lg>
				<head>40.</head> <l>Cui illi: “Nos ad tantum non audemus dominum</l>
				<l>absque nostro ire fratre, sic enim locutus est:</l>
				<l>Nisi uenerit uobiscum frater uester minimus,</l>
				<l n="160">meam faciem uidere non potestis amplius.”</l>
			</lg>
			<lg>
				<head>41.</head> <l>“Tollite ergo uobiscum munera in manibus,</l>
				<l>optimis de terre ferte fructibus et pergite.</l>
				<l>Deus meus illum uobis faciat placabilem,</l>
				<l>hunc et eum qui tenetur resoluat de uinculis.”</l>
			</lg>
			<lg>
				<head>42.</head> <l n="165">Inclinauit Iacob senex caput, super lectulum</l>
				<l>ingemescens, effluebant supra modum lacrime,</l>
				<l>lugens ambos post haec suos filios pulcherrimos,</l>
				<l>Beniamin atque Ioseph, uterinos soboles.</l>
			</lg>
			<lg>
				<head>43.</head> <l>“Ecce ego sum orbatus duobus de liberis,</l>
				<l n="170">Ioseph mortuus est meus delicatus filius,</l>
				<l>Beniamin abstulistis tenerem infantiam,</l>
				<l>multis morior adflictus quapropter angustiis.”</l>
			</lg>
			<lg>
				<head>44.</head> <l>Cumque in secundo fratres aduenissent undecim,</l>
				<l>Ioseph fusi super humum adorabant pariter.</l>
				<l n="175">Quibus ille: “Sanus ne est pater uester senior,</l>
				<l>de quo michi dixeratis, uiuit usque hactenus?”</l>
			</lg>
			<lg>
				<head>45.</head> <l>“Viuit” inquiunt “est sospes tuus seruus, domine.”</l>
				<l>“Iste iunior est uester frater?” dixit: “Fili mi,</l>
				<l>deus tui sit misertus!” Erumpentes lacrimas</l>
				<l n="180">non se poterat caelare, fleuit in cubiculo.</l>
			</lg>
			<lg>
				<head>46.</head> <l>Post haec iussit preparare prandium meridie,</l>
				<l>fratres suos inuitauit cunctos ad conuiuium.</l>
				<l>Ioseph moram faciente, preparabant munera,</l>
				<l>ut ferentes eius forte demulcerent animum.</l>
			</lg>
			<pb n="122"/>
			<lg>
				<head>47.</head> <l n="185">Tristi corde loquebantur territi ad inuicem:</l>
				<l>“Ut reuoluat in nos grandem hoc facit calumniam</l>
				<l>propter illam, quae in nostris antea marsupiis</l>
				<l>est pecunia inuenta callide reposita.”</l>
			</lg>
			<lg>
				<head>48.</head> <l>“Merito haec nunc patimur” Ruben dixit fratribus,</l>
				<l n="190">“eo quod nostro in fratre grauiter deliquimus.</l>
				<l>Dixi uobis tunc: Nolite peccare in puero!</l>
				<l>Sanguis eius en districte innocens exquiritur.</l>
			</lg>
			<lg>
				<head>49.</head> <l>Multis eum uidebamus oppressum angustiis,</l>
				<l>quando nos deprecabatur uoce lacrimabili.</l>
				<l n="195">Nos inmites et crudeles non ei pepercimus,</l>
				<l>idcirco super nos uenit ista tribulatio.”</l>
			</lg>
			<lg>
				<head>50.</head> <l>Venit igitur tunc multo Ioseph cum obsequio,</l>
				<l>in sedilibus paratis dignanter recubuit.</l>
				<l>Vndecim cum eo fratres conuiuantes pariter</l>
				<l n="200">comedebant et bibebant cordis in leticia.</l>
			</lg>
			<lg>
				<head>51.</head> <l>Post haec dixit Ioseph suae domui preposito:</l>
				<l>“Imple saccos usque summum tritico per ordinem,</l>
				<l>sciphum meum iunioris pueri in sacculo</l>
				<l>abditis reconde granis et abire praecipe.”</l>
			</lg>
			<lg>
				<head>52.</head> <l n="205">Cumque illi abeuntes ceptum iter carperent,</l>
				<l>citius hos insecutus furti eos arguit:</l>
				<l>“Cur pro bonis meo mala reddidistis domino?</l>
				<l>Sciphum” inquit “rapuistis clam eius argenteum.”</l>
			</lg>
			<lg>
				<head>53.</head> <l>Quo audito obstupentes consternati dixerant:</l>
				<l n="210">“Absit hoc a seruis tuis, non est ita, domine.</l>
				<l>Nam in cuius sacco sciphus inueniri poterit,</l>
				<l>erit ilIe et nos omnes serui terrae domino.”</l>
			</lg>
			<pb n="123"/>
			<lg>
				<head>54.</head> <l>“Fiat” inquit “iuxta uestram quapropter sententiam.”</l>
				<l>Perscrutatis horum cunctis siquidem sarcinulis</l>
				<l n="215">Beniamin est inuentus sciphus in marsupio.</l>
				<l>“Iste meus erit seruus, uos abite liberi.”</l>
			</lg>
			<lg>
				<head>55.</head> <l>&lt;Omnes&gt; pariter cum fletu uestimenta scinderant,</l>
				<l>rur&lt;sus a&gt;d Ioseph reuersi cum timore nimio</l>
				<l>&lt;sunt&gt; prostrati super terram. Quibus ille dixerat:</l>
				<l n="220">“N&lt;on i&gt;nuicem mihi bonam reddidistis gratiam.</l>
			</lg>
			<lg>
				<head>56.</head> <l>An n&lt;esci&gt;tis quia mei non est alter similis</l>
				<l>in auguriis seu rebus archanis et mysticis?</l>
				<l>Liberi uos nunc abite, deum ego timeo,</l>
				<l>ille meus erit seruus, furti qui est noxius.”</l>
			</lg>
			<lg>
				<head>57.</head> <l n="225">Dixit Iudas confidenter: “O&lt;ro&gt; meo domino,</l>
				<l>ego ero seruus tuus &lt;qui in fide propriam</l>
				<l>hunc re&gt;cepi. Pro hac causa noxiali crimine</l>
				<l>ego in meo sum patre reus omni tempore.</l>
			</lg>
			<lg>
				<head>58.</head> <l>Absque hoc non potest pater uiuere puerulo,</l>
				<l n="230">non ad eum possum modo reuerti, ne uideam</l>
				<l>mori senem cum dolore nec testis miseriae</l>
				<l>huius existam infelix ego tam crudeliter.”</l>
			</lg>
			<lg>
				<head>59.</head> <l>Haec dicente erumpebant uehementer lacrimae,</l>
				<l>non se poterat iam ultra cohibere, protinus</l>
				<l n="235">uoce magna exclamauit, retulit cum lacrimis:</l>
				<l>“Ego sum en” inquit “Ioseph frater uester iunior.</l>
			</lg>
			<lg>
				<head>60.</head> <l>Ego sum, quem uendidistis iam dudum in Aegyptum.</l>
				<l>Viuit adhuc meus pater, adhuc uiuit senior?”</l>
				<l>Super singulos amare fleuit, dedit oscula,</l>
				<l n="240">Beniamin super collum fleuit amarissime.</l>
			</lg>
			<pb n="124"/>
			<lg>
				<head>61.</head> <l>“Vos flexistis hoc in malum, deus iustus, paciens</l>
				<l>uertit illud nunc in bonum. Nolite pauescere!</l>
				<l>Pro salute uestra deus misit me in Aegyptum,</l>
				<l>dei hoc, non uestro fuit peractum consilio.</l>
			</lg>
			<lg>
				<head>62.</head> <l n="245">Ite, meam nuntiate meo patri gloriam.</l>
				<l>Adhuc restant quinque anni famis &lt;in&gt; inopia.</l>
				<l>Ad me &lt;ueniat&gt; festinus, ego &lt;fratres nu&gt;triam,</l>
				<l>sua simul eum pascam cuncta cum progenie.”</l>
			</lg>
			<lg>
				<head>63.</head> <l>Donis optimis d&lt;itati&gt; ad patrem reuersi sunt,</l>
				<l n="250">cumque ante senem omnes adstetissent, dixerant:</l>
				<l>“Ioseph uiuit, ipse regnat super &lt;cunctam&gt; Aegyptum,</l>
				<l>ipse dominus est terre, ipse regit populum.”</l>
			</lg>
			<lg>
				<head>64.</head> <l>Quo audito quasi gr&lt;aui&gt; de s&lt;omno&gt; surrexerat,</l>
				<l>e&lt;ius spiritus&gt; reuixit, &lt;et&gt; sedens in lectulo</l>
				<l n="255">“Vadam” inquit “et uidebo dulcem meum filium,</l>
				<l>antequam ad ima ruam seu priusquam moriar.”</l>
			</lg>
			<lg>
				<head>65.</head> <l>Ob hanc causam Iacob senex discendit in Aegyptum</l>
				<l>cum familia et cuncta simul suppellectile,</l>
				<l>cum filiis, filiabus caris cum uxoribus.</l>
				<l n="260">Ioseph turbis constipatus fuit ei obuius.</l>
			</lg>
			<lg>
				<head>66.</head> <l>Irruit Iacob in collo Ioseph, strictim basia</l>
				<l>dulcia suppressit ori, dixit: “Laetus moriar,</l>
				<l>quia merui uidere, fili, tuam faciem.”</l>
				<l>Flebant ambo multo quidem compellente gaudio.</l>
			</lg>
			<lg>
				<head>67.</head> <l n="265">Iacob postea in bona senectute positus</l>
				<l>...............................................................................</l>
				<l>benedictis suis cunctis filiis per ordinem.</l>
				<l>Ioseph ambos eius clausit oculos, et obiit.</l>
			</lg>
			<pb n="125"/>
			<lg>
				<head>68.</head> <l>Incola idcirco fuit Israhel in Aegypto,</l>
				<l n="270">auxit eum deus nimis uelut caeli sidera.</l>
				<l>Ioseph mortuus est senex atque plenus dierum,</l>
				<l>aromatibus conditus positus in loculo.</l>
			</lg>
			<lg>
				<head>69.</head> <l>Priusquam hic moreretur, dixit suis fratribus:</l>
				<l>“Scio quia uisitabit uos deus altissimus.</l>
				<l n="275">Absportate hinc uobiscum mea ossa, obsecro,</l>
				<l>quod non mihi, sed proderit uobis in perpetuum.”</l>
			</lg>
			<lg>
				<head>70.</head> <l>Hanc nos storiam succincte strictimque transcursimus</l>
				<l>magnis sed sacramentorum plena est mysteriis,</l>
				<l>altius sonat de Christi passione mystice,</l>
				<l n="280">qualiter redemit mundum precioso sanguine.</l>
			</lg>
			<lg>
				<head>71.</head> <l>Gloria et honor deo patri sit altithrono,</l>
				<l>unigenito sit uirtus, decus et imperium,</l>
				<l>sit paraclito potestas in altis spiritui,</l>
				<l>sanctae quoque trinitati laus per omne saeculum.</l>
			</lg>
		</div>
		<pb n="126"/>
		<div>
			<head type="h_1"><lb/>VI</head>
			<head type="h_2"><lb/>Versus confessionis
			<lb/>de luctu poenitentiae</head>
			<lg>
				<head>1.</head> <l>Ad caeli clara non sum dignus sydera</l>
				<l>leuare meos infelices oculos,</l>
				<l>graui depressus peccatorum pondere,</l>
				<l>Parce, redemptor!</l>
			</lg>
			<lg>
				<head>2.</head> <l n="5">Bonum neglexi facere quod debui,</l>
				<l>probrosa gessi sine fine crimina,</l>
				<l>scelus patraui nullo clausum termino,</l>
				<l>Subueni, Christe!</l>
			</lg>
			<pb n="127"/>
			<lg>
				<head>3.</head> <l>Cuncte, que salso maris sunt in littore,</l>
				<l n="10">harenae mixte purpuratis conculis,</l>
				<l>non meis possunt coaequari uiciis,</l>
				<l>fateor, malis.</l>
			</lg>
			<lg>
				<head>4.</head> <l>Doleo multis peccatorum iaculis,</l>
				<l>confossus, arcu que Venus libidinis</l>
				<l n="15">intorsit lita spicula mortiferi</l>
				<l>fellis abunda.</l>
			</lg>
			<lg>
				<head>5.</head> <l>Effudit demon de faretra flammeas</l>
				<l>sagittas, meum super uulnus uulnera</l>
				<l>inflixit statim Cupido turpissima</l>
				<l n="20">fronte rugosa.</l>
			</lg>
			<lg>
				<head>6.</head> <l>Factus sum uilis cuncta super uilia,</l>
				<l>uenit latenter gladium Superbia,</l>
				<l>cordis infixit mucronem sub medio</l>
				<l>manu cruenta.</l>
			</lg>
			<lg>
				<head>7.</head> <l n="25">Genus serpentis adfuit Inuidia,</l>
				<l>ueneni portans pocula pestiferi</l>
				<l>dedit in sitim, mortis auctor extitit</l>
				<l>sordida lues.</l>
			</lg>
			<lg>
				<head>8.</head> <l>Horrida uultu faculam Discordia</l>
				<l n="30">igne succensam deferens sulphureo</l>
				<l>medio meo posuit sub pectore,</l>
				<l>coxit amare.</l>
			</lg>
			<pb n="128"/>
			<lg>
				<head>9.</head> <l>Inter has quoque pennas gerens plumbeas</l>
				<l>Inanis cursim transuolauit Gloria,</l>
				<l n="35">que me uentosa nitebatur subito</l>
				<l>fraude perire.</l>
			</lg>
			<lg>
				<head>10.</head> <l>Kanendo uenit fistula Ingluuies,</l>
				<l>bona presentis irrogabat temporis,</l>
				<l>extendit uentrem, temulentum reddidit,</l>
				<l n="40">miscuit risus.</l>
			</lg>
			<lg>
				<head>11.</head> <l>Lugere modo me permitte, domine,</l>
				<l>mala que gessi, reus ab infantia,</l>
				<l>lacrimas michi tua dona gratia</l>
				<l>cordis ab imo.</l>
			</lg>
			<lg>
				<head>12.</head> <l n="45">Meis, ut puto, uiciis tartarea</l>
				<l>tormenta multis non ualent sufficere,</l>
				<l>nisi succurrat, Christe, tua pietas</l>
				<l>misero michi.</l>
			</lg>
			<lg>
				<head>13.</head> <l>Nullum peccatum super terrae faciem</l>
				<l n="50">potest aut scelus inueniri quodpiam,</l>
				<l>a quorum non sim inquinatus fecibus</l>
				<l>infelix ego.</l>
			</lg>
			<lg>
				<head>14.</head> <l>Ortus, occasus, aquilo, septentrion,</l>
				<l>caelum, terraque, mare, fontes, flumina,</l>
				<l n="55">montes et colles, campi, mixta rosulis</l>
				<l>lilia, flete!</l>
			</lg>
			<lg>
				<head>15.</head> <l>Plangite mecum, astra rutilantia,</l>
				<l>mecum mugite, bestiae siluicole,</l>
				<l>dicite: “Tu es miser, qui sub impio</l>
				<l n="60">crimine gemis!”</l>
			</lg>
			<pb n="129"/>
			<lg>
				<head>16.</head> <l>Quis me de manu Cociti flammiuomi</l>
				<l>erui potest, nisi patris unica</l>
				<l>proles, qui mundum precioso sanguine</l>
				<l>iure redemit?</l>
			</lg>
			<lg>
				<head>17.</head> <l n="65">Redemptor mundi, unica spes omnium,</l>
				<l>equalis patri sanctoque spiritui,</l>
				<l>trinus et unus deus inuisibilis,</l>
				<l>michi succurre.</l>
			</lg>
			<lg>
				<head>18.</head> <l>Si me subtili pensas sub libramine,</l>
				<l n="70">spes in me nulla remanet fiduciae,</l>
				<l>Sed rogo, tua me saluet potentia,</l>
				<l>filius dei.</l>
			</lg>
			<lg>
				<head>19.</head> <l>Tolle peccatum, dilue facinora,</l>
				<l>ablue sordes, donoque charismatum,</l>
				<l n="75">instaura meum clementer pectusculum</l>
				<l>munere tuo!</l>
			</lg>
			<lg>
				<head>20.</head> <l>Veniam peto non meis de meritis</l>
				<l>fisus, sed tua certus de clementia,</l>
				<l>qui bona reis pietate solita</l>
				<l n="80">gratis impendis.</l>
			</lg>
			<lg>
				<head>21.</head> <l>Xriste, te semper recta fide labiis</l>
				<l>confessus, corde credidi ortodoxo,</l>
				<l>hereticorum dogma nefas respui</l>
				<l>pectore puro.</l>
			</lg>
			<lg>
				<head>22.</head> <l n="85">Ymnum fideli modulando gutture,</l>
				<l>Arrium sperno, latrantem Sabellium,</l>
				<l>adsensi nunquam grunnienti Symoni</l>
				<l>fauce susurra.</l>
			</lg>
			<pb n="130"/>
			<lg>
				<head>23.</head> <l>Zelum pro Christi sum zelatus nomine,</l>
				<l n="90">me sancta mater lacte nam catholico</l>
				<l>tempus per omne nutriuit ecclesia</l>
				<l>ubere sacro.</l>
			</lg>
			<lg>
				<head>24.</head> <l>Gloria sancte trinitatis unice,</l>
				<l>sit deo patri, genito, paraclito,</l>
				<l n="95">laus mea sonet omnia per secula</l>
				<l>domino semper.</l>
			</lg>
		</div>
		<pb n="131"/>
		<div>
			<head type="h_1"><lb/>VII</head>
			<head type="h_2"><lb/>De natiuitate domini</head>
			<lg>
				<head>1.</head> <l>Gloriam deo in excelsis hodie</l>
				<l>caelestis primum cecinit exercitus.</l>
				<l>pax angelorum et in terra uocibus</l>
				<l>uera descendit.</l>
			</lg>
			<lg>
				<head>2.</head> <l n="5">Hodie caeli facti sunt melliflui</l>
				<l>et mare dulces undas blando gurgite</l>
				<l>aequauit, lento respirante sibilo</l>
				<l>flatu sereno.</l>
			</lg>
			<lg>
				<head>3.</head> <l>Astra polorum rutilanti radio</l>
				<l n="10">suffusa lactis irrorant dulcedinem,</l>
				<l>totus exultat letabundo gaudio</l>
				<l>gauisus mundus.</l>
			</lg>
			<pb n="132"/>
			<lg>
				<head>4.</head> <l>In hora, quando Iesus Christus dominus</l>
				<l>nasci dignatus est sacra de Virgine,</l>
				<l n="15">dulcis, suauis ac desiderabilis,</l>
				<l>Bethleem in orbe.</l>
			</lg>
			<lg>
				<head>5.</head> <l>Angusti cunas pertulit presepii,</l>
				<l>feno iacere non abhorret dominus,</l>
				<l>summa qui patris sedebat in dextera,</l>
				<l n="20">rex angelorum.</l>
			</lg>
			<lg>
				<head>6.</head> <l>Pannis uelatus, uili strictus fascia,</l>
				<l>inclusus paruis lacrimabat cunulis.</l>
				<l>mater beata sancta premit ubera</l>
				<l>de caelo plena.</l>
			</lg>
			<lg>
				<head>7.</head> <l n="25">Sanctus sacratae fecundauit spiritus</l>
				<l>uirginis uuluam, uerbum caro factum est,</l>
				<l>et habitauit in nobis omnipotens</l>
				<l>filius dei.</l>
			</lg>
			<lg>
				<head>8.</head> <l>Gabrihel ante predixit archangelus,</l>
				<l n="30">quando felicem salutauit uirginem:</l>
				<l>“Paries” inquit “filium, Emmanuhel</l>
				<l>nomen habebit.”</l>
			</lg>
			<lg>
				<head>9.</head> <l>Pastores erant proximis in pascuis,</l>
				<l>Bethleem ad urbem noctis sub silentio</l>
				<l n="35">instabant suas supra greges uigiles,</l>
				<l>o quam beati.</l>
			</lg>
			<lg>
				<head>10.</head> <l>Claritas dei cincxit illos fulgida,</l>
				<l>angelus inquit: “Nolite pauescere,</l>
				<l>en ego modo magnum namque gaudium</l>
				<l n="40">nuntio uobis,</l>
			</lg>
			<pb n="133"/>
			<lg>
				<head>11.</head> <l>Erit quod omni seculo mirabile,</l>
				<l>hodie quia uobis Christus dominus</l>
				<l>natus est Bethleem Dauidis in oppido,</l>
				<l>saluator mundi.</l>
			</lg>
			<lg>
				<head>12.</head> <l n="45">Hoc uobis signum erit: in presepio</l>
				<l>infantem pannis inuolutum positum</l>
				<l>inuenietis cum Maria pariter</l>
				<l>matre beata.”</l>
			</lg>
			<lg>
				<head>13.</head> <l>Subito facta fulgentis milicie</l>
				<l n="50">est multitudo caelestis exercitus</l>
				<l>eodem simul angelo cum flammeo</l>
				<l>ualde preclara.</l>
			</lg>
			<lg>
				<head>14.</head> <l>Gloria deo in excelsis sydera</l>
				<l>plena sonabant, pax et in hominibus</l>
				<l n="55">auditur bone uoluntatis uocibus</l>
				<l>in terra sanctis.</l>
			</lg>
			<lg>
				<head>15.</head> <l>Pastores namque loquebantur inuicem:</l>
				<l>“Eamus usque Bethleem celeriter,</l>
				<l>et uideamus hoc de uerbo qualiter</l>
				<l n="60">angelus dixit.”</l>
			</lg>
			<lg>
				<head>16.</head> <l>Venerunt ergo, inuenerunt puerum,</l>
				<l>angelus sicut dixit, in presepio</l>
				<l>positum, sanctam genetricem uirginem,</l>
				<l>Ioseph praesente.</l>
			</lg>
			<lg>
				<head>17.</head> <l n="65">In caelo stella nouo clara radio</l>
				<l>refulsit, ante que numquam resplenduit,</l>
				<l>clarior cunctis astris, mundo nunciat</l>
				<l>gaudium magnum.</l>
			</lg>
			<pb n="134"/>
			<lg>
				<head>18.</head> <l>Hanc stellam magi fulgore perspicuo</l>
				<l n="70">in oriente uiderunt resplendere:</l>
				<l>“Hoc signum” fantur “tam famosum, nobile</l>
				<l>regis est magni.</l>
			</lg>
			<lg>
				<head>19.</head> <l>Eamus ergo, inquiramus ubi est,</l>
				<l>et offeramus illi saltim munera</l>
				<l n="75">nostris ablata de thesauris optima,</l>
				<l>aurum, thus, myrram.”</l>
			</lg>
			<lg>
				<head>20.</head> <l>Haec tria magnum demonstrant mysterium</l>
				<l>dona, que deo hominique dederant</l>
				<l>tres magi, sancto perdocente spiritu</l>
				<l n="80">more diuino.</l>
			</lg>
			<lg>
				<head>21.</head> <l>In auro regis signat excellentiam,</l>
				<l>in thure summum sacerdotem typicat,</l>
				<l>per myrram Christi sepulturam mystice</l>
				<l>optime docet.</l>
			</lg>
			<lg>
				<head>22.</head> <l n="85">Ecce uenerunt magi Hierosolimam</l>
				<l>dicentes: “Stellam uidimus perfulgidam</l>
				<l>in oriente. Vbi est qui natus est</l>
				<l>rex Iudaeorum”?</l>
			</lg>
			<lg>
				<head>23.</head> <l>Herodes magno timore perterritus,</l>
				<l n="90">reuolui sacras prophetarum paginas</l>
				<l>praecepit scribis: “Legite si uerum est,</l>
				<l>scriptura teste.”</l>
			</lg>
			<lg>
				<head>24.</head> <l>Prophetam dudum dixisse commemorant:</l>
				<l>“Et tu, Bethleem, terra Iuda minima</l>
				<l n="95">nequaquam eris, ex te dux egreditur,</l>
				<l>Iacob qui regit.”</l>
			</lg>
			<pb n="135"/>
			<lg>
				<head>25.</head> <l>Herodes magis clam uocatis, inquiens:</l>
				<l>“Ite, uidete ubi est, recurrite,</l>
				<l>referte michi, ut et ego ueniens</l>
				<l n="100">adorem eum.”</l>
			</lg>
			<lg>
				<head>26.</head> <l>Vulpes Herodes, cur cauda dissimulas</l>
				<l>predam captare, qui beluino gutture</l>
				<l>sanguinem sitis, agni carnes esuris,</l>
				<l>lupe crudelis?</l>
			</lg>
			<lg>
				<head>27.</head> <l n="105">Non uales tuam saciare rabiem,</l>
				<l>non agnus ille singularis moritur.</l>
				<l>Nam, uelis nolis, ipse rex est Israhel,</l>
				<l>rerum creator.</l>
			</lg>
			<lg>
				<head>28.</head> <l>Mori dignatur alio in tempore,</l>
				<l n="110">quando de cruce preciosi fuderit</l>
				<l>sanguinis undam, que mundi mortifera</l>
				<l>crimina tollat.</l>
			</lg>
			<lg>
				<head>29.</head> <l>Quid fremis pestis? Iste rex omnipotens</l>
				<l>non querit tuum regnum, tibi poterat</l>
				<l n="115">donare suum, si non esses perfidus,</l>
				<l>ualde superbus.</l>
			</lg>
			<lg>
				<head>30.</head> <l>Quos iugulasti teneros agniculos</l>
				<l>sanguinulento, maledicte, gladio,</l>
				<l>ablactat uiuos in ouile proprio</l>
				<l n="120">pastor benignus.</l>
			</lg>
			<lg>
				<head>31.</head> <l>Euntes magi, stella noua praeuia</l>
				<l>hos precedebat, donec uenit, steterat,</l>
				<l>ubi tunc puer erat in cunabulis,</l>
				<l>redemptor orbis.</l>
			</lg>
			<pb n="136"/>
			<lg>
				<head>32.</head> <l n="125">O quam perualde magno magi gaudio</l>
				<l>uidentes stellam sunt gauisi. Protinus</l>
				<l>intrantes domum inuenerunt puerum,</l>
				<l>uirginis prolem.</l>
			</lg>
			<lg>
				<head>33.</head> <l>Qui procedentes flexis eum genibus</l>
				<l n="130">adorauerunt, apertis de thesauris</l>
				<l>aurum, thus, myrram obtulerunt domino,</l>
				<l>regi deoque.</l>
			</lg>
			<lg>
				<head>34.</head> <l>In somnis Perse ne redirent caelitus</l>
				<l>sunt admoniti ad Herodem perfidum ammoniti.</l>
				<l n="135">Suam reuersi sunt uiam per aliam</l>
				<l>in regionem.</l>
			</lg>
			<lg>
				<head>35.</head> <l>Illusum demens se uidens rex impius</l>
				<l>a magis, Bethleem misit, cunctos pueros</l>
				<l>mox a bimatu et infra per gladium</l>
				<l n="140">mandat extingui.</l>
			</lg>
			<lg>
				<head>36.</head> <l>O quam crudelis seuaque sententia.</l>
				<l>Mactare iubes teneram infantiam,</l>
				<l>insciam mali. Cur non parcis, impie,</l>
				<l>lacteae proli?</l>
			</lg>
			<lg>
				<head>37.</head> <l n="145">Vox in excelsis, heu, quam tristis resonat,</l>
				<l>ploratus multus, ululatus maximus.</l>
				<l>Maternus luctus frustra premit ubera</l>
				<l>nullo sugente.</l>
			</lg>
			<lg>
				<head>38.</head> <l>Saluete flores martyrum candiduli,</l>
				<l n="150">respersi tamen rore sed purpureo,</l>
				<l>felices nati hac in luce rosuli,</l>
				<l>pulcri, tenelli.</l>
			</lg>
			<pb n="137"/>
			<lg>
				<head>39.</head> <l>Caelestis prorsus manibus angelicis</l>
				<l>collecti estis in canistro positi,</l>
				<l n="155">agni sub throno quam bene reconditi</l>
				<l>in sempiternum.</l>
			</lg>
			<lg>
				<head>40.</head> <l>Herodes iacet in profundo tartari</l>
				<l>combustus flammis, laceratus uermibus,</l>
				<l>pice decoctus, dissipatus sulphure,</l>
				<l n="160">infelix ille.</l>
			</lg>
			<lg>
				<head>41.</head> <l>In paradyso uos, famosi pueri,</l>
				<l>aureas domos fontesque lactifluos,</l>
				<l>mellitos modo possidetis riuulos,</l>
				<l>semper felices.</l>
			</lg>
			<lg>
				<head>42.</head> <l n="165">Gloria sanctae trinitati unice,</l>
				<l>patri natoque, flamini paraclito,</l>
				<l>et nunc et ultra per inmensa saecula</l>
				<l>sit semper. Amen.</l>
			</lg>
		</div>
		<pb n="138"/>
		<div>
			<head type="h_1"><lb/>VIII</head>
			<head type="h_2"><lb/>De caritate</head>
			<lg>
				<head>1.</head> <l>Congregauit nos in unum Christi amor,</l>
				<l>exultemus et in ipso iocundemur,</l>
				<l>timeamus et amemus deum uiuum</l>
				<l>et ex corde diligamus nos sincero.</l>
				<l n="5">Vbi caritas est uera deus ibi est.</l>
			</lg>
			<lg>
				<head>2.</head> <l>Qui non habet caritatem, nihil habet,</l>
				<l>sed in tenebris et umbra mortis manet.</l>
				<l>Nos alterutrum amemus et in die,</l>
				<l>sicut decet, ambulemus lucis fili.</l>
				<l n="10">Vbi caritas est uera, deus ibi est.</l>
			</lg>
			<lg>
				<head>3.</head> <l>Clamat dominus et dicit clara uoce:</l>
				<l>“Vbi fuerint in unum congregati</l>
				<l>meum propter nomen simul tres uel duo,</l>
				<l>et in medio eorum ego ero.”</l>
				<l n="15">Vbi caritas est uera, deus ibi est.</l>
			</lg>
			<pb n="139"/>
			<lg>
				<head>4.</head> <l>Simul ergo cum in unum congregamur,</l>
				<l>ne nos mente diuidamus, caueamus.</l>
				<l>Cessent iurgia maligna, cessent lites,</l>
				<l>uere medium sic nostrum Christus erit.</l>
				<l n="20">Vbi caritas est uera, deus ibi est.</l>
			</lg>
			<lg>
				<head>5.</head> <l>Nam ut caritas coniungit et absentes,</l>
				<l>sic discordia seiungit et praesentes.</l>
				<l>Vnum omnes indiuise senciamus,</l>
				<l>ne, et simul aggregati, diuidamur.</l>
				<l n="25">Vbi caritas est uera, deus ibi est.</l>
			</lg>
			<lg>
				<head>6.</head> <l>Karitas est summum bonum, amplum donum,</l>
				<l>in qua pendet totus ordo preceptorum,</l>
				<l>per quam uetus atque noua lex impletur,</l>
				<l>quae ad celi celsa mittit se repletos.</l>
				<l n="30">Vbi caritas est uera, deus ibi est.</l>
			</lg>
			<lg>
				<head>7.</head> <l>Haec per coccum prisce legis figuratur,</l>
				<l>qui colore rubro tingui bis iubetur,</l>
				<l>quia caritas preceptis in duobus</l>
				<l>constat, quibus deus amatur atque homo.</l>
				<l n="35">Vbi caritas est uera, deus ibi est.</l>
			</lg>
			<lg>
				<head>8.</head> <l>Tota ergo mente deum diligamus</l>
				<l>et illius nil amori preponamus,</l>
				<l>inde proximos in deo ut nos ipsos</l>
				<l>et amemus propter Christum inimicos.</l>
				<l n="40">Vbi caritas est uera, deus ibi est.</l>
			</lg>
			<pb n="140"/>
			<lg>
				<head>9.</head> <l>Qui hoc geminum preceptum caritatis</l>
				<l>mente humili contendit obseruare,</l>
				<l>uere hic in Christo manet et in illo,</l>
				<l>nocte sceleris expulsa, manet Christus.</l>
				<l n="45">Vbi caritas est uera, deus ibi est.</l>
			</lg>
			<lg>
				<head>10.</head> <l>Ardua et arta uia ducit sursum,</l>
				<l>ampla est adque deuexa que deorsum.</l>
				<l>Sed perennem dat fraternus amor uitam,</l>
				<l>et perpetuam maligna lis dat penam.</l>
				<l n="50">Vbi caritas est uera, deus ibi est.</l>
			</lg>
			<lg>
				<head>11.</head> <l>Unanimiter excelsum imploremus,</l>
				<l>ut det pacem clemens nostris in diebus,</l>
				<l>iungat fidei speique opus bonum,</l>
				<l>ut consortium captemus supernorum.</l>
				<l n="55">Vbi caritas est uera, deus ibi est.</l>
			</lg>
			<lg>
				<head>12.</head> <l>“Gloria aeterno regi” decantemus</l>
				<l>et pro uita dominorum exoremus,</l>
				<l>multos ut cum ipsis annos gaudeamus,</l>
				<l>propter quorum hic amorem congregamur.</l>
				<l n="60">Vbi caritas est uera, deus ibi est.</l>
			</lg>
		</div>
		<pb n="141"/>
		<div>
			<head type="h_1"><lb/>IX</head>
			<head type="h_2"><lb/>(De die paschali)</head>
			<lg>
				<head>1.</head> <l>Hic est dies, in quo Christi precioso</l>
				<l>est in sanguine redemptus mundus totus,</l>
				<l>in quo ouem que errauit pastor bonus</l>
				<l>ad ouile reportauit ulnis sacris.</l>
				<l n="5">De sepulcro resurrexit pastor bonus.</l>
			</lg>
			<lg>
				<head>2.</head> <l>Una sabati surrexit ualde mane,</l>
				<l>sic aparuit Marie Magdalene,</l>
				<l>que discipulis occurrens nuntiauit:</l>
				<l>“Vere dominus surrexit, sicut dixit.”</l>
				<l n="10">De sepulcro resurrexit pastor bonus.</l>
			</lg>
			<pb n="142"/>
			<lg>
				<head>3.</head> <l>Mortis nuncium per stultam mulierem</l>
				<l>a paradyso suscepit mundus olim,</l>
				<l>dignum fuit, ut per bonam mulierem</l>
				<l>a sepulcro uitam mundus obaudiret.</l>
				<l n="15">De sepulcro surrexit pastor bonus.</l>
			</lg>
			<lg>
				<head>4.</head> <l>Mors in orbem introiuit sub peccato,</l>
				<l>quod commisit primus homo per mandatum,</l>
				<l>et ab illo usque Christum perdurauit,</l>
				<l>qui per crucem uitam mundi reuocauit.</l>
				<l n="20">De sepulcro resurrexit pastor bonus.</l>
			</lg>
			<lg>
				<head>5.</head> <l>Adam uetitum cum lignum usurparet,</l>
				<l>mortem nobis propinauit. Sed dum lignum</l>
				<l>Christus crucis contrectauit, uitam nobis</l>
				<l>in perpetuo firmauit et donauit.</l>
				<l n="25">De sepulcro resurrexit pastor bonus.</l>
			</lg>
			<lg>
				<head>6.</head> <l>Serpens callidus gularum fraude primum</l>
				<l>in paradyso decepit protoplaustum,</l>
				<l>Christus patri obediuit usque ad mortem</l>
				<l>et cum &lt;morte&gt; triumphauit sic serpentem.</l>
				<l n="30">De sepulcro resurrexit pastor bonus.</l>
			</lg>
			<lg>
				<head>7.</head> <l>Nam regnauit mors ab Adam et in eos,</l>
				<l>quos non propria peccata polluerunt,</l>
				<l>sed sub uinculo delicti protoplausti</l>
				<l>descendebant ad infernum et electi.</l>
				<l n="35">De sepulcro resurrexit pastor bonus.</l>
			</lg>
			<lg>
				<head>8.</head> <l>Christus passus est pro nobis et auctorem</l>
				<l>mortis sua morte uicit et deleuit</l>
				<l>mox cirographum peccati, quod infelix</l>
				<l>homo tulit a serpente, cum cecidit.</l>
				<l n="40">De sepulcro resurrexit pastor bonus.</l>
			</lg>
			<pb n="143"/>
			<lg>
				<head>9.</head> <l>Nam cum caro in sepulcro quieuisset,</l>
				<l>portas tartari potenter Christus fregit,</l>
				<l>inde electos liberauit et in sanctam</l>
				<l>ciuitatem collocauit inmortales.</l>
				<l n="45">De sepulcro resurrexit pastor bonus.</l>
			</lg>
			<lg>
				<head>10.</head> <l>Hoc misterium qui possit estimare?</l>
				<l>Ante celos nec electus penetrauit,</l>
				<l>modo eciam latroni paradisi</l>
				<l>Christus portas est dignatus aperire.</l>
				<l n="50">De sepulcro resurrexit pastor bonus.</l>
			</lg>
			<lg>
				<head>11.</head> <l>Iudas impie crudelis latro dire,</l>
				<l>lupe rapax et inmitis inimice,</l>
				<l>penas lues sub geenna infinitas,</l>
				<l>qui necare uitam mundi cupiebas.</l>
				<l n="55">De sepulcro resurrexit pastor bonus.</l>
			</lg>
			<lg>
				<head>12.</head> <l>Vita nostra resurrexit de sepulcro,</l>
				<l>cum qua simul resurrexit omnis mundus.</l>
				<l>Suis ictibus perculsa inimica</l>
				<l>iam perisse solam modo mors se gemat.</l>
				<l n="60">De sepulcro resurrexit pastor bonus.</l>
			</lg>
			<lg>
				<head>13.</head> <l>Gens nefanda Iudeorum tristis modo</l>
				<l>debet flere et in luctu permanere,</l>
				<l>que demittere latronem expetiuit</l>
				<l>et auctorem mundi clamat crucifigi.</l>
				<l n="65">De sepulcro resurrexit pastor bonus.</l>
			</lg>
			<lg>
				<head>14.</head> <l>Nos oportet exultare, uiri fratres,</l>
				<l>et feliciter in Christo iocundari,</l>
				<l>qui purpureo cruore nos redemit</l>
				<l>et ad aurea celorum regna misit.</l>
				<l n="70">De sepulcro resurrexit pastor bonus.</l>
			</lg>
		</div>
		<pb n="144"/>
		<div>
			<head type="h_1"><lb/>X</head>
			<head type="h_2"><lb/>In purificatione sancte Marie</head>
			<lg>
				<head>1.</head> <l>Refulsit almae dies lucis candidus</l>
				<l>partum puellae uirginis post aureum,</l>
				<l>quando supernis filius de sedibus</l>
				<l>a patre missus homo nasci uoluit,</l>
				<l n="5">permansit idem proles alti numinis.</l>
			</lg>
			<lg>
				<head>2.</head> <l>Legis sacratae sanctis caerimoniis</l>
				<l>subiectus omni calamo Mosayco</l>
				<l>dignatur esse, qui regit perfulgidos</l>
				<l>in arce patris ordines angelicos,</l>
				<l n="10">caelumque, terram fundauit ac maria.</l>
			</lg>
			<lg>
				<head>3.</head> <l>Postquam puellae dies quadragesimus</l>
				<l>est adimpletus iuxta legem domini,</l>
				<l>Maria uirgo Iesum sanctum puerum</l>
				<l>ulnis sacratis templi tunc in atriis</l>
				<l n="15">tulit, tremendi genitoris unicum.</l>
			</lg>
			<pb n="145"/>
			<lg>
				<head>4.</head> <l>Mater beata carnis sub uelamine</l>
				<l>deum ferebat humeris castissimis,</l>
				<l>dulcia strictim basia sub labiis</l>
				<l>deique ueri hominisque impresserat</l>
				<l n="20">ori, iubente, quo sunt cuncta condita.</l>
			</lg>
			<lg>
				<head>5.</head> <l>Duos parentes tulerunt candidulos</l>
				<l>pullos columbae lacteolis plumulis,</l>
				<l>dedere in templo par pro eo turturum,</l>
				<l>legis ueluti promulgabat sanctio,</l>
				<l n="25">quales perustas consecrarent hostias.</l>
			</lg>
			<lg>
				<head>6.</head> <l>Dei sacerdos humilis, mitissimus</l>
				<l>erat in urbe, iustus, senex optimus,</l>
				<l>felix, beatus Symeon caelifluo</l>
				<l>sanctoque plenus affuit spiramine,</l>
				<l n="30">sacra sub aula nati dei concitus.</l>
			</lg>
			<lg>
				<head>7.</head> <l>Hic namque dudum responsum acceperat,</l>
				<l>sancto docente spiritu, quod uinculo</l>
				<l>mortis resolui non posset de corpore,</l>
				<l>donec uideret Christum uiuens domini,</l>
				<l n="35">quem misit altis genitor de soliis.</l>
			</lg>
			<lg>
				<head>8.</head> <l>Suscepit ergo puerum in manibus,</l>
				<l>egit superno genitori gratias,</l>
				<l>ulnis retentans benedixit dominum,</l>
				<l>amore plenus cordis cum dulcedine,</l>
				<l n="40">addens et alto sermone subintulit:</l>
			</lg>
			<pb n="146"/>
			<lg>
				<head>9.</head> <l>“Dimitte, tuum, domine, nunc, obsecro,</l>
				<l>in pace seruum, quia meis merui</l>
				<l>uidere tuum salutare uisibus</l>
				<l>quod preparasti pietate unica</l>
				<l n="45">ante tuorum populorum faciem.</l>
			</lg>
			<lg>
				<head>10.</head> <l>Fulgensque lumen gentium in oculis,</l>
				<l>gloriam plebis Israelis germinis.</l>
				<l>Positus hic est in ruinam scandali</l>
				<l>et in salutem Iacob stirpis aureae,</l>
				<l n="50">donec secreta cordium se pallient.</l>
			</lg>
			<lg>
				<head>11.</head> <l>Ipsius ecce tuam, sancta genitrix,</l>
				<l>transibit ictus gladii per animam.”</l>
				<l>Seruabat alto mystica sub pectore</l>
				<l>Maria uerba conferens alacriter</l>
				<l n="55">dictis supernis credula fideliter.</l>
			</lg>
			<lg>
				<head>12.</head> <l>Gloria patri, Iesu, magni numinis,</l>
				<l>et tibi, nate, patris unigenite,</l>
				<l>decus, potestas, uirtus super aethera</l>
				<l>sancto per omne saeculum paraclito</l>
				<l n="60">laus infinita, honor et imperium.</l>
			</lg>
		</div>
		<pb n="147"/>
		<div>
			<head type="h_1"><lb/>XI</head>
			<head type="h_2"><lb/>In quadragesima</head>
			<lg>
				<head>1.</head> <l>Insigne sanctum tempus acceptabile!</l>
				<l>Adsunt salutis dies uenerabiles.</l>
				<l>Plenis oliuo sponso cum lampadibus</l>
				<l>curramus omnes obuiam palmifero,</l>
				<l n="5">mundi superbo superato principe.</l>
			</lg>
			<lg>
				<head>2.</head> <l>Caste pieque uiuamus et sobrie,</l>
				<l>soli tremendo seruientes domino,</l>
				<l>de corde puro totisque praecordiis</l>
				<l>laudes feramus dei sapientie,</l>
				<l n="10">quae nos redemit pretioso sanguine.</l>
			</lg>
			<lg>
				<head>3.</head> <l>A paradysi laetabundis gaudiis</l>
				<l>nos traxit olim ciborum cupiditas,</l>
				<l>portam polorum dulcedo gluttifera</l>
				<l>clauserat, alta dispensante gratia,</l>
				<l n="15">quae nos reduxit ad caelorum limina.</l>
			</lg>
			<pb n="148"/>
			<lg>
				<head>4.</head> <l>Nos laeta caro traxit de paradyso,</l>
				<l>misit in huius saeculi exilium,</l>
				<l>in lacrimarum ualle delitescimus,</l>
				<l>dyris ligati peccatorum uinculis;</l>
				<l n="20">afflicta modo reducat ad sydera.</l>
			</lg>
			<lg>
				<head>5.</head> <l>Ieiuniorum sunt sacrata tempora,</l>
				<l>in quibus hostis bellum mouit inuidus.</l>
				<l>Ne sanctitatis cumulentur merita,</l>
				<l>temptationum infigit aculeos,</l>
				<l n="25">quos sola sedat singularis bonitas.</l>
			</lg>
			<lg>
				<head>6.</head> <l>Ieiuna uincit uitiorum milia</l>
				<l>diuina caro suffragante gratia,</l>
				<l>resistit irae, abdicat libidinem,</l>
				<l>dat castitati triumphale praemium,</l>
				<l n="30">cingit corona uirginalem uerticem.</l>
			</lg>
			<lg>
				<head>7.</head> <l>Moyses, electus domini tyrunculus,</l>
				<l>petre sub antro quadraginta dierum</l>
				<l>ieiuniorum consecrauit ferias,</l>
				<l>ut posset almo legem scriptam digito</l>
				<l n="35">sancta sub aure leniter suscipere.</l>
			</lg>
			<lg>
				<head>8.</head> <l>Propheta sanctus Helias abstinuit</l>
				<l>continuatis totidemque diebus,</l>
				<l>Ionas dicauit triduani temporis</l>
				<l>Niniuitarum celebre ieiunium,</l>
				<l n="40">detersit omne criminis piaculum.</l>
			</lg>
			<pb n="149"/>
			<lg>
				<head>9.</head> <l>Fons pietatis, infinita bonitas</l>
				<l>suscepta carne quadraginta diebus</l>
				<l>Iesus redemptor ore nullum pertulit</l>
				<l>potum cibumque, sacro sub ieiunio</l>
				<l n="45">a spiritali fame nos eripuit.</l>
			</lg>
			<lg>
				<head>10.</head> <l>Gloria deo sit patri perenniter,</l>
				<l>sit semper honor alti nato numinis,</l>
				<l>uirtus, potestas sanctoque spiritui,</l>
				<l>sit trinitati decus et imperium</l>
				<l n="50">per infinita saeculorum &lt;saecula&gt;.</l>
			</lg>
		</div>
		<pb n="150"/>
		<div>
			<head type="h_1"><lb/>XII</head>
			<head type="h_2"><lb/>De resurrectione domini</head>
			<lg>
				<head>1.</head> <l>Refulget omnis luce mundus aurea</l>
				<l>perfusus, aether inrorat dulcedinem,</l>
				<l>astra iocundis celum luminariis</l>
				<l>cingit per omne decus radiantia,</l>
				<l n="5">distillat aer balsamorum guttulas.</l>
			</lg>
			<lg>
				<head>2.</head> <l>Ortus, occasus, aquilo, septentrion,</l>
				<l>tellusque pontus, oceani limites,</l>
				<l>lati polorum iubilate cardines,</l>
				<l>fontes aquarum, flumina labencia,</l>
				<l n="10">gaudete, campi, montium cacumina.</l>
			</lg>
			<pb n="151"/>
			<lg>
				<head>3.</head> <l>Surrexit, ecce, dominus ab inferis,</l>
				<l>deuicta morte cum tryumpho rediit</l>
				<l>uictor iniquum spoliauit tartarum,</l>
				<l>claustra geenne fregit et cyrografum</l>
				<l n="15">mortis cruore diluit rosifluo.</l>
			</lg>
			<lg>
				<head>4.</head> <l>Sol, scema mundi, decus caeli rutilum,</l>
				<l>delusit omne seculum meridie,</l>
				<l>texit globorum lampades nigredine,</l>
				<l>celum tabescit, tetra nocte territus,</l>
				<l n="20">languit orbis obsitus caligine.</l>
			</lg>
			<lg>
				<head>5.</head> <l>Expauit arua, tremuerunt maria,</l>
				<l>uelum rescissum templi mox per medium,</l>
				<l>fisse deinde patuerunt silices,</l>
				<l>multa piorum corpora surrexerant</l>
				<l n="25">de monumentis, dudum qui dormierant.</l>
			</lg>
			<lg>
				<head>6.</head> <l>Vt uidit anguis immolatum uespere</l>
				<l>corporis almi sanctum sacrificium,</l>
				<l>quod mane celum repleuit odoribus,</l>
				<l>dolore multo saucius increpuit</l>
				<l n="30">perculsus agni mansueti uulnere.</l>
			</lg>
			<lg>
				<head>7.</head> <l>Vidit in ara sacram crucis hostiam,</l>
				<l>sanguinis undam, laticem de latere</l>
				<l>sancto fluentem, saeculi qui crimina</l>
				<l>abluit, alta paradysi gaudia</l>
				<l n="35">data latroni, fractus colla sibila.</l>
			</lg>
			<pb n="152"/>
			<lg>
				<head>8.</head> <l>Felix refulsit tristia post sabbata</l>
				<l>dies serena perlustrata lumine,</l>
				<l>quae sola cunctis antefertur diebus,</l>
				<l>in qua redemptor surrexit a mortuis,</l>
				<l n="40">mundi superbo superato principe.</l>
			</lg>
			<lg>
				<head>9.</head> <l>Venit Maria Magdalene sabbati,</l>
				<l>altera simul Maria diluculo</l>
				<l>ad monumentum, portantes aromata,</l>
				<l>ut ualde mane corpus sacratissimum</l>
				<l n="45">Christi linirent redolenti crismate.</l>
			</lg>
			<lg>
				<head>10.</head> <l>Concussa tellus ab imo resiliit,</l>
				<l>terrore pulsa riguerunt marmora,</l>
				<l>inuasit horror mulieres pauidas,</l>
				<l>ab ore namque monumenti lapidem</l>
				<l n="50">dum sanctus ouans angelus reuolueret.</l>
			</lg>
			<lg>
				<head>11.</head> <l>Flentes at ille loquebantur mutuo:</l>
				<l>“Quis a sepulcri clauso nobis ostio</l>
				<l>magnum remouet lapidem, quo zmyrnea</l>
				<l>tinguatur unda corpus, aromaticis</l>
				<l n="55">litum respiret preciosis roribus?”</l>
			</lg>
			<lg>
				<head>12.</head> <l>Angelus, ecce, domini perfulgidus</l>
				<l>sedens in albis reuoluto lapide</l>
				<l>talibus illas refouet alloquiis:</l>
				<l>“Quem mulieres uiuentem cum mortuis</l>
				<l n="60">queritis? Ipse surrexit ut dixerat.</l>
			</lg>
			<pb n="153"/>
			<lg>
				<head>13.</head> <l>En, ecce locus, ubi fuit positus</l>
				<l>Dominus. Ite, dicite discipulis:</l>
				<l>Surrexit autem, Galileam petiit,</l>
				<l>destruxit eum, qui mortis imperium</l>
				<l n="65">habebat ante, sicuti praedixerat.”</l>
			</lg>
			<lg>
				<head>14.</head> <l>Ibant alacri pectore feliciter,</l>
				<l>occurrit illis lesus, mundi gloria,</l>
				<l>mitis, suauis ac desiderabilis,</l>
				<l>totus benignus, dulce desiderium,</l>
				<l n="70">salus perennis eternorum ciuium.</l>
			</lg>
			<lg>
				<head>15.</head> <l>Spes namque mundi salutaris unica,</l>
				<l>fons, uita, uirtus, sempiterna ueritas,</l>
				<l>pietas ardens, omnis consolacio,</l>
				<l>uultu sereno solis super radio</l>
				<l n="75">dixit: “Auete” sanctis mulieribus.</l>
			</lg>
			<lg>
				<head>16.</head> <l>Ille sacratos ac desiderabiles</l>
				<l>sanctosque pedes tenuerunt dulcius,</l>
				<l>dedere strictim basia melliflua,</l>
				<l>plantas beatas non cessabant lambere</l>
				<l n="80">per mille uices uenerandis labiis.</l>
			</lg>
			<lg>
				<head>17.</head> <l>0 quam beatas, felices, lectissimas</l>
				<l>quapropter istas mulieres dixerim!</l>
				<l>Sed nullus inest mihi sermo facilis,</l>
				<l>qui possit harum saltim summum tegminis</l>
				<l n="85">de laude filum promulgando tangere.</l>
			</lg>
			<lg>
				<head>18.</head> <l>Istos sacratos patriarche nobiles,</l>
				<l>multi prophete, reges et pontifices</l>
				<l>pedes uidere uoluerunt anxie,</l>
				<l>sed non uiderunt, quos felices femine</l>
				<l n="90">dulci retentu meruerunt stringere.</l>
			</lg>
			<pb n="154"/>
			<lg>
				<head>19.</head> <l>Tunc lesus illis, totus bonus dominus,</l>
				<l>dixit: “Nolite iam ultra pauescere,</l>
				<l>sed ite, meis dicite discipulis,</l>
				<l>in Galilaeam montis in cacumine</l>
				<l n="95">eant, ibique me uidebunt pariter.”</l>
			</lg>
			<lg>
				<head>20.</head> <l>Hec quippe uisa festinante poplite</l>
				<l>peracta sanctis dixerunt discipulis:</l>
				<l>“Surrexit, ecce, dominus, ut dixerat,</l>
				<l>in Galilaea montis super uerticem</l>
				<l n="100">illuc euntes uos eum uidebitis.”</l>
			</lg>
			<lg>
				<head>21.</head> <l>Cursim uenerunt undecim discipuli</l>
				<l>in Galilaeam, sed Petrus ex nomine</l>
				<l>uenit uocatus, suum namque dominum</l>
				<l>adorauerunt, quibus uulnus lancee</l>
				<l n="105">ostendit adque clauorum uestigia.</l>
			</lg>
			<lg>
				<head>22.</head> <l>Magno beati sunt gauisi gaudio</l>
				<l>omnesque prorsus felices discipuli;</l>
				<l>Quidam labenti dubitabant pectore,</l>
				<l>firmabat unus Thomas: “Nisi uidero</l>
				<l n="110">latus apertum, non credam, per lanceam.</l>
			</lg>
			<lg>
				<head>23.</head> <l>Nisi sacratis fixuras in manibus</l>
				<l>tangam, foderunt quas clauorum iacula,</l>
				<l>non credam.” Iesus cui, dulcis dominus</l>
				<l>palpanda membra concessit continuo.</l>
				<l n="115">“Dominus” inquid “meus et deus meus.”</l>
			</lg>
			<lg>
				<head>24.</head> <l>Tunc dixit illis: “Pax uobis, en, ego sum.”</l>
				<l>Omnis potestas in celo cum gloria</l>
				<l>est data mihi, fixo corde credite,</l>
				<l>in terra summa potestas, uictoria</l>
				<l n="120">mihi manebit per aeterna secula.”</l>
			</lg>
			<pb n="155"/>
			<lg>
				<head>25.</head> <l>Cur dicis, alta Dei sapiencia,</l>
				<l>hanc esse tibi potestatem traditam,</l>
				<l>quam semper habes cum patre consimilem,</l>
				<l>datam sed carnis per naturam subditam,</l>
				<l n="125">de matre sancta quam uenisti sumere?</l>
			</lg>
			<lg>
				<head>26.</head> <l>A patre data non creditur aliter</l>
				<l>gignendo nisi modo ineffabili,</l>
				<l>nam semper aequa, semper compar gloria</l>
				<l>patri tibique sanctoque spiritui</l>
				<l n="130">manet, potestas, uirtus, laus, imperium.</l>
			</lg>
			<lg>
				<head>27.</head> <l>Spirans in eis insufflauit protinus,</l>
				<l>“Sancturm” profatur “accipite spiritum.</l>
				<l>Peccata quorum commissa dimittitis,</l>
				<l>erunt remissa, quorumque tenebitis,</l>
				<l n="135">erunt retenta.” His preceptis addidit:</l>
			</lg>
			<lg>
				<head>28.</head> <l>“Nunc ite, cunctas per mundum celeriter</l>
				<l>gentes docete, Iordanis sub gurgite</l>
				<l>in patris adque filii et spiritus</l>
				<l>sancti lauate nomine, praecipite</l>
				<l n="140">mundum seruare lauacri misterium.</l>
			</lg>
			<lg>
				<head>29.</head> <l>Docete cuncta seruare ruricolas,</l>
				<l>precepta uobis que mandaui lucida,</l>
				<l>quo tendit orbis quattuor ad angulos.</l>
				<l>En ego cunctis sum uobiscum diebus,</l>
				<l n="145">quousque saecli fiat consummacio.”</l>
			</lg>
			<pb n="156"/>
			<lg>
				<head>30.</head> <l>Mors inimica se perisse doleat,</l>
				<l>mortua uita mortis regnum diripit,</l>
				<l>mors ultra iam non illi dominabitur,</l>
				<l>ouem reduxit ad ouile perditam,</l>
				<l n="150">in cruce totum renouauit seculum.</l>
			</lg>
			<lg>
				<head>31.</head> <l>Sit tibi deo patri laus et gloria,</l>
				<l>sit crucifixo decus et imperium,</l>
				<l>sanctoque simul potestas spiritui,</l>
				<l>sit trinitati salus indiuidua</l>
				<l n="155">per cuncta semper seculorum secula.</l>
			</lg>
		</div>
		<pb n="157"/>
		<div>
			<head type="h_1"><lb/>XIII</head>
			<head type="h_2"><lb/>In sancti Marci euangeliste</head>
			<lg>
				<head>1.</head> <l>Iam nunc per omne lux refulget saeculum,</l>
				<l>lux illa patris, quae lucet de solio,</l>
				<l>quae fons, origo, splendor lucis aureae</l>
				<l>habensque semper lumen indeficiens</l>
				<l n="5">caelum serenat arcens mundi tenebras.</l>
			</lg>
			<lg>
				<head>2.</head> <l>Huius sacrato lucis de uibramine</l>
				<l>suscepit almum radium sub pectore</l>
				<l>Marcus beatus doctor euangelicus,</l>
				<l>factus lucerna more tanti luminis,</l>
				<l n="10">ardens fugauit saeculi caliginem.</l>
			</lg>
			<lg>
				<head>3.</head> <l>Aureis septem unum de candelabris</l>
				<l>cingitque totum mundum claro sydere</l>
				<l>septem columpnis una de candidulis,</l>
				<l>ecclesiarum nititur sub culmine,</l>
				<l n="15">sustentat altae fundamenta fabricae.</l>
			</lg>
			<lg>
				<head>4.</head> <l>Quartum quod olim uiderat Hiezechihel</l>
				<l>propheta sanctus, animal lectissimum</l>
				<l>uidit Iohannes ceu Christi recubitor,</l>
				<l>leonis recte tipice sub specie</l>
				<l n="20">clamore multo per deserta frendere.</l>
			</lg>
			<pb n="158"/>
			<lg>
				<head>5.</head> <l>Sic a beato Petro missus adiit</l>
				<l>Aquileiensem dudum famosissimam</l>
				<l>urbem, sacrati uerbi pullulantia</l>
				<l>disseminauit sata, quo centuplices</l>
				<l n="25">fructus ad alta uexit felix horrea.</l>
			</lg>
			<lg>
				<head>6.</head> <l>Christi dicauit mox ibi ecclesiam,</l>
				<l>nam fundamentum fidei fortissimum</l>
				<l>fixerat unum petram super limpidam,</l>
				<l>quam flumen undans nec uentorum fulmina</l>
				<l n="30">quassare possunt, torrentes nec pluuiae.</l>
			</lg>
			<lg>
				<head>7.</head> <l>Deinde rursus cum corona remeans,</l>
				<l>athleta Christi compta pulchris liliis,</l>
				<l>mixtisque palmis, lauro atque rosulis</l>
				<l>portabat gaudens dyadema uertice,</l>
				<l n="35">ingressus urbem Romam Christo comite.</l>
			</lg>
			<lg>
				<head>8.</head> <l>His ita gestis pergit Alexandriam</l>
				<l>sancto repletus spiritu, latissimos</l>
				<l>fines per omnes iugiter Memphiticos</l>
				<l>patris tremendi praedicabat unicum</l>
				<l n="40">uenisse mundi pro salute filium.</l>
			</lg>
			<lg>
				<head>9.</head> <l>Turba crudelis Christi circa militem</l>
				<l>tumens parabat tormentorum spicula,</l>
				<l>uincxit catenis, transfixit aculeis</l>
				<l>dilaniando flagris sancta uiscera,</l>
				<l n="45">carceris umbras misit ad phantasticas.</l>
			</lg>
			<lg>
				<head>10.</head> <l>Primus superni nominis notitiam</l>
				<l>dedit in urbem Marcus Alexandriam,</l>
				<l>Christi dicauit mox ibi basilicam,</l>
				<l>quam expiauit pretioso sanguine,</l>
				<l n="50">uallauit alme fidei munimine.</l>
			</lg>
			<lg>
				<head>11.</head> <l>Gloria patri, decus et imperium</l>
				<l>sit, nate, semper tibi super sydera,</l>
				<l>honor, potestas sanctoque spiritui,</l>
				<l>sit trinitatis uirtus indiuiduae</l>
				<l n="55">per infinita seculorum secula.</l>
			</lg>
		</div>
		<pb n="159"/>
		<div>
			<head type="h_1"><lb/>XIV</head>
			<head type="h_2"><lb/>In sanctorum Petri et Paoli</head>
			<lg>
				<head>1.</head> <l>Felix per omnes festum mundi cardines</l>
				<l>apostolorum prepollet alacriter</l>
				<l>Petri beati, Pauli sacratissimi,</l>
				<l>quos Christus almo consecrauit sanguine,</l>
				<l n="5">ecclesiarum deputauit principes.</l>
			</lg>
			<lg>
				<head>2.</head> <l>Hi sunt oliue due coram domino</l>
				<l>et candelabra luce radiantia,</l>
				<l>preclara caeli duo luminaria,</l>
				<l>fortia soluunt peccatorum uincula,</l>
				<l n="10">portas Olimpi reserant fidelibus.</l>
			</lg>
			<lg>
				<head>3.</head> <l>Habent supernas potestatem claudere</l>
				<l>sermone sedes, pandere splendentia</l>
				<l>limina poli super alta sydera.</l>
				<l>Lingue eorum claues caeli facte sunt,</l>
				<l n="15">laruas repellunt ultra mundi limites.</l>
			</lg>
			<pb n="160"/>
			<lg>
				<head>4.</head> <l>Petrus beatus catenarum laqueos,</l>
				<l>Christo iubente rupit mirabiliter,</l>
				<l>custos ouilis et doctor ecclesiae</l>
				<l>pastorque gregis, conseruator ouium</l>
				<l n="20">arcet luporum truculentam rabiem.</l>
			</lg>
			<lg>
				<head>5.</head> <l>Quodcumque uinclis super terram strincxerit,</l>
				<l>erit in astris religatum fortiter,</l>
				<l>et quod resoluit in terris arbitrio,</l>
				<l>erit solutum super caeli radium.</l>
				<l n="25">in fine mundi iudex erit seculi.</l>
			</lg>
			<lg>
				<head>6.</head> <l>Non inpar Paulus huic, doctor gentium,</l>
				<l>electionis templum sacratissimum,</l>
				<l>in morte compar, in corona particeps.</l>
				<l>Ambo lucerne et decus ecclesiae</l>
				<l n="30">in orbe claro coruscant uibramine.</l>
			</lg>
			<lg>
				<head>7.</head> <l>O Roma felix, quae tantorum principum</l>
				<l>es purpurata pretioso sanguine!</l>
				<l>Excellis omnem mundi pulchritudinem,</l>
				<l>non laude tua, sed sanctorum meritis,</l>
				<l n="35">quos cruentatis iugulasti gladiis.</l>
			</lg>
			<lg>
				<head>8.</head> <l>Vos ergo modo, gloriosi martyres,</l>
				<l>Petre beate, Paule, mundi lilium,</l>
				<l>caelestis aule triumphales milites</l>
				<l>precibus almis uestris nos ab omnibus</l>
				<l n="40">munite malis, ferte super aethera.</l>
			</lg>
			<lg>
				<head>9.</head> <l>Gloria Deo per inmensa saecula,</l>
				<l>sit tibi, nate, decus et imperium,</l>
				<l>honor, potestas sanctoque spiritui,</l>
				<l>sit trinitati salus indiuidua</l>
				<l n="45">per infinita saeculorum saecula.</l>
			</lg>
		</div>
		<pb n="161"/>
		<div>
			<head type="h_1"><lb/>XV</head>
			<head type="h_2"><lb/>In dedicatione ecclesiae</head>
			<lg>
				<head>1.</head> <l>Refulgent clara huius templi culmina</l>
				<l>perfusa luce septiformis spiritus,</l>
				<l>Christi rubescunt purpurata sanguine,</l>
				<l>perlita rore pretiosi balsami</l>
				<l n="5">odore flagrant mixtis aromatibus.</l>
			</lg>
			<lg>
				<head>2.</head> <l>Sint semper istam supra domum, domine,</l>
				<l>tui aperti, deprecamur, oculi,</l>
				<l>auresque tuae sint intente iugiter</l>
				<l>diem per omnem noctis et in tempore,</l>
				<l n="10">tuoque semper ore benedicito.</l>
			</lg>
			<lg>
				<head>3.</head> <l>Sint angelorum hic alta frequentia,</l>
				<l>descendat omnis hic caelestis gratia,</l>
				<l>diffusa sancto largiente spiritu,</l>
				<l>uultu sereno sancta semper trinitas,</l>
				<l n="15">pio fauore dignetur inspicere.</l>
			</lg>
			<pb n="162"/>
			<lg>
				<head>4.</head> <l>Nubes sacrata, quae pendens incubuit</l>
				<l>deo iubente supra tabernaculi</l>
				<l>tectum, beatus quod Moyses in eremo</l>
				<l>fixit, precamur huius aule menia</l>
				<l n="20">afflata sancto perfundat spiramine.</l>
			</lg>
			<lg>
				<head>5.</head> <l>Famosa dudum quae repleuit atria</l>
				<l>templi dicati, nebula perlucida,</l>
				<l>orante puro Salomone pectore,</l>
				<l>hanc, Christe, caeli missa de cacumine</l>
				<l n="25">domum faecundet sempiterno munere.</l>
			</lg>
			<lg>
				<head>6.</head> <l>Quicumque tuum sanctum nomen supplici</l>
				<l>plenoque corde deprecatus fuerit</l>
				<l>huius in aedis sancto domicilio,</l>
				<l>te largiente, sit liber a crimine.</l>
				<l n="30">Exclude pestem, morbos omnes dilue.</l>
			</lg>
			<lg>
				<head>7.</head> <l>Tuo sacrato hic depasti corpore</l>
				<l>tuoque sancto satiati sanguine,</l>
				<l>ab oste tuo defensi munimine</l>
				<l>leti fideles fortiantur seruuli</l>
				<l n="35">uitae perennis sine fine gaudia.</l>
			</lg>
			<lg>
				<head>8.</head> <l>Rerum creator, Iesu, patris unice,</l>
				<l>mundum cruore saluas qui purpureo,</l>
				<l>peccata tollis solus qui pestifera,</l>
				<l>dignare tuos munere gratuito</l>
				<l n="40">ad astra caeli mittere ruriculas.</l>
			</lg>
			<lg>
				<head>9.</head> <l>Sit semper alta deo patri gloria,</l>
				<l>omnis potestas sit dilecto filio,</l>
				<l>sanctoque semper gloria paraclito,</l>
				<l>honor et uirtus, laus, decus, imperium</l>
				<l n="45">et nunc et ultra sit per cuncta saecula.</l>
			</lg>
		</div>
		<pb n="163"/>
		<div>
			<head type="h_1"><lb/>XVI</head>
			<head type="h_2"><lb/>Oratio pro aeris temperie</head>
			<head type="h_3"><lb/>Carmen s. Paulini episcopi ad pluuiam postulandam</head>
			<lg>
				<head>1.</head> <l>Rerum creator, protector omnipotens,</l>
				<l>Mundum qui saluas praecioso sanguine,</l>
				<l>aera complens luce qui candiflua,</l>
				<l>cuncta gubernas pio moderamine,</l>
				<l n="5">est tibi cura quoniam de omnibus.</l>
			</lg>
			<lg>
				<head>2.</head> <l>Solem tu iubes oriri splendifluum,</l>
				<l>latum uestire mandas orbem radio</l>
				<l>stellasque roris imbrem facis fluere,</l>
				<l>bibit quem tellus, fructus offert optimos,</l>
				<l n="10">nutris de quibus proprios ruricolas.</l>
			</lg>
			<lg>
				<head>3.</head> <l>Tua sunt cuncta, de tua suscipimus</l>
				<l>omnia manu, domine, largissima,</l>
				<l>licet ingrati, munere gratuito,</l>
				<l>qui reples omne animal dulcedine,</l>
				<l n="15">das escas cunctis tu solus uiuentibus.</l>
			</lg>
			<lg>
				<head>4.</head> <l>Te deprecamur nos, quamuis inutiles</l>
				<l>seruuli tui, deus pater, subueni,</l>
				<l>nullis confisi nostris iam de meritis</l>
				<l>sed tua certi summa de clementia,</l>
				<l n="20">magna qui facis solus mirabilia.</l>
			</lg>
			<pb n="164"/>
			<lg>
				<head>5.</head> <l>Illo dignare, quaesumus, imperio</l>
				<l>mandare uentis, imperare nubibus,</l>
				<l>quo dudum nostra de parte cum carperes</l>
				<l>in naui somnum dignatus es surgere</l>
				<l n="25">tunc exoratus tuis a discipulis.</l>
			</lg>
			<lg>
				<head>6.</head> <l>Dixisti mari: “Tace!” Mox conticuit.</l>
				<l>Ventos iussisti prorsus obmutescere,</l>
				<l>in se refudit mare fluctus tumidos,</l>
				<l>procella uenti dissipata siluit,</l>
				<l n="30">est facta magna quapropter tranquillitas.</l>
			</lg>
			<lg>
				<head>7.</head> <l>Beatae modo genetricis uirginis</l>
				<l>Mariae, sancti Michael et Gabriel,</l>
				<l>Iohannis, Petri Paulique nos precibus</l>
				<l>apostolorum, deprecatu adiuua</l>
				<l n="35">patriarcharum, prophetarum, martyrum.</l>
			</lg>
			<lg>
				<head>8a.</head> <l>Dic Austro, flatu tranquillo per aera</l>
				<l>collecto spiret lente, dic et Africo,</l>
				<l>effundant imbrem de nube serotinum</l>
				<l>benedicente tua sancta dextera,</l>
				<l n="40">terram fecundent oportuno tempore.</l>
			</lg>
			<lg>
				<head>8b.</head> <l>Dic Austro, flatu tranquillo per aera</l>
				<l>collecto spiret lente, dic et Africo,</l>
				<l>fugata nube, resoluta nebula,</l>
				<l>cessent effusas irrorare pluuias,</l>
				<l n="45">terram fovere solis iube radio.</l>
			</lg>
			<lg>
				<head>9.</head> <l>Turbo, procella, tempestas tonitruum,</l>
				<l>igneus aether coruscante lampade</l>
				<l>tuo iubente mitescant imperio.</l>
				<l>Flagellum, digne quod meremur, grandinis</l>
				<l n="50">sola suspende miseratus gratia.</l>
			</lg>
			<pb n="165"/>
			<lg>
				<head>10.</head> <l>Nos sumus digni milies, quam patimur,</l>
				<l>uindicta, iusto si feras iudicio</l>
				<l>percelli. Nostrae quodsi recordaberis</l>
				<l>iniquitatis, domine, quis, domine,</l>
				<l n="55">alta potestas, sustinere poterit?</l>
			</lg>
			<lg>
				<head>11.</head> <l>Sed quia tu es pius, dulcis dominus,</l>
				<l>totus suauis ac desiderabilis,</l>
				<l>mitis, benignus, unicus omnipotens,</l>
				<l>aeterni patris tu dilectus filius,</l>
				<l n="60">tuo nos salua cruore rosifluo.</l>
			</lg>
			<lg>
				<head>12.</head> <l>Kyrieleyson, miserere, domine,</l>
				<l>parce placatus, infinita pietas,</l>
				<l>kyrieleyson, subueni misericors,</l>
				<l>indulge, dulcis bonitas, altissime,</l>
				<l n="65">kyrieleison, Christe, tu nos libera.</l>
			</lg>
			<lg>
				<head>13.</head> <l>Gloria deo patri sit altitrono,</l>
				<l>gloria semper coaeterno filio,</l>
				<l>sit semper omnis gloria paraclito,</l>
				<l>trino qui regnat decus et imperium</l>
				<l n="70">et nunc et ultra per cuncta sit secula.</l>
			</lg>
		</div>
		<pb n="166"/>
		<div>
			<head type="h_1"><lb/>APPENDIX</head>
			<head type="h_2"><lb/>Versus de destructione Aquileiae
			<lb/>numquam restaurandae</head>
			<lg>
				<head>1.</head> <l>Ad flendos tuos, Aquileia, cineres</l>
				<l>non mihi ulle sufficiunt lacrimae,</l>
				<l>desunt sermones, dolor sensum abstulit</l>
				<l>cordis amari.</l>
			</lg>
			<lg>
				<head>2.</head> <l n="5">Bella, sublimis, inclita diuitiis,</l>
				<l>olim fuisti celsa aedifitiis,</l>
				<l>menibus clara, sed magis innumeris</l>
				<l>ciuium turmis.</l>
			</lg>
			<lg>
				<head>3.</head> <l>Caput te cuncte sibimet metroplim</l>
				<l n="10">subiecte urbes fecere Venetiae,</l>
				<l>uernantem clero, fulgentem aecclesiis</l>
				<l>Christo dicatis.</l>
			</lg>
			<lg>
				<head>4.</head> <l>Dum cunctis simul polleres deliciis,</l>
				<l>inflata multo tumore superbiae,</l>
				<l n="15">iram infelix sempiterni iudicis</l>
				<l>exaggerasti.</l>
			</lg>
			<pb n="167"/>
			<lg>
				<head>5.</head> <l>E caelo tibi missa indignatio</l>
				<l>gentem crudelem excitauit protinus,</l>
				<l>quae properaret ad tuum interitum</l>
				<l n="20">solis ab ortu.</l>
			</lg>
			<lg>
				<head>6.</head> <l>Fremens ut leo, Attila seuissimus,</l>
				<l>ignorans deum, durus, impiissimus,</l>
				<l>te circumdedit cum quingentis milibus</l>
				<l>undique gyro.</l>
			</lg>
			<lg>
				<head>7.</head> <l n="25">Gestare uidit aues fetus proprios</l>
				<l>turribus altis per rura forinsecus,</l>
				<l>presciuit sagax hinc tuum interitum</l>
				<l>mox adfuturum.</l>
			</lg>
			<lg>
				<head>8.</head> <l>Hortatur suum ilico exercitum,</l>
				<l n="30">machinis murum fortiter concutiunt,</l>
				<l>nec mora, captam incendunt, demolliunt</l>
				<l>usque ad solum.</l>
			</lg>
			<lg>
				<head>9.</head> <l>Illa quis dies luctus esse potuit,</l>
				<l>cum inde flammae, hinc seuirent gladii,</l>
				<l n="35">et nec etati tenere nec sexui</l>
				<l>parceret hostis?</l>
			</lg>
			<lg>
				<head>10.</head> <l>Kaptiuos trahunt, quos reliquit gladius,</l>
				<l>iuuenes, senes, mulieres, paruulos,</l>
				<l>quicquid ab igne remansit diripitur</l>
				<l n="40">manu predonum.</l>
			</lg>
			<lg>
				<head>11.</head> <l>Legis diuine testamentum geminum,</l>
				<l>uel quae doctorum repperit ingenium,</l>
				<l>subiecto igni concremauit etnicus</l>
				<l>furor iniquus.</l>
			</lg>
			<pb n="168"/>
			<lg>
				<head>12.</head> <l n="45">Mortui iacent sacerdotes domini,</l>
				<l>nec erat membra qui sepulcro conderet.</l>
				<l>Post tergum uincti captiuantur alii</l>
				<l>iam seruituri.</l>
			</lg>
			<lg>
				<head>13.</head> <l>Nequissimorum sacra uasa manibus,</l>
				<l n="50">uel quicquid turba optulit fidelium,</l>
				<l>sorte diuisa exportantur longius</l>
				<l>non reditura.</l>
			</lg>
			<lg>
				<head>14.</head> <l>O quae in altum extollebas uerticem</l>
				<l>quomodo iaces despecta, inutilis,</l>
				<l n="55">pressa ruinis, numquam reparabilis</l>
				<l>tempus in omne!</l>
			</lg>
			<lg>
				<head>15.</head> <l>Pro cantu tibi, cythara et organo</l>
				<l>luctus aduenit, lamentum et gemitus,</l>
				<l>ablate tibi sunt uoces ludentium</l>
				<l n="60">ad mansionem.</l>
			</lg>
			<lg>
				<head>16.</head> <l>Que prius eras ciuitas nobilium,</l>
				<l>nunc, heu, facta [es] rusticorum speleum.</l>
				<l>Vrbs eras regum: pauperum tugurium</l>
				<l>permanes modo.</l>
			</lg>
			<lg>
				<head>17.</head> <l n="65">Repleta quondam domibus sublimibus</l>
				<l>ornatis mire niueis marmoribus</l>
				<l>nunc ferax frugum metiris funiculo</l>
				<l>ruricularum.</l>
			</lg>
			<lg>
				<head>18.</head> <l>Sanctorum aedes solite nobilium</l>
				<l n="70">turmis impleri, nunc replentur uepribus,</l>
				<l>pro dolor, facte uulpium confugium</l>
				<l>siue serpentium.</l>
			</lg>
			<pb n="169"/>
			<lg>
				<head>19.</head> <l>Terras per omnes circumquaque uenderis,</l>
				<l>nec ipsis in te est sepultis requies,</l>
				<l n="75">proiciuntur pro uenali marmore</l>
				<l>corpora tumbis.</l>
			</lg>
			<lg>
				<head>20.</head> <l>Vindictam tamen non euasit impius</l>
				<l>destructor tuus, Attila seuissimus:</l>
				<l>nunc igni simul gehennae et uermibus</l>
				<l n="80">excruciatur.</l>
			</lg>
			<lg>
				<head>21.</head> <l>Xriste rex noster, iudex inuictissime,</l>
				<l>te supplicamus, miseratus respice,</l>
				<l>auerte iram, tales casus prohibe</l>
				<l>famulis tuis.</l>
			</lg>
			<lg>
				<head>22.</head> <l n="85">Ymnos precesque deferamus domino,</l>
				<l>ut frenet gentes et constringat emulos,</l>
				<l>protegat semper nos potenti brachio,</l>
				<l>clemens ubique.</l>
			</lg>
			<lg>
				<head>23.</head> <l>Zelo nos pio, summe pater, corrige,</l>
				<l n="90">preueni semper tuos subsequere,</l>
				<l>ut inoffenso gradientes tramite</l>
				<l>salues in euum.</l>
			</lg>
		</div>
	</body>
</text>
</TEI>