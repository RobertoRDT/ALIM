<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita secunda S. Bernardi episcopi Parmensis</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>P. E. Schramm</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1987" unit="words">Parole: 1987</measure>
				<measure quantity="12475" unit="characters_without_spaces">Caratteri (spazi esclusi): 12475</measure>
				<measure quantity="14298" unit="characters_witht_spaces">Caratteri (spazi inclusi): 14298</measure>
			</extent>
			<publicationStmt>
				<publisher>ALIM</publisher>
				<date when="2002-09-08">08/09/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: Parole: 2026&#13;
caratteri: 12675&#13;
LAB</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Anonymus</author>
						<title>Vita secunda S. Bernardi episcopi Parmensis</title>
						<editor>P. E. Schramm</editor>
					</analytic>
					<monogr>
						<title level="m">MGH, Scriptorum Tomi XXX. Pars II.</title>
						<imprint>
							<pubPlace>Hannover</pubPlace>
							<date>1934</date>
							<biblScope unit="page">1323-1327</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">30, 2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="1323"/>
		<div>
			<head><lb/>VITA SECUNDA BERNARDI EPISCOPI PARMENSIS.</head>
			<p><lb/>Incipit vita sancti Bernardi monaci sancti lohannis Gualberti
			<lb/>abbatis episcopi et confessoris.</p>
			<div type="chapter">
				<head><lb/>1.</head> <p>Bernardus ex Ubertis nobilissimis viris civitatis Florentie linea paterna traxit originem
					<lb/>Hic ab ipsis puerilibus annis cor gerens senile Christifere summa devotione inhesit et
					<lb/>post suum natum totam spem suam posuit in eam ipsique summe puritatis servire
					<lb/>statu apud semetipsum sub seculari habitu, quo adviveret, ordinavit. A patre imbuendus
					<lb/>litteris traditur, quibus brevi tempore miro modo profecit, sicut processu temporis
					<lb/>omnibus experientia notum fuit. Quo in tempore viam universe carnis pater ingreditur,
					<lb/>cum matre unicaque sorore ab ipso divitiis magnis dimittitur, ob quarum pregravatus
					<lb/>molestiam studere dimisit et circa temporalia equis, damicellis et servitoribus secundum
					<lb/>sui status condecentiam, servata honestate omnimoda, de cetero procuravit. Erat enim
					<lb/>aspectu formosus, animo robustus, distribuendo largus, armis edoctus, conversatione
					<pb n="1324"/>
					<lb/>iocundus, genitrici sue subiectus, honore avidus, et licet hiis deditus, ab illis tamen vitiis
					<lb/>quibus illud adolescentium genus implicari solet, evitatione modo ineffabili circumspectus
				<lb/>et ideo cunctis eum agnoscentibus gratiosus et carus.</p>
			</div>
			<div type="chapter">
				<head><lb/>2.</head> <p>Quadam igitur nocte, dum dormitioni vacaret, quidam in pontificalibus miro candore
					<lb/>lucentibus preparatus in quadam basilica sibi visu apparuit, qui eum quadam cuculla
					<lb/>quam de altari tulerat, induere voluit; ante collocationem matris et sororis, quas pre
					<lb/>cunctis huius vite diligebat, recipere nolle dixit, sed eis locatis sue satisfacere voluntati sibi
					<lb/>omnino pura fide promisit. Visione cessante ad se rediit et ad ea servanda, que promiserat
					<lb/>-etsi visione nocturna-, se teneri omnimode cogitavit et eas secundum condecentiam
					<lb/>sui status ponere et promissum implere omni preservata cautela, ne sciretur
				<lb/>a quoquam, toto conamine procuravit.</p>
			</div>
			<div type="chapter">
				<head><lb/>3.</head> <p>Cepit interea pius adolescens a consanguineis, amicis et caris ad sollempnissimum
					<lb/>matrimonium puellule mire pulcritudinis nobilitatis magne, magnis consanguineis, amicis
					<lb/>et dotibus incitari et in tantum, quod de se timens proposuit non factis rnatris et sororis
					<lb/>prius velle vacare, ut decreverat. sed seculo renunciare, referens incitantibus se fore
					<lb/>paratum tempore decenti eorum satisfacere voluntati, locata prius predilecta sorore, quod
					<lb/>displicere non debet, cum sue domus competat dignitati. Gratiose assentiunt, adolescentis
					<lb/>prudentiam diligenter commendantes aspiciunt et ipsum futurum meliorem hominem, qui
					<lb/>fuerit unquam in sua progenie, vere asserunt et vere hoc propheticum non intuentes
				<lb/>dictum admirati de tanta ipsius prudentia retulerunt.</p>
				<p><lb/>Confestim ad monasterium sancti Salvi, sanctitate famosum, ad spatium unius miliarii
					<lb/>prope Florentiam versus partes orientales situatum, accessit, dompnum Dominicum, abbatem
					<lb/>monasterii, magne sanctitatis virum, expetiit et eius pedibus inclinatus, ut eum iu suum
					<lb/>monacum reciperet, affectione mirabili exoravit. Qui cum sic delicatum, formosum adolescentulum,
					<lb/>nobilem, divitem et potentem [videret], non eum posse austeritatem
					<lb/>regule [tenere], sibi exposuit et presertim suorum timens potentiam, ne verteretur in
					<lb/>periculum monasterii, cum sui premortui patris sit unicus, et ideo, sibi honore multo
					<lb/>exhibito, prelibatis causis ei, quod eum non admitteret, patefecit. Non frangitur spe;
					<lb/>sepius eadem repetens illuc plogreditur, et in tantum Dei clementia eo abbas et conventus
					<lb/>capitur, quod, si deberet comburi locus, ut dicunt, ipsius petitioni assentiunt et gaudiosa
					<lb/>suavitate in fratrem eorum et monacum communi concordia, discrepante nemine, receperunt.
					<lb/>Domum dum redire nollet, ad portam secundum statuta regule ponitur et, ut
					<lb/>de factis suis ordinet temporalibus ante assumptionem habitus, confortatur et, quod sic
				<lb/>eum facere oporteat, sibi efficacibus rationibus demonstratur.</p>
			</div>
			<div type="chapter">
				<head><lb/>4.</head> <p>Hoc tempore Bernardus inter consanguineos et notos requiritur per plures dies.
					<lb/>Imenso dolore cum suis eius mater affligitur; et tandem ubi sit a perquirentibus
					<lb/>invenitur. Solutis crinibus et usque ad cingulum laceratis vestibus mater et soror cum
					<lb/>consanguineis et amicis fletu dolorosissimo illuc pergunt videre solatium suum, spem
					<lb/>suam, cor corporis sui, virum, filium, fratrem et totum bonum suum: dilectissimum
					<lb/>Bernardum validissimis clamoribus poscunt, quo viso brachiis ad se stringunt et eius
					<lb/>brachiis ceu exanimes in terram magno spatio perstiterunt. Ex pietate Bernardus lacrimas
					<lb/>nullo retinere modo poterat, ex quo tum ex fletu tum ex vi quam sibi facere conabatur
					<lb/>nec poterat, abbatem, conventum et omnes utriusque sexus astantes ad fletum piissimum
					<lb/>compellunt. Ad se genitrix cum filia ipsius germana rediit, velut amens filium conspicit,
					<pb n="1325"/>
					<lb/>a qua cum astantibus Bernardus audiri silentio petiit, labore multo habuit. Tunc
					<lb/>Deus sic ore ipsius locutus fuit, quod matrem, sororem et astantes consanguineos et
					<lb/>amicos ad consolationem deduxit et in tantum, quod pia genitrix sua benedictione ipsum
				<lb/>dimisit et ad propria, patenti merore deposito, repatriavit.</p>
			</div>
			<div type="chapter">
				<head><lb/>5.</head> <p>Post earum secessum prudens adolescens sua bona trifarie divisit, unam partem
					<lb/>ad statum honorificum matris et sororis instituit, secundam suis servitoribus et pauperibus
					<lb/>dedit et tertiam monasterio sancti Salvi, quo Deo servire decreverat, dereliquit. Cui tertie
					<lb/>sancti Iacobi ecclesiam inter Foveas cum multis anniversariis usque ad medietatem Arni
					<lb/>fluvii copulavit. Hiis peractis habitum sancte religionis sumens, ceu esset mortuus, ulterius
					<lb/>de mundialibus non curavit. Quod cum quidam ex ipsius consortibus agnovisset, quandam
					<lb/>possessionem, quam tulerat monasterio, ingreditur et vi tenere, quod de iure nequit, omnimode
					<lb/>procuravit. Quod ut sensit Bernardus, orationi se dedit et querimoniam Deo de
					<lb/>homine ponit, qui confestim ei facere iustitiam non neglexit. Nam in instanti gravatus infirmitate
					<lb/>linguam perdidit. Signis Bernardum querit eiusque pedibus provolutus nutibus misericordiam
					<lb/>petit, orationi se dedit; concito, ut prius, lingue beneficium recepit, sublatum restituit
				<lb/>et de cetero defensor monasterii in omnibus et contra omnes fidelissimus semper fuit.</p>
			</div>
			<div type="chapter">
				<head><lb/>6.</head> <p>Sumpto igitur sancte religionis habitu vir Dei sic observationi regule sancti Benedicti,
					<lb/>secundum quam vivere perpetuo promisit, ad litteram se dedit, quod nullo statu sive
					<lb/>dignitate, qua eum divina providentia elevaverit, per se aliquid transgredi, quo advixerit,
					<lb/>passus fuit. Processu temporis abbas suus, Dominicus nomine, viam carnis universe ingreditur,
					<lb/>et frater Bernardus communi assensu in abbatem eligitur et -velit, nolit- precibus
					<lb/>suorum monacorum eius pedibus flentium assensum prebuit. lta confirmatus se
					<lb/>totum in virum alterum transformavit; nam supra regulam abstinentie, patientie, orationi,
					<lb/>vestium vilitati, silentio, cure infirmorum, elymosinarum elargitioni, sollicitudini hospitum,
					<lb/>aliis virtutibus omnibus sic vacare cepit, quod angelum effigie humana ipsum fore, non
					<lb/>hominem nullus de congregatione affirmare ubilibet dubitavit. Quo in statu parvo tempore
					<lb/>stetit eo, quod pater abbas monasterii Vallisumbrose moritur, ad cuius officium sumitur;
					<lb/>et devictus precibus abbatum et monacorum ordinis assentire de se facte electioni compellitur;
					<lb/>quo in inmensum affligitur, quia contemplationis, quam semper optavit, de cetero
				<lb/>spe privatum [se] inspexit.</p>
			</div>
			<div type="chapter">
				<head><lb/>7.</head> <p>Fama sanctitatis ad summum pontificem Urbanum secundum devenit; pro ipso misit,
					<lb/>honorifice recepit et plura in eo signis, verbis et factis, quam audierit, inveniens ipsum
					<lb/>in cardinalem episcopum sancti Grisoconi, renitentem quamvis plurimum, consecravit.
					<lb/>Ipsem vero sic dignificatus, pro quibusdam sui ordinis magne vite viris direxit et cum eis,
					<lb/>velut fecerat in monasterio, semper circa regule observationem vacare in omnibus procuravit,
					<lb/>inhibens omnibus, ne vocaretur nisi frater Bernardus, nec casu aliquo potuit
					<lb/>induci a quoquam, quod se pateretur aliter acclamari, penitus quo advixit.
					<lb/>A Pascasio successore Urbani secundi pro legato in partes Ytalie mittitur, quo
					<lb/>a Florentinis officio inextimabiliter honoratur nec inmerito: vir siquidem sanctus ad concordiam
					<lb/>omnes indifferenter ducebat, hereticos confundebat, delinquentes omni dulcedine
					<lb/>recipiebat, rehedificationi, reformationi, consecrationi ecclesiarum, predicationi sollicite
					<lb/>attendebat; et, quidquid poterat, nil sibi reservans, in usus pauperum mora omnino
				<lb/>semota publice et occulte dari affectione maxima faciebat.</p>
			</div>
			<pb n="1326"/>
			<div type="chapter">
				<head><lb/>8.</head> <p>Ad Parmensem civitatem pro sedanda discordia inter fideles et hereticos ire compellitur, et in cathedrali
					<lb/>ecclesia ad predicationem suam populus acclamatur. Convocato populo, in pontificalibus sancto presule
					<lb/>celebrante, inter catholicos et infideles lis oritur; fideles pelluntur ab infidelibus, antistes ab altari crucem
					<lb/>tenendo in manibus sic ornatus episcopalibus eicitur et sic crudeliter ductus oscurissimo carceri mancipatur, quo
					<lb/>die tota et nocte sequenti persistente pro eorum conversione orare non desinit, nec verbo sive signo perpendi
					<lb/>potuit, quod ipsius animus de tanto sacrilegio et scelere motus fuit, sed semper facie letissima Dei ad agnitionem
					<lb/>ipsos reducere procuravit. Cuius affectioni Altissimus parens, sequenti mane totus populus, corrigiis ad collum
					<lb/>positis, misericordiam petens ad carcerem accessit, eum honorifice ad episcopatum deduxit. Benigne ipsos absolvit;
				<lb/>et infidelibus deductis ad orthodoxam fidem de commisso scelerato flagitio memoria nulla fuit, sed eos speciali prerogativa dilectionis in posterum adamavit.</p>
			</div>
			<div type="chapter">
				<head><lb/>9.</head> <p>Interea Parmensis episcopus moritur, et a cuncto clero et populo a summo pontifice sibi dari
					<lb/>sanctus Bernardus, ambasciatoribus sollempnibus directis, multis precationibus postulatur. Quorum affectioni
					<lb/>de gratia speciali assensu collegii cardinalium pie satisfecit et ipsum ad regimen Parmensis ecclesie translavit.
					<lb/>Recepta igitur ecclesie Parmensis cura, cum suis monacis sic fuit pastor, quod de hiis,
					<lb/>que ad verum pertinent monacum, nil omisit, et sic presul, quod a sanctorum pontificum
				<lb/>tramite non secessit, prout manifestis miraculis omnibus Dei clementia patefecit.</p>
			</div>
			<div type="chapter">
				<head><lb/>10.</head> <p>Die quadam crescente Pado fluvio, totam civitatem propter domorum et locorum
					<lb/>destructionem commovit; quod sanctus attendens, illuc currente populi multitudine, post
					<lb/>eum accessit; ad lectum suum ut rediret, facto signo crucis super eo, ne ultra sine sui
					<lb/>Iicentia egredi audeat, sibi precepit; qui statim sibi obedivit et usque ad hec tempore ei
				<lb/>obedire signis patentibus demonstravit.</p>
			</div>
			<div type="chapter">
				<head><lb/>11.</head> <p>Una dierum, cum esset in monasterio Aque nigre, abbas loci ei reverenter supplicavit, ut ad quendam
					<lb/>suum monacum laborantem in extremis accederet et sibi beneficium recommendationis anime misericorditer
					<lb/>exhiberet. Ipse vero propter festinantiam itineris humiliter se excusans uni monacorum, ut ad predictum infirmum
					<lb/>accederet, imposuit et, quod eum usque ad suum reditum expectaret, suo sibi nomine imponeret, imperavit.
					<lb/>Ivit, precepit; plures dies sine ulla mutatione ipsum expectavit; rediit, omni mora postposita egrum visitavit,
				<lb/>officium sibi fecit, et confestim facto sibi signo crucis ad celica illa anima evolavit.</p>
			</div>
			<div type="chapter">
				<head><lb/>12.</head> <p>Cum nocte quadam videre corpus beati Ambrosii ab archiepiscopo Mediolanensi ad sui petitionem
					<lb/>de speciali gratia ductus esset ad tumbam loco multum obscuro subitoque omnia luminaria extincta fuissent,
					<lb/>orationi se suis attribuens evenire culpis devotione magna dedit, et omni mora semota divina providentia cuncta
				<lb/>extincta lumina accendit; et, quod optabat, affectione vidit permaxima et manibus contractavit.</p>
			</div>
			<div type="chapter">
				<head><lb/>13.</head> <p>Cum Placentini et Cremonenses contra Parmam hostiliter convenissent, vir sanctus populum advocavit,
					<lb/>ad defensionem civitatis eos animavit, capitaneum dando sibi vexillum suis sacratis manibus super eos
					<lb/>vocavit et eis benedictis, plus se abstinentia macerans assidua ipse oratione Dei postulare subsidium non cessavit.
					<lb/>Noctem vero, qua sequenti die certamen extiterat ordinatum, totam lacrimis Deum orando occupavit et, ut suo
					<lb/>Deus succurrat populo, fletu inextimabili exoravit. Cuius precamina Altissimus sic audivit, quod, ut debellati
					<lb/>recesserunt, omnia dimiserunt et nullam molestiam recipientes vel facientes confusi sic ad propria redierunt. Quod
					<lb/>attendens populus, ad suum sanctum presulem redierunt et Deo suis attribuendo meritis immenso gaudio gratias
				<lb/>retulerunt, et diebus plurimis tota civitas ex more suum gaudium signis iocalibus demonstravit.</p>
			</div>
			<div type="chapter">
				<head><lb/>14.</head> <p>Vir Dei obitum suum imminere prenoscens fratribus astantibus et quibusdam aliis suis sanctis litteris
					<lb/>nunciavit omnibusque aliis curis omissis devotioni, orationi, elymosinarum affluenti largitioni vacare curavit. Et
					<lb/>ne commissa sibi ecclesia pateretur in aliquo lesionem, capitulum suum cathedralis ecclesie vocavit et eis, ut
					<lb/>decebat, omnia resignavit et post se ipsis statum dignitatis episcopalis affectione maxima commendavit. Hiis
					<lb/>factis stratulo vili decubans inextimabili devotione sancte matris ecclesie omnia et singula sacramenta recepit,
					<lb/>astanti capitulo et suis consociis monacis se devotissime commendavit et signo crucis se muniens, manibus
					<lb/>clausis, in celum erectis oculis, in manus amicorum astantium pioque fletu psallentium anima sanctissima illa,
					<pb n="1327"/>
					<lb/>carne dimissa, celica penetravit MCXXXIII. II°. nonas Decembris. Cuius corpus vi maxima clerus et populus de
					<lb/>manibus pauperum irremediabiliter clamore maximo traxerunt et conditum aromatibus in ecclesia, cui prefuerat,
				<lb/>honore ineffabili tumularunt.</p>
			</div>
			<div type="chapter">
				<head><lb/>15.</head> <p>Mulier quedam suam filiam ei laborantem in extremis commendavit, et confestim liberata fuit.</p>
			</div>
			<div type="chapter">
				<head><lb/>16.</head> <p>Quedam mulier diu lumine oculorum privata ad ipsius tumulum perrexit et concito peroptime liberata
				<lb/>domum rediit.</p>
			</div>
			<div type="chapter">
				<head><lb/>17.</head> <p>Clericus quidam diro traditus carceri eum advocavit et mora deposita fractis compedibus e carcere
				<lb/>gaudiose repatriavit.</p>
			</div>
			<div type="chapter">
				<head><lb/>18.</head> <p>Quidam Parmensis septennio lingue privatus officio premonitus in sompniis ad tumulum eius perrexit
				<lb/>et confestim curatus optime rediit.</p>
			</div>
			<div type="chapter">
				<head><lb/>19.</head> <p>Quidam privatus dextra maxilla cancri morbo cum dentibus ad eius corpus accessit; et confestim
				<lb/>astantibus multis novum eius meritis os, maxillam et dentes auctor nature misericorditer recreavit.</p>
			</div>
			<div type="chapter">
				<head><lb/>20.</head> <p>Cum quedam mulier ydropica diu stetisset et nullo medicorum auxilio curari
					<lb/>potuisset, ad tumulum eius omni reverentia perrexit et curata confestim ad domum suam,
				<lb/>quomodo sibi acciderat, publicavit.</p>
			</div>
			<div type="chapter">
				<head><lb/>21.</head> <p>Quedam mulier contracta per tempora multa permanens, per terram corpus manibus trahens labore
					<lb/>permaximo ad locum, ubi iacebat, accessit, orationi se devote dedit et concito ad domum sanissima reversa fuit.
				<lb/>Si vis plura ex eo mira, perge ad integram; hec autem ad presens sufficiant.</p>
				<p><lb/>Explicit de sancto Bernardo episcopo et confessore.</p>
			</div>
		</div>
	</body>
</text>
</TEI>