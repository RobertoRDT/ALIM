<TEI xmlns="http://www.tei-c.org/ns/1.0">

	<teiHeader>
		<fileDesc>
			<titleStmt>
				<title>Legenda versificata sanctae Clarae Assisiensis</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>G. Cremascoli</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="RRDT">Roberto Rosselli Del Turco</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="10889" unit="words">Parole: 10889</measure>
				<measure quantity="66553" unit="characters_without_spaces">Caratteri (spazi esclusi): 66553</measure>
				<measure quantity="75787" unit="characters_witht_spaces">Caratteri (spazi inclusi): 75787</measure>
			</extent>
			<publicationStmt>
				<publisher>ALIM</publisher>
				<date when="2004-11-04">04/11/2004</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: <p>A p. 2348 v.48 abbiamo scritto "mollescunt" in luogo di "mollesscunt".</p>
					                    <p>A p. 2350 v.111 abbiamo scritto "Christum" in luogo di "Chistum".</p>
					                    <p>A p. 2353 v.221 il testo scrive "conscilii" per "concilii".</p>
					                    <p>A p. 2359 v.410 abbiamo scritto "pauperiem" in luogo di "puperiem".</p>
					                    <p>A p. 2386 il testo presenta "promta" in luogo di "prompta", grafia dubbia.</p>
					                    <p>A p. 2389 v.1415 il testo presenta "concurunt" in luogo di "concurrunt".</p>
					                    <p>A p. 2389 v.1421 abbiamo scritto "splendor" anziché "spendor".</p>
					                    Caratteri (con spazi): 77.579.
				                    MDG, GG</note>
				<note>Livello di codifica: 1</note>
			</notesStmt>
			<sourceDesc>				
				<biblStruct>
					<analytic>
						<author>Anonymus</author>
						<title>Legenda versificata sanctae Clarae Assisiensis</title>
						<editor>G. Cremascoli</editor>
					</analytic>
					<monogr>
						<author/>
						<title level="m">Fontes Franciscani</title>
						<editor>E. Menestò</editor>
						<editor>S. Brufani et al.</editor>
						<imprint>
							<publisher>Edizioni Porziuncola</publisher>
							<pubPlace>Assisi</pubPlace>
							<date>1995</date>
							<biblScope unit="page">2347-2399</biblScope>
						</imprint>
					</monogr>
				</biblStruct>
				
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga precedente (anche alla pagina precedente, ove necessario). Eccezione: quando una parola è sillabata alla fine di una riga e nella successiva riga appare solo la seconda parte della parola sillabata (quindi il resto della riga a stampa e vuoto), la parola è stata registrata tutta nella riga in cui essa termina. È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
                                <ab type="level">ALIM2_1</ab>
		</editorialDecl>
	</encodingDesc>
	<profileDesc>
		<langUsage>
			<language ident="lat">Latino</language>
		</langUsage>
		<textClass>
			<keywords>
				<term type="form">Versi</term>
				<term type="source">Fonti Letterarie</term>
				<term type="genre">Agiografia</term>
			</keywords>
		</textClass>
		<creation>
			<date when-iso="1201/1300">XIII</date>
		</creation>
	</profileDesc>
	<revisionDesc>
		<change who="RRDT">Export nel formato TEI P5 a partire da ALIM 1 [livello ALIM2_0]</change>
	<change when="2018-05" who="JC">EAggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">- ok</item></list></change></revisionDesc>
</teiHeader>

<text>
	<body>
		<pb n="2347"/>
		<div>
			<head><lb/>I - Sanctissimo ac beatissimo patri domino Alessand[r]o pape.</head>
			<lg>
				<l>Mitis Alexander, bone pastor, papa beate,</l>
				<l>Pontificum forma, primatum gloria, cleri</l>
				<l>Exemplar, populique sacer dux, plebis asylum,</l>
				<l>Ecclesie princeps, lux mundi, maxime patrum;</l>
				<l n="5">Tu dispensator celestis es atque minister</l>
				<l>Summus, apostolici primi successor et heres;</l>
				<l>Te primevus Abel singnat, Noeque gubernans</l>
				<l>Misticat, et mangnus Abraam patriarcha figurat;</l>
				<l>Te Moyses ductor, Aaron te pontificatu,</l>
				<l n="10">Te Samuel censor depingit, teque potestas</l>
				<l>Offitii summi Petrum notat, unctio Christum.</l>
				<l>Accipe, san[c]te pater, opus hoc; incongrua vocum</l>
				<l>Materie splendor redimat, preclara beati</l>
				<l>Thematis obscuram donent splendescere formam.</l>
				<l n="15">Hec humili depicta stilo tua gratia, queso,</l>
				<l>Dignetur penetrare tue dulcedinis aures;</l>
				<l>Nec, quia summa decent te summum, spernere debes</l>
				<l>Infima; nec, quoniam magnus, calcare minora.</l>
				<l>Non quid in oblatis sit queritur, immo ferentis</l>
				<l n="20">Pensatur votum; que sunt abiecta colorat,</l>
				<l>Vilia nobilitat affectus, parvaque mangnis</l>
				<l>Munera muneribus equat generosa voluntas.</l>
			</lg>
		</div>
		<div>
			<head><lb/>II - Verba a[u]ctoris.</head>
			<lg>
				<l>Principium metuit, operis fastigia mirans,</l>
				<l>Mens rudis et sinplex, medium finemque veretur.</l>
				<pb n="2348"/>
				<l>Sol celat stellas; confundit nobile thema</l>
				<l>Ingenii speculum. Quis fructus poscat amenos</l>
				<l n="5">Arbore de sterili, vel quis de marmore duro</l>
				<l>Fluminis exquirat undas, de paupere mensa</l>
				<l>Speret delitias? Etenim temeraria res est,</l>
				<l>Ut sermone carens, sensu mendicus, in eius</l>
				<l>Almificos actus spiret, lumenque novelle</l>
				<l n="10">Lanpadis extollat metris, ubi musa Maronis</l>
				<l>Sisteret, et quevis torperet lingua poete.</l>
				<l>Languent ingenii vires, mens feda reatu</l>
				<l>Offitium lingue frenat, censetque prophanum,</l>
				<l>Virginis ut sordens maculis insignia promat,</l>
				<l n="15">Incestus castam, pollutus sorde carentem</l>
				<l>Personet eloquio, scirpus de flore loquatur;</l>
				<l>Set quia conceptum mentis, quem culpa relegat,</l>
				<l>Quod fluat in lucem fervens devotio cogit,</l>
				<l>Hoc opus aggredior. A[u]ctorem luminis omnis</l>
				<l n="20">Invoco, quod mentem celesti compluat inbre,</l>
				<l>Imbuat, illustret, vitiorum nube fugata;</l>
				<l>Adsit et huic studio lumen de lumine, Patris</l>
				<l>Splendor seu speculum, sapientia, forma, figura;</l>
				<l>Pingat opus pictor rerum, vitalia cordis</l>
				<l n="25">Spiritus accendat, sacro spiramine cuius</l>
				<l>Frigida flammantur, mollescunt dura, rigantur</l>
				<l>Arida. Sic fultus potero preconia clare</l>
				<l>Virginis ad votum metrico describere ludo;</l>
				<l>Est ortus cuius clarus, primevaque clara,</l>
				<l n="30">Clara fides, clarus habitus, mores quoque clari,</l>
				<l>Clarus odor fame, mors eius clara, sepulcrum</l>
				<l>Est clarum, clarusque cinis, miracula clara,</l>
				<l>Spiritus est clarus, clara regione locatus.</l>
			</lg>
		</div>
		<div>
			<head><lb/>III - Prephatio super legendam sancte Clare virginis.</head>
			<lg>
				<l>Istorie textum levigans sub lege metrorum,</l>
				<l>Unum prelibo, quod non figmenta poete</l>
				<l>Queram, seu veterum faleras, ut sensus adulter</l>
				<pb n="2349"/>
				<l>Vestiat istud opus, vel sermo sophista coloret</l>
				<l n="5">Materiam; que luce sua vestita requirit,</l>
				<l>Hereat ut gestis scriptor, dictumque reducat</l>
				<l>Ad faciem veri, vero det nubere verbum,</l>
				<l>Verborum fuco non aures mulceat, immo</l>
				<l>Imbuat attentas veri dulcedine mentes.</l>
				<l n="10">Non hominum plausus cupio laudesque requiro,</l>
				<l>Ne michi subripiat fructum levis aura laboris.</l>
				<l>Mens humana loqui tentans de virgine tanta,</l>
				<l>Sobria concipiat, non se deleget [ad] illud</l>
				<l>Culmen suppremum vel inviolabile lumen</l>
				<l n="15">Quod mentem superat hominis, sensumque revincit</l>
				<l>Angelice lucis; sic mens versetur in istis</l>
				<l>Quod sit firma fides, verbi prolatio sinplex.</l>
				<l>Quapropter leviora serens, potiora relinquo</l>
				<l>Sensu conspicuis, contentus sinplice verbo.</l>
			</lg>
		</div>
		<div>
			<head><lb/>IV - Incipit legenda et primo que fuit necessitas novorum Ordinum.</head>
			<lb/>
			<lg>
				<l>Ingenite lucis splendor, genitusque perhempnis,</l>
				<l>Principium de principio, sapientia cuius</l>
				<l>In varias causas discrevit semina rerum,</l>
				<l>Humani generis lapsu permotus, in alvum</l>
				<l n="5">Virginis advenit, carnem suscepit, utramque</l>
				<l>Naturam copulans divini Neumatis arte.</l>
				<l><hi rend="italic">Tamquam de thalamo sponsus</hi> celestis ab alvo</l>
				<l>Virginis egrediens, fragilis sub carnis amictu</l>
				<l>Exiit in canpum; tandem cum principe mortis</l>
				<l n="10">Conflingens, sub fraude pia pius ipse redemptor</l>
				<l>Hostis congressu miro commenta refellit,</l>
				<l>Languores nostros pretiosi sanguinis unda</l>
				<l>Diluit in lingno pendens: ibi dampna resolvit,</l>
				<l>Que vetiti lingni gustus congessit in orbem.</l>
				<pb n="2350"/>
				<l n="15">Quam prius ecclesiam sub mortis agone redemit,</l>
				<l>Hanc in apostolicis Christus fundavit alumpnis;</l>
				<l>Per quos insonuit veri doctrina per orbem,</l>
				<l>Et mundi rengna fidei substrata fuere.</l>
				<l>Cuius pura seges, lolio crescente maligno,</l>
				<l n="20">Temporibus nostris emarcuit, ipsaque virtus</l>
				<l>Succubuit vitio; putruit concreta reatu</l>
				<l>Ecclesie facies; heresis, que senper id egit</l>
				<l>Scinderet ut Domini tunicam, non serpit, ut olim,</l>
				<l>Nec latet in caveis; veteres exuta latebras</l>
				<l n="25">Publicat errores et dogmata falsa tuetur.</l>
				<l>Erravit populus, erravit et ipse sacerdos;</l>
				<l>Erravere duces: studium pastoris ovile</l>
				<l>Deseruit, neglexit oves servare, luporum</l>
				<l>Faucibus exponens; doctorum lingua quievit,</l>
				<l n="30">Ipsaque desipuit claustralis vita. Quid ultra?</l>
				<l>Excipiens nullum, clausit genus omne reatus.</l>
				<l>Sic crevere mala, sic friguit ignis amoris,</l>
				<l>Quod ratis ecclesie, numerosis fluctibus acta,</l>
				<l>Innumeris depressa malis, illisa procellis</l>
				<l n="35">Ingemuit, cordis suspiria traxit ab imo;</l>
				<l>Nec rata iam sistens, pelago quasi mersa profundo,</l>
				<l>In solum Christum gemitus lacrimasque reduxit.</l>
				<l>Cuius naufragio cupiens occurrere nauta</l>
				<l>Celestis, lacrimasque suas detergere, binos</l>
				<l n="40">Precones misit, quasi splendida sydera, quorum</l>
				<l>Luce nova, splendore novo claresceret orbis;</l>
				<l>Pulsis errorum nebulis vitiisque recisis</l>
				<l>Eloquii falce, fidei cultura vigeret.</l>
				<l>Hos velud occiduas sub mundi vespere stellas</l>
				<l n="45">Edidit, accendens eterni luminis [h]austu,</l>
				<l>Ut mundi senium sub eorum luce novetur.</l>
				<l>Hii duo sub vario ritu, sub dispare veste,</l>
				<l>Mundi labentis spreverunt gaudia, Christi</l>
				<l>Conformi voto vestigia sacra secuti.</l>
				<l n="50">Unus, transumens de nomine Domini nomen,</l>
				<l>Preconum Christi speculum fuit adque viator;</l>
				<pb n="2351"/>
				<l>Alter, Franciscus, qui vili veste minorem</l>
				<l>Cunctis se prebens, dux estitit ipse Minorum.</l>
				<l>Parvulus in mille crevit, tenuisque <hi rend="italic">lapillus</hi></l>
				<l n="55">In <hi rend="italic">montem magnum</hi>, grandis de <hi rend="italic">fonte</hi> pusillo</l>
				<l>Processit <hi rend="italic">fluvius</hi> vasto diffusus in orbe;</l>
				<l>Irriguum cuius animas rigat, adque salubris</l>
				<l>Potu doctrine vitiorum comprimit estum.</l>
				<l>Hic transire videns fugientis gaudia mundi,</l>
				<l n="60">Adque voluptates carnis cum carne perire,</l>
				<l>Et, nisi per pugnam, nullam superesse coronam,</l>
				<l>Bellum cum mundo subiit, cum principe mundi</l>
				<l>Mirum commisit fragili sub vase duellum.</l>
				<l>Incentiva domans, <hi rend="italic">in</hi> mortis <hi rend="italic">corpore</hi> Christo</l>
				<l n="65"><hi rend="italic">Comoriens</hi>, membrisque suis pia <hi rend="italic">stigmata portans</hi>,</l>
				<l>Aerias acies et sevi demonis iras,</l>
				<l>Spirituum furias ignitaque spicula trivit.</l>
				<l>Non utens ferro novus hic athleta novellas</l>
				<l>Armorum species fidei congessit in arcem:</l>
				<l n="70">Firma fides cordis et confidentia verbi,</l>
				<l>In cruce pendentis Christi compassio mira,</l>
				<l>Rerum conten[p]tus, carnis sopita voluntas,</l>
				<l>Excubie noctis, sinplex oratio mentis,</l>
				<l>Parca cibi, potus assunptio, verbera carnis,</l>
				<l n="75">Corda rudis nudique pedes, simul aspera vestis,</l>
				<l>Huius apostolici munimen et arma fuere.</l>
				<l>In se flammatus divini Neumatis igne</l>
				<l>Et de se prebens aliis exenpla, beati</l>
				<l>Luminis est dictus <hi rend="italic">ardens lucens</hi>que <hi rend="italic">lucerna</hi>:</l>
				<l n="80">Preditus hiis donis alter fuit iste Iohannes.</l>
				<l>Hic pugne novitate calens fervensque sub armis</l>
				<l>Militat ecclesie castris, cum prole tuetur</l>
				<l>Catholice fidei muros, heresisque nephande</l>
				<l>Argutos stimulos confundit acumine veri;</l>
				<l n="85">Hic splendore sue vite, dulcedine verbi</l>
				<pb n="2352"/>
				<l>Multos irradians pavit, multosque retraxit</l>
				<l>De mundi pelago, scelerumque voragine mersos</l>
				<l>Inpulit ad portum venie, regnique beati</l>
				<l>Participes fecit quos mendicare sub isto</l>
				<l n="90">Tenpore predocuit, et quos abiectio vite</l>
				<l>Reddidit hic miseros celo dedit esse beatos.</l>
			</lg>
		</div>
		<div>
			<head><lb/>V - De ortu et conversatione in domo paterna.</head>
			<lg>
				<l>Eius tenporibus, celo sua dona pluente,</l>
				<l>Edidit Asisium florem sydusque novellum,</l>
				<l>Claram, qua floret, qua claret mundus, et ordo</l>
				<l>Virgineus quondam premortuus orbe revixit;</l>
				<l n="5">Cuius odore novo, cuius splendore beato</l>
				<l>Preredolet patria, provincia tota coruscat.</l>
				<l>Fertilis Asisii tellus generosaque vitis,</l>
				<l>Duplice sub fructu gaudens, sub palmite bino</l>
				<l>Pollens, emicuit in mundo mistica Bethlem.</l>
				<l n="10">Illa tulit Christum, Franciscum nobile Christi</l>
				<l>Edidit hec me[m]brum; de miro Virginis illa</l>
				<l>Preradiat partu, micat hec sub virginis ortu.</l>
				<l>Exiit ut rutilans lampas hec virgo pudica,</l>
				<l>Sanguine conspicua, claris natalibus orta.</l>
				<l n="15">Istius genitrix fuit Ortola[na] vocata,</l>
				<l>Nobilibus pollens studiis, pietatis amica.</l>
				<l>De radice bona florescens vi[r]gula crescit:</l>
				<l>Flore de dulci nascuntur dulcia poma,</l>
				<l>Fructiferam glebam conmendat fructus opimus.</l>
				<l n="20">Ex hac dum gravida nimium paritura timeret</l>
				<l>Mater et oraret, sonuit vox auribus eius:</l>
				<l>'Ne timeas; salva divino munere, quoddam</l>
				<l>Parturies lumen, cuius fulgore moderno</l>
				<l>Clarescet mundus'. Ex huius federe verbi</l>
				<l n="25">Clara vocata fuit a sacri fluminis unda,</l>
				<l>Ut vox ipsa rei vel res sit consona voci.</l>
				<l>Hec velud aurora surgens quasi luce modesta,</l>
				<l>Paulatim cepit studiis clarescere mentis;</l>
				<pb n="2353"/>
				<l>Utque capax fuerat infantia virginis, utque</l>
				<l n="30">Ipse requirebat sensus puerilis, eam sic</l>
				<l>Spiritus afflabat, sic perficiebat in actu.</l>
				<l>Filia de more sequitur vestigia matris:</l>
				<l>Mente vigil, docilis animo, prelucida sensu,</l>
				<l>Que teneris annis matris suscepit ab ore</l>
				<l n="35">Pectore sincero fidei primeva recondens,</l>
				<l>Se Domino tenplum iam principiare studebat;</l>
				<l>Utque Dei cultus et vite celibis actus</l>
				<l>Primevum tenpus teneros prescriberet annos,</l>
				<l>Puro conceptu mentis satagebat, ut intus</l>
				<l n="40">Posset et exterius se Christo primitiare.</l>
				<l>Pauperibus tribuens manus insudabat, et intus</l>
				<l>Orans attente Domino se thurificabat;</l>
				<l>Sepe Pater noster parvis numerando lapillis,</l>
				<l>Invigiles Domini laudes cantare solebat;</l>
				<l n="45">Dum reficit miseros, heret dum mente supernis</l>
				<l>Prosequitur Martham simul est anplexa Mariam.</l>
				<l>Mollia iam spernens et mollibus aspera celans,</l>
				<l>Induit ad carnem lane pungnentis amictum.</l>
				<l>Cunque viro vellent hanc desponsare parentes,</l>
				<l n="50">Respuit, in sponsi spirans conubia Christi,</l>
				<l>Cuius delicias iam pregustarat amenas,</l>
				<l>Cuius in amplexus et in oscula digna pudore</l>
				<l>Virgineo, gustu mentis suspensa suisque</l>
				<l>Dulcorata favis, eius languebat amore.</l>
				<l n="55">O deitatis opus, o dispensatio summa</l>
				<l>Summi conscilii! mentem quam compluis, illam</l>
				<l>Prepurgas vitiis, celesti nectare condis,</l>
				<l>Mulces, dulcoras, flamma succendis amoris,</l>
				<l>A terris retra[h]is, vehis ad celestia; quod sic</l>
				<l n="60">Aula sit ipsa tua, sit tenplum, mansio, sedes,</l>
				<l>Et veniens maneas, recubes, pascas, requiescas!</l>
			</lg>
		</div>
		<div>
			<head><lb/>VI - De notitia et familiaritate beati Francisci.</head>
			<lg>
				<l>Virgo, ducis sacri concivis et emula vite,</l>
				<l>Eius perflata fame frag[r]antis odore,</l>
				<pb n="2354"/>
				<l>Non tepido corde cupit hunc audire, videre.</l>
				<l>Voto conveniunt parili: vir sanctus ad eius</l>
				<l n="5">Non minus ardebat aspectum, famine dulci</l>
				<l>Sperans predo bonus talem divellere predam</l>
				<l>De mundi laqueis, studiis vincire supernis.</l>
				<l>Qui magis ardebat et quem plus forte decebat,</l>
				<l>Prevenit hanc visu, persepe revisus ab illa;</l>
				<l n="10">Alternantque vices et congrua tempora captant,</l>
				<l>Ne sacris studiis rumor dispendia prestet.</l>
				<l>Ad sanctum patrem pergit studiosa puella</l>
				<l>Gressibus occultis, una contenta sodali.</l>
				<l>Vir sanctus loquitur; suspendunt verba puellam,</l>
				<l n="15">Et rapitur quocumque rapit doctrina loquentis.</l>
				<l>Persuadere studens in mundi verba reducit</l>
				<l>Conte[m]ptum, fore vana docens hec gaudia mundi:</l>
				<l>Delicias, census, mundi labentis honores,</l>
				<l>Formas, picturas et cuncta sophismata rerum</l>
				<l n="20">Assimilat fumo, fugienti comparat unbre.</l>
				<l>Sicque sub hiis verbis procedens, dogmate sacro</l>
				<l>Illecebras dampnat, ferit et commertia carnis;</l>
				<l>Admmonet ut virgo voveat se nubere Christo,</l>
				<l>Laudibus extollens insignia virginitatis.</l>
				<l n="25">Non magis insistam. Sic concludente magistro,</l>
				<l>Virgo dat assensum. Que prenascentis amoris</l>
				<l>Igniculo caluit, eius crescente calore</l>
				<l>Fortius ardescit; quod preconceperat intus,</l>
				<l>Promovet exterius. Tenpus sibi querit et horam.</l>
				<l n="30">I[n]star habet cythare quasi plectro voce citata,</l>
				<l>Dum parens monitis reddit se virgo sonoram:</l>
				<l>Auris pulsatur, ignescunt viscera; sic sic</l>
				<l>Massa rudis flamma fit ductilis, igne domatur,</l>
				<l>Cuditur in pulcram, deducitur inde monetam.</l>
			</lg>
		</div>
		<div>
			<head><lb/>VII - Qualiter per beatum Franciscum conversa de seculo ad religionem
			<lb/>transivit.</head>
			<lg>
				<l>Virgo fugam mundi sitiens pulsansque magistrum,</l>
				<l>Poscit eum quando seu qualiter esset agendum.</l>
				<pb n="2355"/>
				<l>Ulterius dux ille verens differre, quod almus</l>
				<l>Spiritus interno flatu conflarat in ipso</l>
				<l n="5">Virgineo vase, ne quod sibi vera sophia</l>
				<l>Purgarat speculum fedetur pulvere mundi,</l>
				<l>Mandat ut in Palmis vicinis veste decora</l>
				<l>Exeat ad palmas, et postea nocte sequenti,</l>
				<l>Vite presentis per[e]untia <hi rend="italic">castra</hi> relinquens,</l>
				<l n="10">In lacrimosa crucis <hi rend="italic">convertat gaudia</hi> mundi.</l>
				<l>Exequitur virgo iussum patris, ecclesiamque</l>
				<l>Intrat et in cetu dominarum clara refulget.</l>
				<l>Cunctis ad ramos turbis properantibus, ipsa</l>
				<l>Continuit gressus quodam suffusa pudore;</l>
				<l n="15">Divino nutu Presul descendit ad illam,</l>
				<l>Prebet ei palmam. Sunt hec presagia quedam:</l>
				<l>Quam sibi iam Christus intus sponsaverat, ipsam</l>
				<l>Quodam prevenit speciali Presul honore.</l>
				<l>Utque suus doctor precepit, nocte secuta,</l>
				<l n="20">Clara suos egressa lares ad limina sacre</l>
				<l>Virginis accelerat: ipsam cum lumine grandi</l>
				<l>Excipiunt Fratres, leti de divite preda</l>
				<l>Rapta de retibus mundi; statimque recisis</l>
				<l>Crinibus ornatus varios ponpasque reliquid,</l>
				<l n="25">Mundo commigrat, feces Babilonis et omnes</l>
				<l>Respuit illecebras, sordique renuntiat omni.</l>
				<l>Quod de connubio Christi conceperat ante,</l>
				<l>Parturit exterius; in sacra Virginis aula</l>
				<l>Nato se spondet in firmi fedus amoris,</l>
				<l n="30">Virginei floris donans insignia Christo.</l>
				<l>Felix conubium, felixque professio, castus</l>
				<l>Amplexus, iocundus amor, connexio dulcis,</l>
				<l>Sollicitum studium, fervens dilectio! Grandis</l>
				<l>Est pietas, miranda Dei dignatio, per quam</l>
				<l n="35">Mens devota Deo nubit, fragilis caro Verbo,</l>
				<l>Infima iunguntur summis et vilia caris!</l>
				<pb n="2356"/>
				<l>Ad sanctum Paulum sapiens auriga puellam</l>
				<l>Deduci fecit, donec disponeret ille</l>
				<l>Celestis Sponsus fieri quid postea vellet.</l>
			</lg>
		</div>
		<div>
			<head><lb/>VIII - Qualiter a consanguineis impugnata fuit.</head>
			<lg>
				<l>Innotuit res ista suis, rumore volante;</l>
				<l>Festinant corde lacero revocare puellam:</l>
				<l>Spargunt blanditias, promissa serunt, furiisque</l>
				<l>Virginis exagitant mentem, subvertere querunt;</l>
				<l n="5">Insistunt nec proficiunt, frustraque laborant.</l>
				<l>Illa capud nudans pannis altaris adheret;</l>
				<l>A Christi se servitio discedere nolle</l>
				<l>Clamat et emissum nunquam se frangere votum.</l>
				<l>Roborat intus eam divini fervor amoris,</l>
				<l n="10">Et crescit virtus, bello crescente suorum,</l>
				<l>Quo magis insistunt, sistens et cedere nollens.</l>
				<l>Sic invicta suos Clare constantia vicit.</l>
				<l>Lucida Lucie placet huc exempla venire.</l>
				<l>Fertur Pascasio sic insultasse tyranno:</l>
				<l n="15">'Vim nullam sentit animus, nulloque timore</l>
				<l>Deprimitur; solum cogit violentia corpus'.</l>
			</lg>
		</div>
		<div>
			<head><lb/>IX - Q[u]aliter ad ecclesiam sancti Damiani pervenit.</head>
			<lg>
				<l>Francisci iussum post hec pia virgo secuta,</l>
				<l>Ad sacram sancti Damiani transiit aulam.</l>
				<l>Ista <hi rend="italic">caverna</hi> fuit, in qua benedicta <hi rend="italic">columba</hi></l>
				<l>Nidum virginee sobolis construxit, et in qua</l>
				<l n="5">Mundo se celat sponsi celestis amore.</l>
				<l>Hic macerans corpus, depresso fomite carnis,</l>
				<l>Se docet et socias vitiorum monstra domare;</l>
				<l>Hic fragilis sexus, mulierum cetus inermis</l>
				<pb n="2357"/>
				<l>In se dum pungnant, dum se se carne flagellant,</l>
				<l n="10">Spirituum turmas vincunt Herebique tyrannum.</l>
				<l>Vixit in hac annis hec quadraginta duobus,</l>
				<l>Et multas in ea dominas pluresque puellas</l>
				<l>Instituit servire Deo sub paupere veste.</l>
				<l>Lilia virtutum candent hic florida morum;</l>
				<l n="15">Hic oculo mentis celestia pervia fiunt.</l>
				<l>Singula quid referam, cetus quibus ipse beatur?</l>
				<l>Se speculum statuunt vernantis Religionis.</l>
				<l>O nova pugna, novum bellum, congressio mira,</l>
				<l>Mirus conflictus et dignus laude triumphus:</l>
				<l n="20">Inferior sexus, sub carnis mole gravatus,</l>
				<l>Aerias vires superat fraudesque retundit!</l>
			</lg>
		</div>
		<div>
			<head><lb/>X - De fama virtutum eius circumquaque diffusa.</head>
			<lg>
				<l>Summa Dei bonitas, non passa latere <hi rend="italic">lucernam</hi></l>
				<l><hi rend="italic">Sub modio</hi>, voluit, merito crescente puelle,</l>
				<l>Multos ipsius perfundi lumine, multos</l>
				<l>Fulgentis mundo Clare clarescere fama.</l>
				<l n="5">De bonitate sua redolebat fama, propinquas</l>
				<l>Terrarum partes inplebat; et undique currit</l>
				<l>Femineus cetus: mulierum vasa pudica</l>
				<l>Virginis exenplo festinant nubere Christo,</l>
				<l>Carnis ab excessu retra[h]it se nupta marito,</l>
				<l n="10">Sanguine perspicue spetiosa palatia spernunt,</l>
				<l>Religiosa loca condunt, se seque recludunt.</l>
				<l>Artaque vita placet ob summe premia vite.</l>
				<l>Sicque Dei nutu fragrans sua fama remotis</l>
				<l>Partibus illuxit, aspersit regna, sueque</l>
				<l n="15">Splendentis vite radios legavit in orbem.</l>
				<l>Clara, reclusa brevi cella, sub tegmine vili,</l>
				<l>Magnatum thalamos penetrat, penetralia regum</l>
				<l><hi rend="italic">Nardus</hi> odora suo grato perfundit <hi rend="italic">odore</hi>.</l>
				<pb n="2358"/>
				<l>Regalis generis dominas hec sacra ducissa</l>
				<l n="20">Inlecebras carnis petulantis spernere monstrat,</l>
				<l>Mundi delicias, morituros nolle maritos,</l>
				<l>Exenploque sui celesti nubere Sponso.</l>
				<l>Surgitur ad studia virtutum, preduce Clara;</l>
				<l>Ecclesie gremium numerosis floret alumpnis</l>
				<l n="25">Tot ramus folia, tot vernans virgula flores</l>
				<l>Protulit, et natos Mater sine semine carnis,</l>
				<l>Quod bene conveniunt sibi mistica verba prophete:</l>
				<l>In fetu <hi rend="italic">sterilis</hi> nupta generosior estat.</l>
				<l>Dum sitit hec animas, dum delectatur in illis</l>
				<l n="30">Stipari malis, fulciri floribus orat,</l>
				<l>Illam subiciens causam: <hi rend="italic">quia languet amore</hi>.</l>
			</lg>
		</div>
		<div>
			<head><lb/>XI - De sancta eius humilitate.</head>
			<lg>
				<l>Ordinis ista sui primus lapis et studiosa</l>
				<l>Nutrix et custos, cupiens formare puellas</l>
				<l>Virtutum studiis, humilis, quasi provida mater,</l>
				<l>Virtutis gemmam prefert in dogmate morum:</l>
				<l n="5">Hanc colit, hanc optat proprias vestire Sorores.</l>
				<l>Ex qua virtute, velud ex radice beata,</l>
				<l>Mentis in affectu plantaria sancta virescunt.</l>
				<l>Virtutes alias hec condit, easque colorat,</l>
				<l>Et donis mentes aptat redditque capaces.</l>
				<l n="10">Hec memor humani lapsus, quasi mentis ysopus</l>
				<l>Mundificat sensus anime, pellitque tumorem</l>
				<l>Hec, veluti Sponsi summi specialis amica,</l>
				<l>Virginis in mente residens actuque refulgens,</l>
				<l>Suggerit ut, quamvis existat in Ordine prima,</l>
				<l n="15">Spernat primatum renuatque <hi rend="italic">magistra vocari</hi>.</l>
				<l>Suscipit invita, Francisco precipiente,</l>
				<l>Offitii pondus, curam regimenque Sororum;</l>
				<l>Nil tamen offitio gessit grave, nilque superbum</l>
				<pb n="2359"/>
				<l>Intulit; immo suis servit prelata, suoque</l>
				<l n="20">Virgo ministerio minor est et forma minorum.</l>
				<l>Exemplum retinens Domini summique magistri,</l>
				<l>Non sibi serviri querit, servire parata.</l>
				<l>Moribus ipsius velud in speculo speculatur</l>
				<l>Queque puella sue se non preferre sorori,</l>
				<l n="25">Set magis ut studeat maior servire minori,</l>
				<l>Maioremque minor animo veneretur, honoret.</l>
				<l>Hoc in matre legunt, repetunt exempla magistre.</l>
				<l>Offitiosa nimis, mater plerumque sororum</l>
				<l>Fundit aquas manibus, sotiisque sedentibus astat;</l>
				<l n="30">Sordida nec fugiens, nec fetida virgo perhorrens,</l>
				<l>Abluit egrotis tergitque sedilia feda,</l>
				<l>Et pedibus famularum lotis obscula prebet.</l>
				<l>Nec reticere volo quoddam memorabile factum.</l>
				<l>Cum semel hec famule pedibus sua flecteret ora,</l>
				<l n="35">Obstupuit famula, non passa, pedemque retraxit;</l>
				<l>Et pede subtracto dominam percussit in &lt;h&gt;ore.</l>
				<l>Iocunda facie tulit hoc, blandeque resumit</l>
				<l>Virgo pedem famule, plante mox obs[c]ula figens.</l>
			</lg>
		</div>
		<div>
			<head><lb/>XII - De sancta et vera paupertate.</head>
			<lg>
				<l>Pauperibus demo[n]strat iter paupercula mater.</l>
				<l>Quem prius in mente contempserat, ere paterno</l>
				<l>Disperso miserisque dato, iam corpore mundum</l>
				<l>Deserit et, voti compos, cum paupere Christo</l>
				<l n="5">Pauperiem sequitur, cum Christi paupere Matre</l>
				<l>Mendicare cupit. Post Christum currere gaudet,</l>
				<l>Mundo de corde pulso foris, exonerata</l>
				<l>Rebus terrenis; et paupertatis in arto</l>
				<l>Dilatat mentem, desiderioque beate</l>
				<l n="10">Vite conculcat presentis gaudia mundi.</l>
				<l>Nil preter Christum iam querit, nil nisi Christum</l>
				<l>Sperat, nilque suas sotias permittit habere.</l>
				<l>Paupertas sibi sola placet, pro cuius amore</l>
				<l>Dulcia desipiunt, pretiosaque vilia fiunt.</l>
				<pb n="2360"/>
				<l n="15">Hic sibi nidificat, hic thesauriçat, et ipsa</l>
				<l>Fit sibi munimen, defensio, mentis asylum</l>
				<l>Adversus carnem, mundum, magnumque tyrannum.</l>
				<l>Cum nichilo pugnat, cum paupertate triumphat.</l>
				<l>Res nova! Virgo petit, ob paupertatis honorem,</l>
				<l n="20">Quod novus Ordo suus in paupertate creatus</l>
				<l>Sedis apostolice munimine perpetuetur.</l>
				<l>Sit licet insolitum quod pauper Clara requirit,</l>
				<l>Id tamen inpletur, paupertatisque beate</l>
				<l>Littera papalis titulum confirmat eisdem.</l>
				<l n="25">Post, licet ob sevas corrupti temporis iras</l>
				<l>Terrea pauca sibi vellet concedere Papa,</l>
				<l>Ipsam promittens a voti solvere lege,</l>
				<l>Restitit, et Pape fertur sic esse locuta:</l>
				<l>'A Christi penitus absolvi nolo sequela'.</l>
				<l n="30">Alta sapit mulier, audens obstare magistro,</l>
				<l>Pontifici summo, <hi rend="italic">solvendi</hi> sive <hi rend="italic">ligandi</hi></l>
				<l>Suppremum cui posse dedit divina potestas!</l>
				<l>Forte quod inbiberat illius pocula, cuius</l>
				<l>Nec falli doctrina potest nec fallere novit,</l>
				<l n="35">Et quod agebat eam divinus Spiritus intus.</l>
				<l>Est <hi rend="italic">ibi libertas, ubi</hi> spirat; quos agit, illi</l>
				<l>Non sunt sub lege: legi preiudicat omni.</l>
				<l>Cum sibi questores victus quesita reportant,</l>
				<l>De modicis gaudet, de multis mesta videtur;</l>
				<l n="40">Integer allatus panis sibi displicet, et plus</l>
				<l>Particule seu frustra placent et fragmina panis.</l>
				<l>Et quia despiciens magnum multumque perorrens,</l>
				<l>Proficit ex modico cumulareque gaudet in ipso;</l>
				<l><hi rend="italic">Virtutum Dominus</hi>, dulcis, pius adque benignus,</l>
				<l n="45">Multiplicare volens modicum, quo virgo meretur,</l>
				<l>Et Clare meritum claris extollere signis,</l>
				<l>Incipit a modicis in laudem virginis huius,</l>
				<l>Conventum satians uno de pane Sororum.</l>
				<l>Clarius ut pateat, subscripta relatio pandit.</l>
				<pb n="2361"/>
			</lg>
		</div>
		<div>
			<head><lb/>XIII - Miraculum de multiplicatione panis.</head>
			<lg>
				<l>Unum namque sacer panem conventus habebat,</l>
				<l>Urgebatque fames, commedendi venerat hora.</l>
				<l>Affertur panis; dispensatrixque vocata</l>
				<l>Dimidiat. Fertur pars extra Fratribus una,</l>
				<l n="5">Pro sotiis reliqua retinetur, matre iubente.</l>
				<l>Dimidium panis in quinquagi[n]ta recidi</l>
				<l>Partes, apponique iubet; dixitque ministra:</l>
				<l>'Exigit antiqua miracula sectio talis'.</l>
				<l>Adiecit mater: 'Fac, filia, perfice iussa'.</l>
				<l n="10">Tunc properat, mandata volens inplere iubentis.</l>
				<l>Ad Christum currit mater, suspirat et orat.</l>
				<l>Tunc illud modicum sic Christi munere crescit,</l>
				<l>Quod satiantur eo mox quinquaginta Sorores.</l>
				<l>Exiguas voluit pietas augere superna</l>
				<l n="15">Particulas, cuius replet omnipotentia totum.</l>
				<l>O summe bonitatis apex, o copia nunquam</l>
				<l>Deficiens, Deus, ipse tuis non deficis; immo</l>
				<l>Affluis ex alto dives, prelargus, habundans,</l>
				<l>Dona pluis, bona multiplicas et munera spargis!</l>
			</lg>
		</div>
		<div>
			<head><lb/>XIV - Aliud miraculum de oleo sibi celitus dato.</head>
			<lg>
				<l>Una quippe die penitus defecerat illis</l>
				<l>Christi pauperibus oleum. Tunc illa benigna</l>
				<l>Mater, compatiens sotiis, vas accipit unum,</l>
				<l>Abluit hoc propriis manibus, ponitque seorsum,</l>
				<l n="5">Unde minister erat sumpturus; et ipse vocatur,</l>
				<l>Querere quod properet oleum. Set, eo properante,</l>
				<l>Prevenit obsequium fratris Deus, et replet illud.</l>
				<l>Optinet hoc matris supplex oratio. Frater</l>
				<l>Accelerans plenumque videns, submurmurat, atque</l>
				<l n="10">Se fore delusum dixit, frustraque vocatum.</l>
				<l>Miraris, lector, quasi sit mirabile; set sic</l>
				<l>Mireris, quod hoc esse magis laudabile credas,</l>
				<l>Totum credibile dicas, venerabile totum;</l>
				<pb n="2362"/>
				<l>Nam <hi rend="italic">Deus in sanctis mirabilis</hi> hoc operatur:</l>
				<l n="15">Magna facit Dominus, ubi servus magna meretur.</l>
				<l>In merito servum, Dominum veneremur in actu.</l>
				<l>Nolo mireris oleo vas esse repletum;</l>
				<l>Set si miraris, potius mirare quod is qui</l>
				<l>Hoc oleum fudit, oleo non deficiente</l>
				<l n="20">Perfudit mentem Clare, quam rore beato</l>
				<l>Conpluit, et nomen subito diffudit in orbem.</l>
				<l>In viridem laurum saliuncam crescere fecit,</l>
				<l>In grandem cedrum voluit transire miricam.</l>
				<l>Quis non miretur? Humilis muliercula, testa</l>
				<l n="25">Fictilis adque cinis tenuis, sic ilico crevit,</l>
				<l>Quod <hi rend="italic">domus</hi> aut patria non continet huius <hi rend="italic">odorem</hi></l>
				<l><hi rend="italic">Unguenti</hi>, sed totus eo perfunditur orbis.</l>
			</lg>
		</div>
		<div>
			<head><lb/>XV - De mortificatione carnis.</head>
			<lg>
				<l>Non servat sibi Clara modum, nec mollia querens</l>
				<l>Comuni vult lege frui. Nimis aspera temptat.</l>
				<l>Horrida sunt actu, que sunt miranda relatu.</l>
				<l>Non facit ad votum, nimium leve forte putabat</l>
				<l n="5">Clara togam portare rudi de vellere testam,</l>
				<l>Seu de mantello vili; sibi stringere pectus</l>
				<l>Sub corio porci languet, nimis yspida cuius</l>
				<l>Connubit carni fragili tonsura pilorum.</l>
				<l>Hanc quoque dilacerat de villis vestis equinis</l>
				<l n="10">Nodis conserta, rigido sibi fune reducta.</l>
				<l>Conqueritur miseranda caro peccasse parentes,</l>
				<l>Quorum posteritas vitiate traduce carnis</l>
				<l>Lubrica fit, concreta malis, obnoxia culpis,</l>
				<l>Nolens addicta penis et dedita morti.</l>
				<l n="15">Nuda sibi fit lectus humus, quandoque recisa</l>
				<l>Lectus erant sarmenta sibi, sub vertice lingnum</l>
				<pb n="2363"/>
				<l>E[s]t sibi pulvinar. Storio quandoque iacebat,</l>
				<l>Substernens capiti modicum palee, quasi plumam.</l>
				<l>At quia tam dura vix ultra ferre valebat</l>
				<l n="20">Attritum corpus, Franciscus mitius egit,</l>
				<l>Mandans ut pleno paleis fiscone quiescat.</l>
				<l>Non servat metam seu ritum ieiuniorum,</l>
				<l>Quem tenet ordo sacer devote religionis.</l>
				<l>Huic cibus est panis, aqua potus quolibet anno</l>
				<l n="25">In quadragenis binis, quibus ipsa secundo</l>
				<l>Et quarto sextoque die cessabat ab esu,</l>
				<l>Vinum percipiens Domini quandoque diebus.</l>
				<l>Set quia nimirum post tempora longa sub ista</l>
				<l>Vita, seu morte potius, marcescere cepit,</l>
				<l n="30">Vir sanctus Presulque loci iussere, quod huius</l>
				<l>Regula ieiunii triduani pernitiosa</l>
				<l>Exulet, et quod nulla dies pertranseat, in qua</l>
				<l>Non modico panis corpus regat attenuatum.</l>
				<l>Virginis hinc artem videas, qua pondera carnis</l>
				<l n="35">Exuit et cogit spirantia monstra silere.</l>
				<l>Cum caro nostra modum senper transire laboret,</l>
				<l>Non sibi iam servare modum lex equa requirit;</l>
				<l>Namque dolum pulsare dolo, propellere vim vi</l>
				<l>Et fraudi cum fraude viam concludere, lex est.</l>
				<l n="40">Non grave ieiunium, non observantia talis</l>
				<l>Efficit hanc mestam; vultus pretendit amenos,</l>
				<l>Iocundos, ylares senper; carnisque flagella</l>
				<l>Cordis amor levigat. Fervet dulcedine Sponsi.</l>
				<l>Dum recolit, dolet et plorat ludibria Christi,</l>
				<l n="45">Sputa, flagella, minas, colaphos, cruciamina seva,</l>
				<l>Celorum Dominum pro servis in cruce tensum,</l>
				<l>Confixum clavis, lacrimosa morte peremptum;</l>
				<l>Dumque gemit sanctos pro Christi nomine passos,</l>
				<l>Verbera carnificum, suspendia, vincla, flagella,</l>
				<l n="50">Ardentes laminas, gladios, incendia, mortes,</l>
				<l>Multos pro Christo cesos, pro cuius amore</l>
				<l>Non lapides Stephanus metuit, Laurentius ignes</l>
				<l>Derisit, vincens Vince[n]tius aspera vicit:</l>
				<pb n="2364"/>
				<l>Dum recolit seva teneris illata puellis,</l>
				<l n="55">In quibus Agnetis constans infantia frangi</l>
				<l>Non potuit, non omnino Lucia movetur;</l>
				<l>Leniter exequitur [gravia?], ieiunia carnis</l>
				<l>Sponte subit, cunctosque suos pia gesta labores</l>
				<l>Dulcorant, exempla levant, comitiva remulcet,</l>
				<l n="60">Plurima confortant suffragia, premia firmant.</l>
			</lg>
		</div>
		<div>
			<head><lb/>XVI - Digressio quedam de pugna spirituali.</head>
			<lg>
				<l>Non tibi displiceat, lector, digressio talis.</l>
				<l>Tres i[n]stant hostes homini: demon, caro, mundus.</l>
				<l>Spiritus aggreditur, blanditur gloria mundi,</l>
				<l>Continuatque suos motus petulantia carnis.</l>
				<l n="5">Demon ut superet hominem, cito subruat ipsum,</l>
				<l>Carni se copulat, in ea sua commovet arma;</l>
				<l>Ut caro pars hominis veluti vicinior hostis</l>
				<l>Surgat in oppositum, subvertere nobiliorem</l>
				<l>Partem contendat; ut homo sic dimi[di]atus</l>
				<l n="10">In se bella videns, pugnans in corpore mortis,</l>
				<l>Pugne subcu[m]bat, vincatque domesticus hostis.</l>
				<l>Interior desudat homo sic vincere carnem,</l>
				<l>Quod vincens castiget eam; contendit in ipsa,</l>
				<l>Fomite compresso cecaque libidine pulsa,</l>
				<l n="15">Quod caro se subdat, dominetur spiritus; et sic</l>
				<l>Bello transacto, votiva pace secuta,</l>
				<l>Fortius in mundum surgat, mundique tyrannum</l>
				<l>Prosternat citius, quasi liber et exoneratus.</l>
				<l>Si carnis vis pace frui, sub lege modesti</l>
				<l n="20">Constituas illam, sibi tolle superflua; nunquam</l>
				<l>Indulgere velis, ne forte recalcitret: illi</l>
				<l>Parcendo, ledis; parcis ledendo. Quid ergo?</l>
				<l>Seviat in ipsam, non parcat spiritus; illa</l>
				<l>Non compressa furit, servit collisa. Voluptas</l>
				<l n="25">Est inimica sibi, dampnosa licentia. Queris</l>
				<l>Ut salves? cedas; si diligis, esto molestus.</l>
				<l>Siste vagam, lentam stimula, religaque furentem.</l>
				<pb n="2365"/>
				<l>Sanat corporeas pestes afflictio carnis:</l>
				<l>Sepe malum fit cura mali, morboque medetur</l>
				<l n="30">Sectio, demulcet et viscera potus amarus.</l>
				<l>Motibus extinctis vel rectius extenuatis</l>
				<l>Infecte carnis, repetat mens interiora,</l>
				<l>Se circumspiciat, sibi curas subtrahat omnes,</l>
				<l>Intima perlustret; et si quid in exteriorum</l>
				<l n="35">Discursu movit aut, i[n]stigante maligno,</l>
				<l>Promovit turpe, deducat id ante tribunal</l>
				<l>Cordis, discutiat, accuset, dampnet et illud</l>
				<l>Abstergat gemitu, lacrimis, suspiret et oret.</l>
				<l>Nam lacrime, gemitus, fervens oratio, cordis</l>
				<l n="40">Interiora lavant, fantasmata cuncta repellunt,</l>
				<l>Nubila depellunt mentis faciemque serenant.</l>
				<l>Hinc ad mortiferas pestes et turpia monstra</l>
				<l>Stans vigil et docta pugnandi celitus artem,</l>
				<l>Clara suum tenplum disponit: in interiori</l>
				<l n="45">Mensa thus adolet, dum contemplatur et orat.</l>
				<l>Cordis ibi primos motus tenuesque favillas</l>
				<l>Suffocat, extinguit lacrimarum flumine. Mentem</l>
				<l>Purificans, eius oculos defigit in illud</l>
				<l>Suppremum summumque bonum, speculatio cuius</l>
				<l n="50">Mentem suspendit, alienat et innovat; ut sic,</l>
				<l>Sensibus obtusis, celestia mentis acumen</l>
				<l>In Verbo videat, in quo sibi conscia mens fit,</l>
				<l>Se videt adque suas maculas circumspicit omnes.</l>
				<l>Cernit in hoc speculo quod sit sine sorde creata,</l>
				<l n="55">Quodque sit ipsa sui genitrix actrixque reatus;</l>
				<l>A se sit vitium, de se sit prava voluntas,</l>
				<l>Et meritum non salvet eam, sed gratia velle</l>
				<l>Preveniens hominis, consumans adque coronans;</l>
				<l>A se defectus, et <hi rend="italic">sufficientia</hi> soli</l>
				<l n="60">Sit referenda <hi rend="italic">Deo</hi>. Dum mens considerat ista,</l>
				<l>Non tumet ex merito, non ex virtute superbit.</l>
				<l>Hiis ita dispositis, prorumpit in exteriora.</l>
				<pb n="2366"/>
				<l>"Non missura cutem, nisi plena cruoris, yrudo"</l>
				<l>Indignata furit, animalia feda trucidat,</l>
				<l n="65">Illecebrosa cremat, terit incentiva molesta;</l>
				<l>Sic dum se macerat, dum carnis sordida mactat,</l>
				<l>In sua salvificum convertens membra flagellum,</l>
				<l>Insita nature cedunt, infusa triumphant.</l>
				<l>Dic michi, te queso, facit hoc industria Clare?</l>
				<l n="70">Ut reor, hoc potius operatur Spiritus ille,</l>
				<l>Est cuius virtus inmensa, potentia summa,</l>
				<l>Dura liquefaciens, cum vult, et mollia durans.</l>
			</lg>
		</div>
		<div>
			<head><lb/>XVII - De exercitio sacre orationis.</head>
			<lg>
				<l>Eternis afflata bonis, abducta caducis,</l>
				<l>Laudibus invigilat, ymnos agit, artius orat.</l>
				<l>De gremio mentis excusso pulvere sordis,</l>
				<l>Obtutus anime <hi rend="italic">lucem</hi> defigit in illam,</l>
				<l n="5">Que lucere facit <hi rend="italic">homines</hi>, qua cuncta creata</l>
				<l>Subsistunt, <hi rend="italic">vivunt</hi>, pariterque <hi rend="italic">moventur in ipsa</hi>.</l>
				<l>Profluit in lacrimas orando, suasque Sorores</l>
				<l>Incitat ad fletum: movet has lacrimatio matris.</l>
				<l>Assiduat sua vota Deo, noctemque diei</l>
				<l n="10">Applicat, et longis post completoria noctis</l>
				<l>Tractibus, attente, sotiis orantibus, orat.</l>
				<l>Set cum iam fessas oratio longa Sorores</l>
				<l>Afficit, et propria vadunt dare membra sopori,</l>
				<l>Insistit Sponsumque suum magis anxia querit,</l>
				<l n="15">Affectu pulsat, lacrimis compellit, et eius</l>
				<l>Predulces gustus furtim sibi sepe requirit.</l>
				<l>Procidit in faciem, lacrimarum flumine terram</l>
				<l>Infundit, mulcet labiis, ut sic videatur</l>
				<l>Devotis manibus iam iam sibi stringere Christum.</l>
				<l n="20">Dic, queso, devota Deo dulcissima sponsa,</l>
				<l>Quid dempse lacrime cupiant sitiantve, quid orent.</l>
				<pb n="2367"/>
				<l>Nunquid naufragium metuis? aut forte remordet</l>
				<l>Te nota delicti, que Sponsi digna mereris</l>
				<l>Deliciis eiusque bonis potioribus uti?</l>
				<l n="25">Aut te forte movent Pauli sacra verba beati,</l>
				<l>Qui pia post studia virtutum splendida, multos</l>
				<l>Profectus anime: <hi rend="italic">'Michi nil sum conscius'</hi> inquid;</l>
				<l><hi rend="italic">Non</hi> tamen ex <hi rend="italic">hoc</hi> se reputat fore <hi rend="italic">iustificatum</hi>?</l>
				<l>Vel non quod lacrimis delere piacula, set quod</l>
				<l n="30">Irriguo tali gaudes potiora mereri?</l>
				<l>An est quod sotiis lacrimas fundendo mereris?</l>
				<l>Nescio quid. Secreta tua tibi, Clara, relinquo.</l>
				<l>Non tamen ignoro, memini, plerumque relegi</l>
				<l>Insignes meritis lacrimas effundere, non quod</l>
				<l n="35">Supplicium metuant, magis est quod premia tardant</l>
				<l>Prevenit in nocte socias, per signa silenter</l>
				<l>Excitat ad laudes; surgitque cubantibus ipsis,</l>
				<l>Accenditque speras, signum sepissime pulsat.</l>
				<l>Non ibi desidie locus, tepor exulat omnis;</l>
				<l n="40">Nec sunt discipule segnes, stimulante magistra.</l>
			</lg>
		</div>
		<div>
			<head><lb/>XVIII - Quod diabulus apparuit oranti.</head>
			<lg>
				<l>Invidet antiquus hostis profectibus huius.</l>
				<l>In specie nigri pueri se visibus affert:</l>
				<l>Non plorare monet, querens subvertere; subdit</l>
				<l>Quod privabit eam lacrimarum fusio visu.</l>
				<l n="5">Respondens virgo, sic protulit insidianti:</l>
				<l>'Nunquam cecus erit, Dominum quicumque videbit'.</l>
				<l>Confusus cessit; sed eadem nocte reversus</l>
				<l>Post matutinum, repetit temptator eandem</l>
				<l>A lacrimis cessare monens, ne reuma solutum</l>
				<l n="10">Naribus emungat, nasique minatur eidem</l>
				<l>Torturam. Fit ad hoc celeris responsio Clare:</l>
				<l>'Nulla Dei servo poterit tortura nocere'.</l>
				<pb n="2368"/>
				<l>Sic exclusus abit demon, non insulit ultra</l>
				<l>Victus, quem gemino propellit virgo triumpho.</l>
			</lg>
		</div>
		<div>
			<head><lb/>XIX - Qualiter ab oratione inflamata redibat.</head>
			<lg>
				<l>Dulcia que gustat orans de fonte perhenni,</l>
				<l>Et quos igniculos sibi de fornace beata,</l>
				<l>Seu que de Sponsi thalamo pigmenta reportat,</l>
				<l>Derivat sotiis; has mulcet nectare verbi,</l>
				<l n="5">Inflammata suas gaudet flammare Sorores</l>
				<l>Ignibus eloquii: mirantur virginis huius</l>
				<l>Preclaros vultus, ignitaque verba loquentis.</l>
				<l>Clarior est facies ubi de fornace recedit</l>
				<l>Ferventis studii, radiis vibrata supernis.</l>
				<l n="10">Inspice quid iustis oratio pura meretur,</l>
				<l>Sive quid oranti meditatio sancta rependit.</l>
				<l>Ut <hi rend="italic">Moysi</hi> quondam, conscenso <hi rend="italic">monte</hi>, benigni</l>
				<l>Respectu Domini <hi rend="italic">facies</hi> radiosa coruscat;</l>
				<l>Sic huic pro modulo dulcis collatio Sponsi,</l>
				<l n="15">Dum contenplatur celestia mentis in arce,</l>
				<l>Preditat sensus anime faciemque decorat.</l>
			</lg>
		</div>
		<div>
			<head><lb/>XX - Quod virtute orationis sue fugavit Sarracenos.</head>
			<lg>
				<l>Quot mala sustinuit vallis miseranda Spoleti!</l>
				<l>Quot lacrimosa sibi Frederici Cesaris ira</l>
				<l>Intulit, et quot seva tulit discrimina! Belli</l>
				<l>Conflictus, rerum permaxima dampna, locorum</l>
				<l n="5">Strages et cedes hominum sonuere per orbem.</l>
				<l>Hostilis rabies invasit clade sub illa</l>
				<l>Asisii fines, exercitus inper[i]alis</l>
				<l>Obsidione gravi cives inclusit; et illis</l>
				<l>Instabant acies equitum, numerosa cohorsque</l>
				<l n="10">Sarracenorum, sevis precincta sagittis.</l>
				<pb n="2369"/>
				<l>Dum terret cives portis iam proximus hostis,</l>
				<l>Ausa nephas omne gens impia, gens scelerata,</l>
				<l>Infida progenies, Crucis emula, christicolarum</l>
				<l>Querens pernitiem, quorum sitit ipsa cruorem;</l>
				<l n="15">Ecclesie sancti Damiani claustra furentes</l>
				<l>Transiliunt, saltuque suo furor ille nephandus</l>
				<l>Exterret Christi famulas, nimioque fragore</l>
				<l>Examinat, dementat eas: aspectus eorum</l>
				<l>Afficit has, veluti stigialia monstra viderent.</l>
				<l n="20">Incinerat facies subitus pavor, attenuatur</l>
				<l>Spiritus atque tremor muliebres concutit artus.</l>
				<l>Dum velud arma sua lacrimas gemitusque reposcunt,</l>
				<l>Sic pavide, sic exanimes et sic tremebunde,</l>
				<l>Ad matrem referunt gemitus fletusque Sorores.</l>
				<l n="25">Conpatitur mater, et quamvis corpore languens,</l>
				<l>Intrepido corde se mandat ad &lt;h&gt;ostia ferri,</l>
				<l>Hostibus obicitur, argenti vase reclusum</l>
				<l>Sancti sanctorum corpus precedere iussit.</l>
				<l>Sola Dei querit suffragia virgo, sibi se</l>
				<l n="30">Totam prosternit, orat, lacrimatur et inquit:</l>
				<l>'An placet has famulas, tibi quas in amore nutrivi,</l>
				<l>Ecce paganorum manibus sic tradere, Christe?</l>
				<l>Custodi, Domine; tua, supplico, gratia salvet,</l>
				<l>Quas hoc articulo nequeo salvare puellas'.</l>
				<l n="35">Mox veluti pueri sonuit vox auribus eius:</l>
				<l>'Vos ego salvabo semper'. Festina subinfert:</l>
				<l>'Clemens Domine, precor, istam protege terram,</l>
				<l>Que multum devota tuo nos pascit amore'.</l>
				<l>'Hec patietur' ait 'quamplura gravamina terra;</l>
				<l n="40">Set defendet eam mea virtus'. Tunc lacrimosam</l>
				<l>Attollit virgo faciem flentesque Sorores</l>
				<l>Alloquitur, confortat eas, spondetque salutem.</l>
				<l>Congeries mox illa canum, conversa retrorsum,</l>
				<l>Deturbata fugit, dum cogit oratio Clare.</l>
				<l n="45">Sic orans hostes exclusit virgo reclusa.</l>
				<l>Tunc quibus insonuit ea vox, interminat ipsa</l>
				<l>Quod sileant, nulli pandant, dum vixerit, illud.</l>
				<pb n="2370"/>
			</lg>
		</div>
		<div>
			<head><lb/>XXI - Miraculum de liberatione civitatis ab obsidione.</head>
			<lg>
				<l>Civis Aversanus, Vitalis nomine, vite</l>
				<l>Prodigus et fame cupidus, tunc inperialis</l>
				<l>Militie primus, fines animosus in armis</l>
				<l>Occupat Asisii, terre canpestria nudat</l>
				<l n="5">Arboribus, cunctaque simul circumsita vastat;</l>
				<l>Affirmat comminans quod non omnino recedet,</l>
				<l>Donec subiciat terram parereque cogat</l>
				<l>Cesaris inperio. Iam sic artaverat illos,</l>
				<l>Quod superesse sibi vicina pericula credunt.</l>
				<l n="10">Hoc ubi comperiit virgo, permota dolore</l>
				<l>Ingemuit, sotiasque vocans sic inquit eisdem:</l>
				<l>'Nos hec terra vovet, nobis bona multa ministrat;</l>
				<l>Esset inhumanum, si non in tempore pravo</l>
				<l>Succurramus ei. Si sit pugnare benignum</l>
				<l n="15">Pro patria, gladioque solum natale tueri,</l>
				<l>Cum precibus pugnare magis censetur honestum'.</l>
				<l>Precipit afferri cineres, nudare Sorores</l>
				<l>Quamque suum caput; ipsa suo cu[n]ctisque Sororum</l>
				<l>Inponit cineres. Post hec sibi: 'Pergite' dixit</l>
				<l n="20">'Ad Dominum nostrum; pulsate pium, precibusque</l>
				<l>Inplorate piis populi terreque salutem'.</l>
				<l>Ad consueta, precum concurrunt arma. Quid inde?</l>
				<l>Permotus precibus Dominus lacrimisque coactus,</l>
				<l>Disgregat hostiles acies, civesque quieti</l>
				<l n="25">Restituit. Post hostis eos vexare quievit.</l>
				<l>Tempore post modico lapso capitaneus ille</l>
				<l>In sua fata ruit, belli discrimine cesus.</l>
			</lg>
		</div>
		<div>
			<head><lb/>XXII - De virtute orationis contra demones.</head>
			<lg>
				<l>Non mirum si, magna potens, sit strenua virgo</l>
				<l>In minimis, aut si lacrimis armata revincat</l>
				<l>Terrenas acies, ausus orando refrenet</l>
				<l>Humanos; cuius oratio sancta repellit</l>
				<l n="5">Aerios hostes, quos non clementia flectit,</l>
				<pb n="2371"/>
				<l>Non timor extundit, non ulla pudentia frenat.</l>
				<l>Istud ab experto testatur femina quedam,</l>
				<l>Que veneranda loca dominarum leta requirens</l>
				<l>Ut grates devota Deo Clareque referret,</l>
				<l n="10">Asseruit quinque se dudum demoniorum</l>
				<l>Vexatam furiis, et ab horum peste beatis</l>
				<l>Ereptam Clare meritis; dixitque quod ipsa</l>
				<l>Monstra fatebantur precibus se virginis uri,</l>
				<l>Et de possesso per eam se vase fugari.</l>
			</lg>
		</div>
		<div>
			<head><lb/>XXIII - Quod papa Gregorius instanter petebat eius orationes.</head>
			<lg>
				<l>Pontificum summus orat, Gregorius, huius</l>
				<l>Clare fulciri meritis precibusque foveri.</l>
				<l>Novit adire preces huius fastigia celi,</l>
				<l>Et terris humilem superum virtute beari;</l>
				<l n="5">Scit quod virginitas paradisi replet amena,</l>
				<l>Angelico splendore nitet, velud incola celi</l>
				<l>Condelectatur superis, superum comitivis</l>
				<l>Virgineus candor aspirat inesse beatis.</l>
				<l>Clara, pudicitie cultrix, candore beato</l>
				<l n="10">Delectat superos cives, et gaudia celi</l>
				<l>Celum mente colens morum probitate meretur.</l>
				<l>Hanc ditat meritum duplex, duplexque corona</l>
				<l>Prestolatur eam; quam mortificatio carnis</l>
				<l>Equat martiribus, insignia virginitatis</l>
				<l n="15">Ipsam virgineis dignam dant esse choreis.</l>
			</lg>
		</div>
		<div>
			<head><lb/>XXIV - De mira devotione erga Sacramentum altaris.</head>
			<lg>
				<l>Ex operis fructu se mens exponit, et eius</l>
				<l>Res foris exemplat votum. Sic virginis huius</l>
				<l>Quod fuerit mentis studium, devotio queve</l>
				<l>Ad Christi mensam, qua conficiente ministro</l>
				<l n="5">Pignoris eterni libamina sancta geruntur,</l>
				<l>Pandit opus manuum, digitorum publicat actus.</l>
				<pb n="2372"/>
				<l>Cum nimis egrotans in lecto [Clara] iaceret,</l>
				<l>Erigitur pannis submissis fulta, sedensque</l>
				<l>Filabat pannos, in particulasque recisos</l>
				<l n="10">Et sericis thecis seu purpureisque reclusos,</l>
				<l>Ad decus altaris Sacramentique decorem</l>
				<l>Prompta per ecclesias Christi dispensat amore.</l>
				<l>Denique sumptura corpus Dominique cruorem</l>
				<l>Se calidis lacrimis rorat, Christumque latentem</l>
				<l n="15">' Non minus in spetie panis timet et veneratur,</l>
				<l>Quam veneretur eum celum terramque regentem.</l>
			</lg>
		</div>
		<div>
			<head><lb/>XXV - De quadam miraculosa consolatione quam ei Christus in
			<lb/>infirmitate fecit.</head>
			<lg>
				<l>Celestis mensor homini condigna rependens,</l>
				<l>Virginis exequat studium votumque repensat.</l>
				<l>Ut memor est Christi senper, nec deprimit ipsam</l>
				<l>Languor, set languens in Christi fervet amore;</l>
				<l n="5">Sic et eam Christus condulcat, lenit et egram</l>
				<l>Visitat, adque pio mentem solamine mulcet.</l>
				<l>Accidit ut pueri Christi natalis adesset</l>
				<l>Nox, que mundane proscribit nubila noctis.</l>
				<l>Non habet obscurum, splendet nox ipsa novata</l>
				<l n="10">Lumine perpetui solis nascentis in orbem.</l>
				<l>Hec nox, immo <hi rend="italic">dies</hi>, est in qua, teste propheta,</l>
				<l>Mella <hi rend="italic">fluunt colles</hi> et <hi rend="italic">stillant</hi> dulcia <hi rend="italic">montes</hi>;</l>
				<l>Qua, puero nascente, polus nova dona propinat</l>
				<l>Terris, et mundo nubit substantia celi.</l>
				<l n="15">Etherei cives iubilant hac nocte beata,</l>
				<l>Nuntiat angelicus cetus nova gaudia mundo.</l>
				<l>Ad Matutinum surgunt hac nocte Sorores</l>
				<l>Ut Christo iubilent, infirma matre relicta;</l>
				<l>Que Puerum natum recolens nimiumque dolensque,</l>
				<l n="20">Laudibus ipsius languens non possit inesse</l>
				<pb n="2373"/>
				<l>Christo conqueritur, et cordis supplice voce</l>
				<l>Alloquitur sponsa Sponsum, suspirat et inquit:</l>
				<l>'Ecce vides, Domine, quod sum tibi sola relicta'.</l>
				<l>Nec mora. Concentus mirabilis ille beati</l>
				<l n="25">Francisci sonuit in virginis auribus; audit</l>
				<l>Psallentes Fratres: nec erat locus ille propinquus,</l>
				<l>Qui nisi celesti nutu perlata fuissent</l>
				<l>Organa, seu dono summe virtutis adauctus</l>
				<l>Corporis auditus foret, hec attingere numquam</l>
				<l n="30">Humano more potuisset virginis auris.</l>
				<l>Nec nimis hoc mirum reputo; magis esse benignum</l>
				<l>Credo, quod ad dulce solamen sola videre</l>
				<l>Christi presepe meruit. Post, mane secuto,</l>
				<l>Intulit hoc sotiis: 'Benedictus sit Deus! Ipse</l>
				<l n="35">Me non deseruit solam; sua gratia fecit</l>
				<l>Quod mea percepit auris sollempnia tota,</l>
				<l>Que chorus in sancti Francisci concinit aula'.</l>
			</lg>
		</div>
		<div>
			<head><lb/>XXVI - De ferventissimo crucis amore.</head>
			<lg>
				<l>Pungit amara crucis Christi compassio mentem</l>
				<l>Virginis, ad lacrimas oculos sacra vulnera cogunt.</l>
				<l>Diversos anime motus crux ipsa movebat:</l>
				<l>Elicit hinc lacrimas, solamina parturit inde;</l>
				<l n="5">Passo compatiens lacrimatur virgo; salutem</l>
				<l>In cruce dum recolit, plausus et gaudia surgunt.</l>
				<l>Temperat hoc fletum, quod restauratio mundi</l>
				<l>Ex cruce dependet, quod lacrima dulcis amaros</l>
				<l>Detersit fletus, delevit pena reatum,</l>
				<l n="10">Plaga luem lavit, livorem vulnus abegit.</l>
				<l>Hinc sibi dulcescunt lacrime, compassio mentem</l>
				<l>Dulcorat, fit crux lenis, fit passio grata.</l>
				<l>Quem sibi fortis amor devinxerat atque profundo</l>
				<l>Cordis inherebat, animo non excidit, inmo</l>
				<l n="15">Hunc quasi precipuum thesa[u]rum mentis in arca</l>
				<l>Servat, persepe memorans, repetensque frequenter.</l>
				<pb n="2374"/>
				<l>A[d]monet hinc dominas Christum deflere, suique</l>
				<l>Exemplo docet hoc. Cum sepius ista moneret,</l>
				<l>Anticipat dicti lacrimarum copia finem;</l>
				<l n="20">Dumque crucis Christi distinguit tenpus et horam,</l>
				<l>In sexta nonaque suam compunctio maior</l>
				<l>Contorquet mentem: clavis stat fixa doloris.</l>
				<l>Cum semel oraret in nonis, spiritus ille</l>
				<l>Nequam percussit maxillam virginis, et sic</l>
				<l n="25">Suffudit livore genam, lumenque cruore.</l>
				<l>Hec crucis Offitium didicit, velud eius amator</l>
				<l>Franciscus docuit, simili quoque more peregit.</l>
				<l>Illa precum verba, que plagas quinque recensent,</l>
				<l>Ruminat. Hec iubilus, hec sunt sibi cantus amenus.</l>
			</lg>
		</div>
		<div>
			<head><lb/>XXVII - Memoriale quoddam Dominice passionis.</head>
			<lg>
				<l>Accidit, et recitare iuvat, quod tempore quodam</l>
				<l>Advenit Cene Domini revolutio sacra;</l>
				<l>Noxque propinquabat, qua proditor ille Magistrum</l>
				<l>Vendere non timuit, presumpsit pacis alumpnum</l>
				<l n="5">Corruptor pacis sub pacis prodere signo,</l>
				<l>Et tenebris dampnare diem, caligine lucem</l>
				<l>Perdere, mortali contractu vendere vitam.</l>
				<l>Iamque pavor mortis instabat et ille cruentus</l>
				<l><hi rend="italic">Sudor agonie</hi>, qua <hi rend="italic">Patrem</hi> Filius orat</l>
				<l n="10">Humanum sapiens <hi rend="italic">calicis</hi> quod transeat [h]austus.</l>
				<l>Secretum celle petiit, se virgo reclusit.</l>
				<l>Orans prosequitur orantem, mestaque mestum;</l>
				<l>Captio crudelis, illusio turpis, amara</l>
				<l>Que tulit ille pius et mansuetissimus agnus,</l>
				<l n="15">Virginis in mentem subeunt, vehementius herent.</l>
				<l>Singula dum recolit, dum mens se cogit ad ista,</l>
				<l>Per totam noctem pia virgo diemque sequentem</l>
				<l>Extra se rapitur, sua lumina cogit in unum.</l>
				<pb n="2375"/>
				<l>Affectus vigilant anime, faciuntque silere</l>
				<l n="20">Corporis offitia; peragit mens otia sancta,</l>
				<l>Dum sic fixa manet, dum sic immobilis extat.</l>
				<l>Sepe redit famula matrem visura, videtque</l>
				<l>Immotam stare; non in diversa feru[n]tur</l>
				<l>Vultus. Cumque dies Veneris transacta fuisset,</l>
				<l n="25">Noxque sequeretur que prevenit illa beata</l>
				<l>Sabbata, devota repetit tunc filia matrem,</l>
				<l>Accendit lumen, memorat per signa statutum</l>
				<l>Id, quo vir sanctus dudum preceperat illi,</l>
				<l>Quod nulla sibi virgo die postponeret esum.</l>
				<l n="30">Evigilat mater, quasi tunc aliunde rediret:</l>
				<l>'Non opus est' inquit 'candela; nonne dies est?'</l>
				<l>Respondet famula domine: 'Nox transiit illa,</l>
				<l>Succedensque dies abiit; nox altera venit'.</l>
				<l>Tunc sibi mater ait: 'Benedictus sit sopor iste,</l>
				<l n="35">Quem nimis optavi; tandem votiva recepi!'</l>
				<l>Ne tamen hinc fastus surgat, vel laude tumescat</l>
				<l>Humana, vetuit mater dixitque puelle:</l>
				<l>'Hoc dum corpus ago, caveas exponere cuiquam'.</l>
				<l>Qui legis hec, oro, perfectio virginis huius,</l>
				<l n="40">Quanta sit inspicias, quam purus spiritus eius,</l>
				<l>Liber et exutus motus et pondera carnis!</l>
				<l>Stat mens confixa Christo, corpusque soporat.</l>
				<l>Nec sopor est carnis: non hunc natura soporem</l>
				<l>Infert, set placidam dat ei mens ipsa quietem.</l>
				<l n="45">Sic conscissus erat paries, sic extenuata</l>
				<l>Carnis grossities, lasciva tota sepulta,</l>
				<l>Motus allisi, sic mortificata voluptas,</l>
				<l>Sic domitus fomes, quod non obstacula gressus</l>
				<l>Impediunt anime, non obsistentia tardat</l>
				<l n="50">Vota, nec affectus reprimit studiisve repugnat.</l>
				<l>Quam placidus sompnus! quam contenplatio grata!</l>
				<l>Quam dulcis gustus et amena refectio mentis!</l>
				<l>Quam felix potus, quo sic fit debria virgo</l>
				<l>Corpore, quod mente sit sobria; sic aliena</l>
				<l n="55">Mundo, quod celo sit cognita, proxima Sponso.</l>
				<pb n="2376"/>
				<l>Corpore <hi rend="italic">dissolvi</hi> cupiebat Apostolus, et sic</l>
				<l><hi rend="italic">Christo</hi> coniungi; plus hic, quod carne retenta</l>
				<l>Fit, licet ad tenpus, hec virgo domestica Christo.</l>
				<l>Cor vigilat, cor summa petit; caro prava quiescit.</l>
				<l n="60">Obsequitur corpus, animi se legibus uti</l>
				<l>Gaudet, obedire satagit, servire laborat.</l>
				<l>Est animus rector; regitur caro, servit, obedit.</l>
				<l>Non ibi conflictus, non lix seu pugna duorum;</l>
				<l>Est unum velle, par votum, parque voluntas.</l>
				<l n="65">Que dudum fuerat effrenis eratque molesta,</l>
				<l>Doctrinata subest, tractabilis adque pudica.</l>
				<l>Imperat hic, facit hec; hic (decidit), illa movetur;</l>
				<l>Sistit eam pro velle suo, (preiudicat) illi:</l>
				<l>Spiritus auriga stat et it quocumque iubetur.</l>
				<l n="70">Que tulit invita, subit ultro; levia fiunt</l>
				<l>Aspera que fuerunt: sic fit portabile totum</l>
				<l>Quod fuit ante grave, sic et dulcescit amarum.</l>
			</lg>
		</div>
		<div>
			<head><lb/>XXVIII - De miraculis que signo crucis operata fuit.</head>
			<lg>
				<l>Scribentis calamus fletus depinxit amaros</l>
				<l>Virginis et crebra lacrimarum flumina, quorum</l>
				<l>Perfudit (divina) crucis vestigia rivis;</l>
				<l>Et nunc melifluo testu describit amenos</l>
				<l n="5">Arboris ipsius fructus et dulcia poma,</l>
				<l>Que lacrimas tergunt et mulcent pectus amantis,</l>
				<l>Balsama precellunt et aromata queque revincunt;</l>
				<l>Que lacrimis madefacta piis crux ipsa refudit</l>
				<l>Virginis in manibus. Operatur mira, medetur</l>
				<l n="10">In virtute crucis mater languentibus, adque</l>
				<l>Omnibus egrotis medicamine subvenit uno.</l>
				<l>Set cum sit longum signorum pingere telam</l>
				<l>Et que circunstant loca, tempora (trad)ere metris,</l>
				<l>Que sinus ystorie largo sermone resignat;</l>
				<pb n="2377"/>
				<l n="15">Sit satis exprimere morbos curasque medentis,</l>
				<l>In quibus ipsa Crucis preclara potentia fulget</l>
				<l>Et meritum famulantis ei virtusque relucet.</l>
				<l>Cum foret arreptus furiis, ut gesta recensent,</l>
				<l>Frater cui nomen Stephanus, Franciscus ad ipsam</l>
				<l n="20">Dirigit egrotum, mandans sibi ferre medelam.</l>
				<l>Prosequitur patris verbum: langore gravatum</l>
				<l>Consignans, ubi multotiens orare solebat</l>
				<l>Obdormire parum fecit; sompnoque retentum</l>
				<l>Liberat. Evigilans surgit sospesque recedit.</l>
				<l n="25">Quidam Mathiolus dictus, puer atque triennis,</l>
				<l>Naribus intrusit lapidem; cui nulla salutem</l>
				<l>Ferre manus potuit. Ad Claram curritur; huncque</l>
				<l>Christi signavit signo, lapidemque reiecit.</l>
				<l>Infectus maculis oculum Perusinus habebat;</l>
				<l n="30">Claram curandus adiit. Signavit, eumque</l>
				<l>Ad matrem misit, signum crucis ut geminaret.</l>
				<l>Hec nate veneranda sequens vestigia, mundum</l>
				<l>Spreverat et Christo cupiens servire, soluta</l>
				<l>Lege maritali, sub religionis amictu</l>
				<l n="35">Concluso cum virginibus se clauserat [h]orto.</l>
				<l>Obsequitur proli mater, signoque beato</l>
				<l>Lesum signavit oculum. Mox, nube fugata,</l>
				<l>Limpidus efficitur. Merito genitricis id actum</l>
				<l>Testatur Clara; set se medicamine tali</l>
				<l n="40">Asserit indignam mater, prolisque beate</l>
				<l>Extollit meritum tribuens ei pondera laudis.</l>
				<l>Per quasi bis senos annos afflixit in ulna</l>
				<l>Unam de sotiis morbus, cui fistula nomen.</l>
				<l>Stillabat saniem per quinque foramina plaga.</l>
				<l n="45">Cui virgo compassa, crucis medicamine summo</l>
				<l>Plagam curavit sotie, tribuitque salutem.</l>
				<l>Illo de numero quedam, cui nomen Amata,</l>
				<l>Ydropisim, febrem, tussim, laterisque dolorem</l>
				<l>Per tredecim menses fuerat perpessa, nimisque</l>
				<l n="50">Tot morbis oppressa simul confecta iacebat.</l>
				<l>Conpatiens mater expertam consulit artem,</l>
				<pb n="2378"/>
				<l>Salvifico signo patienti subvenit, atque</l>
				<l>Tot mala profligans langoribus exuit egram.</l>
				<l>Offitium vocis ammiserat una Sororum</l>
				<l n="55">Per binos annos, et erat sic inde gravata</l>
				<l>Quod vix exterius vox attenuata sonabat.</l>
				<l>Demonstratur ei per visum nocte beata,</l>
				<l>Qua celebris colitur Assumptio Virginis alme,</l>
				<l>Quod sibi per dominam Claram vox restituetur</l>
				<l n="60">Hoc viso, patiens expectat mane diei</l>
				<l>Cum desiderio; qua lucescente, benigne</l>
				<l>Querit opem matris, signari postulat; illa</l>
				<l>Signavit: Vocem mox hec signata recepit.</l>
				<l>Auris perdiderat auditum tenpore longo</l>
				<l n="65">Quedam de sotiis a Christo nomen adepta.</l>
				<l>Hoc contra vitium plures adhibere medelas,</l>
				<l>Set frustra, studuit. Capud huius virgo salubri</l>
				<l>Signo signavit; auditum reddidit illi.</l>
				<l>Infirmabatur graviter pars magna Sororum.</l>
				<l n="70">Ingrediens solitam sotiis adhibere medelam,</l>
				<l>Virgo quintuplicat super egras nobile signum;</l>
				<l>Et dum sic repetit, sanat mox quinque Sorores.</l>
				<l>Ex hiis apparet in pectore virginis huius</l>
				<l>Radicasse crucem: de fructibus intima cordis</l>
				<l n="75">Replet, et ex foliis spargit foris ipsa medelas.</l>
				<l>Summam constituit fidei sibi virgo speique</l>
				<l>In (sola virtu)te crucis, misteria cuius</l>
				<l>Pagina sacra notat (et aro)mata clausa figurant.</l>
				<l>Quid nisi forma crucis fuit illa mosayca <hi rend="italic">virga</hi>,</l>
				<l n="80">Que <hi rend="italic">mare divisit</hi>, latices de monte deiecit,</l>
				<l>Dulcoravit aquas? Crucis hec magnalia signant.</l>
				<l>Quid peregrina loquor, vel quid mendico remota?</l>
				<l>Quid moror (in minimis et) particularibus insto?</l>
				<l>An mirum censes aliquos languore gravatos</l>
				<l n="85">Mirifico signo crucis accepisse salutem?</l>
				<pb n="2379"/>
				<l>An magnum forte reputas quod particulares</l>
				<l>Partius abstergit morbos, que largius omnem</l>
				<l>Languentis mundi potuit detergere plagam?</l>
				<l>Christi purpureo crux vera peruncta cruore</l>
				<l n="90">Atque suis menbris quasi gemmis predita claris,</l>
				<l>Mortem destruxit, inferni vincla resolvit,</l>
				<l>Restituit vitam, celi patefecit amena.</l>
				<l>Quid non mellifluum, iocundum sive salubre,</l>
				<l>Quid non salvificum, seu mite piumve, benignum</l>
				<l n="95">In cruce resplendet? Crux hec mala cuncta recidit,</l>
				<l>Morbos depellit, languores sanat et omnes</l>
				<l>Corporis abscidit pestes, eliminat omnes</l>
				<l>Sordes et maculas anime, fugat omne malignum,</l>
				<l>Litigium solvit, celi terreque relegat</l>
				<l n="100">Discidium, sedat odium pacemque reformat.</l>
				<l>Hic adverte parum quod crux, licet omnia possit,</l>
				<l>Se tamen humanis studiis meritisque coaptat,</l>
				<l>Et pro mensura fidei se format in illis.</l>
				<l>Non erat unius apud omnes manna saporis.</l>
				<l n="105">Dissimiles parit hec fructus in dispare cultu:</l>
				<l>Pectora si tepida fuerint, crux ipsa tepescit;</l>
				<l>Cum calidisque calet, si sint ferventia fervet.</l>
				<l>In se largiflua, primis se reddit avaram;</l>
				<l>Parca penes medios, postremis magna rependit.</l>
				<l n="110">Est eadem diversa gerens; variatur in illis,</l>
				<l>In quibus ipse crucis cultus differre videtur.</l>
				<l>Hinc patet in Clara quod, dum crucis ardet amore,</l>
				<l>In cruce magna facit, per eam crux grandia prestat.</l>
			</lg>
		</div>
		<div>
			<head><lb/>XXIX - De cotidiana informatione Sororum per se et per predicatores.</head>
			<lb/>
			<lg>
				<l>Clara puellarum doctrix rudiumque magistra,</l>
				<l>Conmissum servare gregem, sibi frangere panem</l>
				<l>Vite, prebere sibi nutrimenta salutis,</l>
				<l>Summis invigilat studiis. Quasi mater alumpnas</l>
				<l n="5">Moribus informat, blande monet adque benigno</l>
				<pb n="2380"/>
				<l>Confovet affectu. Que, dum considerat illud</l>
				<l>Quod non conveniunt nec in una sede morantur</l>
				<l>Maiestas animi cum fedo carnis amore,</l>
				<l>Nulla fit <hi rend="italic">ad tenebras</hi> convenctio <hi rend="italic">lucis</hi>, honestum</l>
				<l n="10">Cum turpi se non patitur; docet inde Sorores</l>
				<l>Carnalem strepitum de mentis pellere sede,</l>
				<l>Quodque vacare Deo studeant, mentisque recessu</l>
				<l>Obliviscantur patriam, carnisque propinquos</l>
				<l>Abiciant, miseros affectus carnis et eius</l>
				<l n="15">Omnes restringant nugas, ratione magistra.</l>
				<l>Instruit hinc mater monstratque quod insidiosus</l>
				<l>Hostis multiplices laqueos abscondit, ut inde</l>
				<l>Puras decipiat animas; aliterque dolosus</l>
				<l>Mundanos, aliter sanctos subvertere temptat;</l>
				<l n="20">Diversisque viis hostis molitur apertis:</l>
				<l>Nunc pugnat vitiis, et nunc virtutis amictum</l>
				<l>Mentitur, falsumque struit sub ymagine veri;</l>
				<l>Turpe vel obscenum sub tegmine celat honesti.</l>
				<l>Et quia multotiens languet mens ipsa quiete,</l>
				<l n="25">Orando torpet animus, meditando pigrescit,</l>
				<l>Mens variis acta studiis invescit in illis;</l>
				<l>Expedit ut mente subeant diversa vicissim:</l>
				<l>Nunc foris insistat operi, nunc otia querens</l>
				<l>Mens sibi se rapiat, opus intermittat et alte</l>
				<l n="30">Conmigret, solisque Dei penetralibus insit.</l>
				<l>Istud dum repetit anima, dum decoquit intus,</l>
				<l>Pellere desidiam, torporem mentis et omnis</l>
				<l>Accidie vitium cupiens sollertia matris;</l>
				<l>Tempora distinguit, movet in diversa Sorores:</l>
				<l n="35">Nunc orare monet, tranquilla mente supernis</l>
				<l>Versari studiis, nunc insudare labori,</l>
				<l>Nunc citat exterius ad opus, nunc advocat intus</l>
				<l>Ad studium mentis, ut sic fastidia tollat.</l>
				<l>Nam dum cedit opus studio, studiumque labori,</l>
				<pb n="2381"/>
				<l n="40">Promtius exequitur pondus manus ipsa laboris;</l>
				<l>Letius aggreditur summam mens ipsa quietem,</l>
				<l>Dulce sapit studium, meditatio sancta calescit.</l>
				<l>Non tamen ipsa suis monitis contenta, puellis</l>
				<l>Per sanctos doctosque viros alimenta propinat,</l>
				<l n="45">Celestis vite, qui sacri nectare verbi</l>
				<l>Mentes perfundunt Dominarum, pectora flammant;</l>
				<l>Quo dulci potu fit eo fecundior ipsa,</l>
				<l>Quo magis hunc sitiens haurit, magis i<hi rend="italic">m</hi>bibit, eius</l>
				<l>De quo fit sermo magis exardescit amore.</l>
				<l n="50">Sic mellitus eam pastus, sic potio sacra</l>
				<l>Celibis eloquii reficit, sic dulcia Sponsi</l>
				<l>Cantica delectant, sic deliciatur in illis</l>
				<l>Virginis auditus, quod cum de Fratribus unus,</l>
				<l>Nomine Philippus, verbum proponeret, ipsi</l>
				<l n="55">In visu puer astabat pulcerrimus atque</l>
				<l>Oblectabat eam plaudens. Cum talia quedam</l>
				<l>De sotiis visu placido de matre videret,</l>
				<l>Exhilarabat eam visus plaususque suavis.</l>
				<l>Gaudebat, quamvis scripture nescia, virgo</l>
				<l n="60">Doctos audire; quorum sacra verba recondens,</l>
				<l>De testa nucleum, dulcem de cortice fructum</l>
				<l>Noverat elicere, verbi penetrare medullam.</l>
				<l>Indictum fuerat ne quis frater Dominarum</l>
				<l>Religiosa loca peteret, nisi de speciali</l>
				<l n="65">Pape permissu. De tali virgo statuto,</l>
				<l>Dum sibi perspiceret illud quod pabula verbi</l>
				<l>Rarius acciperent, doluit cunctosque remittens</l>
				<l>Fratres qui victus querebant, intulit: 'Ex nunc</l>
				<l>Corporei victus questores nolumus, ex quo</l>
				<l n="70">Papa suo vetito verbi subtraxit alumpnos'.</l>
				<l>Hoc ubi comperiit, vetitum mox Papa resolvit,</l>
				<l>Istud in arbitrium ponens et velle Ministri.</l>
				<l>Non solum curat animas, quinimmo puellis</l>
				<l>Offitiosa suis servit, pressasque sopore</l>
				<l n="75">Algentes operit socias in frigore noctis.</l>
				<l>Si qua pati legem communem forte nequiret,</l>
				<pb n="2382"/>
				<l>Ordinis indictum non posset ferre rigorem,</l>
				<l>Secum materna pietate remissius egit.</l>
				<l>Mestis compatitur merens, lacrimansque medetur</l>
				<l n="80">Mestarum lacrimis; si cui temptatio mentis</l>
				<l>Invasit claustrum, pedibus prosternitur eius,</l>
				<l>Consolatur eam blandis affatibus; et sic</l>
				<l><hi rend="italic">Erigit elisas</hi> mentes et sublevat egras.</l>
				<l>Illud apostolicum retinens et gestibus inplens,</l>
				<l n="85">Quod <hi rend="italic">pietas ad</hi> cuncta valet, dum subvenit egris,</l>
				<l>Dum supportat &lt;h&gt;onus et dum miseretur egenis,</l>
				<l>Dum reparat lapsos, fragiles dum robore firmat,</l>
				<l>Omnibus assistit velud omnibus omnia facta.</l>
				<l>Dulcia dum recolunt servitia matris alumpne,</l>
				<l n="90">Se sibi devotis animis placidisque rependunt:</l>
				<l>Ut dulcem matrem studio venerantur amoris,</l>
				<l>Moralis vite reverentur in arte magistram,</l>
				<l>In Christi sponsa vestigia sancta, benignos</l>
				<l>Gestus, perfectos sensus mirantur et actus.</l>
			</lg>
		</div>
		<div>
			<head><lb/>XXX - De infirmitatibus eius et languore diutino.</head>
			<lg>
				<l>Per quadragenos annos hec virgo cucurrit</l>
				<l><hi rend="italic">In</hi> paupertatis <hi rend="italic">stadio</hi>, pertingere querens</l>
				<l>Ad <hi rend="italic">bravium</hi> vite, spe cuius levia ducens</l>
				<l>Aspera, cum multos cruciatus sponte subisset,</l>
				<l n="5">Pressuris variis macerasset corpus, ut eius</l>
				<l>Tellus multiplici meritorum germine pollens,</l>
				<l>Culturis repetita novis et vomere duro</l>
				<l>Scissa nove frugis crementis gratior esset;</l>
				<l>Invaluere mala carnis, tabescere cepit</l>
				<l n="10">Corpus, languoris longevi mole gravatum.</l>
				<l>Dispensante Deo factum fore creditur, ut quam</l>
				<l>Strenuitas fecit operum splendore coruscam,</l>
				<pb n="2383"/>
				<l>In tollerando foret meritis prestantior, atque</l>
				<l>Passio victricem faceret, quam strenuus actus</l>
				<l n="15">Hostibus attritis dederat splendere tropheis.</l>
				<l>Quesitas sibi servat opes patientia, custos</l>
				<l>Virtutum, gaudetque novos apponere census.</l>
				<l>Non minus infirme prestat patientia, servans</l>
				<l>Virtutes alias quasi thesauraria virtus,</l>
				<l n="20">Quam quevis alia, propria que forte meretur.</l>
				<l>Equat querendi meritum quesita reservans;</l>
				<l>" Nec minor est virtus quam querere, parta tueri ".</l>
				<l>Fit sera virtutum pacientia, pacis amica,</l>
				<l>Nobilior cunctis morum resplendet in aula.</l>
				<l n="25">Inter virtutes magis hec prestare videtur,</l>
				<l>Que dum divitias aliarum servat easque</l>
				<l>Accumulat, summe sibi querit premia laudis.</l>
				<l>Nobile virtutum genus est patiendo mereri,</l>
				<l>Vincere dum patitur; nichil est prestantius ista</l>
				<l n="30">Virtutum spetie; fit eo magis in patiente</l>
				<l>Iocundum meritum, quo passio dulcior extat;</l>
				<l>Quo magis in carne patiens affligitur, eius</l>
				<l>Fortior est animus. Carnis languore frequenter</l>
				<l><hi rend="italic">Perficitur virtus</hi>: sic languor deliciosus</l>
				<l n="35">Estat, sic morbus dulcis, sic passio lenis,</l>
				<l>Sic ylaris mala cuncta subit, quod nulla querela</l>
				<l>Seu murmur resonat. Nec solum fortiter, immo</l>
				<l>Gratanter quasi delicias, sic excipit omnes</l>
				<l>Languores; in eis sibi premia magna requirit.</l>
				<l n="40">Altius est meritum, quo fit productior eius</l>
				<l>Morbus; et ut maius meritum, sic gloria maior.</l>
				<l>Cum foret urgente morbo iam proxima morti,</l>
				<l>Disposuit Christus obitum differre, quod eius</l>
				<l>Romanus Presul solleniter exequeretur</l>
				<l n="45">Funus et exequiis dignos adhiberet honores.</l>
				<l>Tunc faciente moram Lugduni Presule summo,</l>
				<l>Cum languore gravi nimium foret attenuata</l>
				<pb n="2384"/>
				<l>Mater, acerbisque meroribus afficerentur</l>
				<l>Corda puellarum, quaedam virgo monialis</l>
				<l n="50">De sancto Paulo meruit subscripta videre.</l>
				<l>Monstrabatur ei quod apud sanctum Damianum</l>
				<l>Staret et in lecto pretioso Clara iaceret.</l>
				<l>Cum sotie flerent de matris morte propinqua,</l>
				<l>Ad caput apparens mulier formosa Sorores</l>
				<l n="55">Alloquitur, quarum fletus lacrimasque remulcens,</l>
				<l>Inquit: 'Nolite victuram plangere'; subdens</l>
				<l>Esse prius Dominum cum discipulis rediturum,</l>
				<l>Quam languens virgo moriatur. Et ecce, brevi post</l>
				<l>Tempore decurso, pervenit Curia tota</l>
				<l n="60">Perusium. Postquam novit sic esse gravatam,</l>
				<l>Visere languentem festinat episcopus ille</l>
				<l>Cui dat cognomen venerabilis Ostia sedis.</l>
				<l>Hic pater officio, cura studiosus alumpnus,</l>
				<l>Affectuque pio fuerat sibi carus amicus.</l>
				<l n="65">Pascit eam Christi vitalis corporis esca,</l>
				<l>Et reliquas dulci reficit sermone puellas.</l>
				<l>Huic sotias lacrimando suas aliosque Sororum</l>
				<l>Cetus obnixe virgo commendat, et illud</l>
				<l>Precipue rogat ut titulus de paupere vita</l>
				<l n="70">Sedis apostolice scriptum confirmet eisdem.</l>
				<l>Spondet; et ad votum, quod Clara precatur, adimplet.</l>
				<l>Annali spatio decurso, Papa profectus</l>
				<l>Asisium venit, ut perficerentur in illo</l>
				<l>Hec que de Clare fuerant previsa recessu.</l>
				<l n="75">Cum sit trans hominem citraque Deum, satis apte</l>
				<l>Altior offitio Domini gerit ipse figuram;</l>
				<l>Discipulosque sui fratres signare videntur,</l>
				<l>Utpote qui quasi membra sibi specialius herent.</l>
			</lg>
		</div>
		<div>
			<head><lb/>XXXI - Quod Papa Innocentius infirmam visitavit absolvit et benedixit.</head>
			<lb/>
			<lg>
				<l>Propositum complere suum de virgine summus</l>
				<l>Acelerat Sponsus, cupiens inferre supernis</l>
				<pb n="2385"/>
				<l>Thecis purgatum repetitis ignibus aurum,</l>
				<l>In potiora sui thalami deducere sponsam,</l>
				<l n="5">Ut cui compassa fuerat conregnet eidem.</l>
				<l>Cuius deliciis virgo suspensa, perorat</l>
				<l>Vincula dirumpi carnis, de carcere mortis</l>
				<l>In libertatem revehi, cum divite Christo</l>
				<l>Ditari; que dum terris paupercula Sponsum</l>
				<l n="10">Mendicum sequitur, percussum saucia, passum</l>
				<l>Conpatiens, humilis humilem, mitisque benignum,</l>
				<l>Conregnare sibi sperat fierique coheres.</l>
				<l>Menbris attritis languore, supervenit illi</l>
				<l>Morbus finalis, qui per compendia mortis</l>
				<l n="15">Dum corpus perimit, dum carnis vincla resolvit,</l>
				<l>Istius exilii fit meta malique recessus,</l>
				<l>Ingressus vite, patrie reditusque perhennis.</l>
				<l>Pontificum summus Claram iam summa petentem</l>
				<l>Visere deproperat; et quam sub tempore nostro</l>
				<l n="20">Femineum vulgus merito precellere vite</l>
				<l>Conperiit, dignum ducit presentia Pape,</l>
				<l>Funus ut ipsius celebri veneretur honore.</l>
				<l>Inque monasterium veniens lectoque propinquans</l>
				<l>Languentis, dextram sibi porrigit. Oscula figit</l>
				<l n="25">Clara, petitque pedem; quem scandens Papa scabellum</l>
				<l>Commodat; huic virgo sursum pariterque deorsum</l>
				<l>Obscula defigens, inclinat se reverenter.</l>
				<l>A quo cum peteret peccamina cuncta remitti,</l>
				<l>I[n]fert hic: 'Utinam venie michi sic opus esset!'</l>
				<l n="30">Post absolvit eam summus pater et benedicit.</l>
				<l>Cumque recessisent omnes, quia virgo Ministri</l>
				<l>De manibus sacram Christi susceperat escam,</l>
				<l>Erectis oculis sursum manibusque plicatis</l>
				<l>Ad Dominum, lacrimans affatur mater alumpnas:</l>
				<l n="35">'Filiole, laudate Deum, dignatio cuius</l>
				<l>Concessit pietate sua michi talia dona,</l>
				<l>Que conpensare celum vel terra nequiret:</l>
				<l>Ipsum suscepi Christum, meruique videre</l>
				<l>Celi Clavigerum, Domini summumque Ministrum'</l>
				<pb n="2386"/>
			</lg>
		</div>
		<div>
			<head><lb/>XXXII - De finali transitu eius et hiis que in eo visa vel acta sunt.</head>
			<lg>
				<l>Circumstant lectum morientis matris alumpne;</l>
				<l>Exundant oculi lacrimas, suspiria cordis</l>
				<l>Intima producunt, et viscera casus acerbus</l>
				<l>Excruciat. Cogit lacrimabilis ille recessus</l>
				<l n="5">Ad lacrimas; non ipsa fames, sompnusve remittit</l>
				<l>Planctum, non requies noctis, nullusque diurne</l>
				<l>Mense delectus: delectat plangere, potus</l>
				<l>Sunt lacrime, merorque cibus. Sic tenpora noctis</l>
				<l>Deducit peragitque dies intensio luctus.</l>
				<l n="10">Inter lugentes Agnes germana precatur</l>
				<l>Cum lacrimis, ne, se dimissa, Clara recedat.</l>
				<l>Quam sic solatur: 'Placet, o carissima, Christo</l>
				<l>Hinc me transire; set tu plorare quiesce:</l>
				<l>Ad Dominum venies, et me festina sequeris'.</l>
				<l n="15">Addiciens illi, quod consolatio magna</l>
				<l>Eius preveniet, Domino faciente, recessum.</l>
				<l>Cresceret ut plebis devotio, virgo diebus</l>
				<l>Pluribus in mortis concedere fa&lt;c&gt;ta videtur.</l>
				<l>Concurrunt populi, sanctam venerantur, eamque</l>
				<l n="20">Almifice Sedis sacer ille senatus honorat.</l>
				<l>Est satis auditu mirabile: corporis escam</l>
				<l>Cum non sumpsisset denis septemque diebus,</l>
				<l>Tanto fovit eam virtus divina vigore,</l>
				<l>Ut cunctos ad se venientes virgo salubri</l>
				<l n="25">Mulcens affatu Christo servire moneret.</l>
				<l>Cum quidam frater, Rainaldus nomine, longo</l>
				<l>Tritam martirio carnis grandique malorum</l>
				<l>Pondere depressam patienter ferre moneret</l>
				<l>Aspera, respondit promta sibi voce, quod ex quo</l>
				<l n="30">Francisci monitis Domino se vovit, eamque</l>
				<l><hi rend="italic">Induit ex alto</hi> Christus, sibi nulla molesta</l>
				<l>Pena fuit, morbusve gravis, seu passio dura.</l>
				<l>Iam propius stante Sponso sponsamque vocante,</l>
				<pb n="2387"/>
				<l>Vult per presbiteros et Fratres spirituales,</l>
				<l n="35">Ut lacrimosa sibi recitetur passio Christi.</l>
				<l>Inter quos stabat Domini ioculator amenus</l>
				<l>Frater Iuniperus, qui verbi nectare plenus</l>
				<l>De Domino calida profundere verba solebat.</l>
				<l>Hunc, quodam dulcore novo perfusa, requirit</l>
				<l n="40">Virgo, novum poscens de Christo si quid haberet</l>
				<l>Pre manibus frater; qui de fornace profundi</l>
				<l>Pectoris emittens scintillas eloquiorum,</l>
				<l>Virginis oblectat aures, animumque remulcet.</l>
				<l>Ad flentes tandem se vertit mater alumpnas,</l>
				<l n="45">Et paupertatem Domini conmendat eisdem:</l>
				<l>Laudans commemorat celestia dona, suosque</l>
				<l>Devotos et devotas benedicit, et orat</l>
				<l>Detur ut a Domino benedictio rel[l]igiosis</l>
				<l>Pauperibus cunctis presentibus adque futuris.</l>
				<l n="50">Cetera quis referat sine fletu? quisve subortas</l>
				<l>Contineat lacrimas, ubi casus tam lacrimosus</l>
				<l>Nil preter lacrimas, luctum fletumque refundit?</l>
				<l>Astant Francisci sotii duo, de quibus unus</l>
				<l>Angelus est dictus, qui conlacrimando remulcet</l>
				<l n="55">Merentes alios; Alter, Leo nomine, deflens</l>
				<l>Clare decessum lacrimosa dat ob[s]cula lecto.</l>
				<l>Plangunt filiole matrem, matrisque recessus,</l>
				<l>Dum se destitui dulci solamine cernunt;</l>
				<l>Delegant lacrimas in euntem, flentque quod eius</l>
				<l n="60">Transitus ipsarum sepel&lt;l&gt;it solacia tota.</l>
				<l>Vix pudor ipse manus retrahit divellere crines,</l>
				<l>Dilaniare genas: hinc pectora fortius ardent,</l>
				<l>Quod nequit exterius prorumpere flamma doloris:</l>
				<l>"Quoque magis tegitur, tectus magis estuat ignis ".</l>
				<l n="65">Claustralis dominas cogit censura silere,</l>
				<l>Singultusve graves prodit dolor immoderatus.</l>
				<l>Hoc tamen inmensum poterat levigare dolorem;</l>
				<l>Quod iam non moritur moriens, set mortua vivet.</l>
				<l>Esse pium reputo morientem flere, piumque</l>
				<l n="70">Huic congaudere; sibi nam debetur utrumque:</l>
				<pb n="2388"/>
				<l>Infert mors lacrimas, plausum successio vite.</l>
				<l>Ad se conversa sanctissima virgo silenter</l>
				<l>Inquid sic anime: 'Proficiscere, tuta recede:</l>
				<l>Iam felix conductus adest; tuus ipse Creator,</l>
				<l n="75">Qui te de nichilo fecit, te sanctificavit,</l>
				<l>Teque tuus custos tenere quasi mater alumpnum</l>
				<l>Semper dilexit'. Cum quereret una Sororum</l>
				<l>Cui loqueretur, ait: 'Loquor hec anime benedicte'.</l>
				<l>Nec longe distabat ei comitiva superna.</l>
				<l n="80">Ad quamdam sotiam mater conversa: 'Vides tu'</l>
				<l>Inquit 'quem video Regem celi?' Super illam</l>
				<l>Fit manus Excelsi; felicem concipit inde</l>
				<l>Visum corporeis oculis, aciemque reducens</l>
				<l>Ad portam, videt hoc, quod in albis ingrediuntur</l>
				<l n="85">Virginei cetus, gestantes aurea serta</l>
				<l>In summis capitum; preclarior omnibus una</l>
				<l>Inter eas graditur, gestans diadema coruscum;</l>
				<l>Hocque fenestrati speciem videbatur habere</l>
				<l>Thuribuli, tanto radians splendore, quod ipsam</l>
				<l n="90">Intra claustra domus noctem lucescere cogit.</l>
				<l>Ad lectum, quo sponsa iacet, speciosior illa</l>
				<l>Procedens, more peramantis se super illam</l>
				<l>Incu&lt;n&gt;bat et dulces amplexus donat eidem.</l>
				<l>Hinc a virginibus splendens profertur amictus,</l>
				<l n="95">Quo Clare tegitur corpus, famulantibus illi</l>
				<l>Certatim cunctis, thalamusque paratur eidem.</l>
				<l>Succedente die, postquam Laurentius ille</l>
				<l>Strenuus athleta petiit fastigia celi,</l>
				<l>Egrediens anima superum conscendit in aulam,</l>
				<l n="100">Aureola cum virginibus fruitura perhenni.</l>
				<l>O quam mors felix, quam transitus ille beatus,</l>
				<l>Quam casus dulcis et amena solutio carnis!</l>
				<l>Introitus vite fit mors et ianua celi.</l>
				<l>Omnibus est pene mors pena; bonis via vite,</l>
				<l n="105">Exilii finis,patrieque regressio per quam</l>
				<l>Vite punctali succedit vita perhennis,</l>
				<l>Et ceno celum, mundo paradisus amenus,</l>
				<pb n="2389"/>
				<l>Splendens gemma luto, pretiosaque purpura sacco,</l>
				<l>Perpetuusque dies nocti, lumenque tenebris,</l>
				<l n="110">Libertas vinctis, peregrinis mansio celebs,</l>
				<l>Gloria sanctorum lacrimis, mercesque labori,</l>
				<l>Currenti bravium, certanti laurea perpes!</l>
			</lg>
		</div>
		<div>
			<head><lb/>XXXIII - Qualiter ad exequias eius Curia romana confluxit cum
			<lb/>multitudine populorum.</head>
			<lg>
				<l>Confestim rumor obitu de virginis omnes</l>
				<l>Conmovit cives: simul illuc sexus uterque</l>
				<l>Confluit, et tantus ibi fit concursus, ut ipsa</l>
				<l>Sola remansisse videatur terra. Beatam</l>
				<l n="5">Acclamat populus, sanctam veneratur, et intra</l>
				<l>Laudes admiscent lacrimas. Properatque Potestas</l>
				<l>Septus militibus armatorumque catervis;</l>
				<l>Sero pervigiles et toto tempore noctis</l>
				<l>Custodes adhibent, thesaurum tam pretiosum</l>
				<l n="10">Custodire student, ne forte quid inde sinistri</l>
				<l>Accideret; nam tanta fuit devotio cunctis,</l>
				<l>Ut prelatorum sacra pontificalia signa,</l>
				<l>Que splendent digitis, pretiosis insererentur</l>
				<l>Defuncte manibus, ut quid sibi querere possent</l>
				<l n="15">Virtutis: sperant quod mortua non sit avara</l>
				<l>Circa devotos, que grandia dona pluebat</l>
				<l>Vivens, et mundo signorum fulgure vivat.</l>
				<l>Ad Clare funus festinat mane sequenti</l>
				<l>Romane Sedis Antistes cum comitiva</l>
				<l n="20">Fratrum: civesque concurunt. Hinc ubi ventum</l>
				<l>Esset ad exequias et que de more geruntur</l>
				<l>Inciperent Fratres in matris flebile funus,</l>
				<l>Offitium de Virginibus magis esse canendum</l>
				<l>Proloquitur Papa; set ubi spectabilis ille</l>
				<l n="25">Presul cui celebrem dedit Ostia pontificatum</l>
				<l>Et vite splendor pariterque scientia famam,</l>
				<l>Quod res tam celebris maturius esset agenda</l>
				<l>Respondit, misse sollempnia mesta secuntur.</l>
				<pb n="2390"/>
				<l>Postea, cum sotiis Papa residente beato,</l>
				<l n="30">De vanis mundi labentis temate sumpto</l>
				<l>Prefatus Presul mellito gutture mella</l>
				<l>Fundens eloquii, Claram sermone diserto</l>
				<l>Conmendat, mundum mentis sprevisse recessu.</l>
				<l>Circundant funus a cardine nomen habentes,</l>
				<l n="35">Debita percelebri peragunt suffragia more.</l>
				<l>Set quia non tutum reputant dignumve quod ipsum</l>
				<l>Tam sanctum pignus, tam nobile, tam pretiosum</l>
				<l>Sic longe distet a civibus, illud in ymnis,</l>
				<l>Laudibus et iubilo plebis, clangore tubarum,</l>
				<l n="40">Preclarum Clare corpus transfertur in aulam,</l>
				<l>Cui dat cognomen titulumque Georgius. Illic</l>
				<l>Francisci tumulata prius sacra membra fuere,</l>
				<l>Ut qui viventi dux extitit et via vite,</l>
				<l>Defuncte pater ipse locum tumulumque pararet.</l>
				<l n="45">Concurrit populus, numerosis laudibus ipsam</l>
				<l>Magnificat, clamat quod vere virgo beata</l>
				<l>Regnat in excelsis iam consociata supernis</l>
				<l>Civibus et residet sublimis in ethere, cuius</l>
				<l>In terris corpus tanto plebs tractat honore.</l>
				<l n="50">Post hec paucorum spatio currente dierum</l>
				<l>Claram subsequitur Agnes soror eius, ad Agni</l>
				<l>Provehitur cenam. Deus hiis dispensat ut ambe,</l>
				<l>Natura, vite merito regnoque sorores,</l>
				<l>Christo coniubilent, celo sine fine fruantur;</l>
				<l n="55">Quodque repromisit illi soror ante recessum,</l>
				<l>Exitus ostendit; ut quam fuit illa secuta</l>
				<l>Mundi conten[p]tu, moriens sequeretur eamdem</l>
				<l>Signis conspicuam, virtutum luce coruscam,</l>
				<l>Ad Christum, vite concors regnique coheres.</l>
				<l n="60">Virgo puellarum celebs auriga, precare</l>
				<l>Christum pro nobis: tua conversatio sancta</l>
				<l>Exuit a culpis multos, ipsosque novatos</l>
				<l>Ad vitam, vite quadam novitate reduxit;</l>
				<l>Nos, qui te superum regnum gaudemus adeptam</l>
				<l n="65">Et tua magnifica preconia laude sonamus,</l>
				<l>Celo restituens, predoni subripe mundo.</l>
			</lg>
		</div>
		<pb n="2391"/>
		<div>
			<head><lb/>XXXIV - Incipit opusculum de miraculis que post mortem eius</head>
			<head><lb/>Dominus demonstravit.</head>
			<lg>
				<l>Hactenus almificos descripsi virginis actus,</l>
				<l>Hactenus exposui preclaros eius agones;</l>
				<l>Nunc occulta placet miracula, mira referre</l>
				<l>Signa, quibus nostri redolent extrema libelli.</l>
				<l n="5">Non eget accensu facis excellentia solis;</l>
				<l>Sic ad preclara Clare preconia solus</l>
				<l>Sufficeret splendor operis lumenque relucens</l>
				<l>Ex vite merito. <hi rend="italic">Nullas fecisse Iohannem</hi></l>
				<l>Virtutes legimus, quo nullus sanctior extat;</l>
				<l n="10">Set quoniam fidei tepor et devotio plebis</l>
				<l>Exigit et tante matris reverentia cogit,</l>
				<l>Perstringens aliqua de multis, plura relinquens,</l>
				<l>Que sunt iurata scribam miracula, queque</l>
				<l>Luce magis lucent, fido sermone retexam.</l>
			</lg>
		</div>
		<div>
			<head><lb/>XXXV - De liberatis a demonio.</head>
			<lg>
				<l>Quidam namque puer, Iacobinus nomine, civis</l>
				<l>Perusii, fuerat quadam sic peste gravatus,</l>
				<l>Sic actus furiis, ut non tam pondere morbi</l>
				<l>Esse putaretur lesus quam demone tentus.</l>
				<l n="5">Nunc disperate se precipitabat in ignem,</l>
				<l>Nunc se per terram collidens, ore lapillos</l>
				<l>Mordebat, duro confringens marmore dentes;</l>
				<l>Et capud ipse suum graviter laniabat, eoque</l>
				<l>Conscisso miserum maculabat sanguine corpus;</l>
				<l n="10">Distortumque gerens os, linguam prohiciebat</l>
				<l>Extra, sicque suos artus glomerabat, ut inde</l>
				<l>Sepe videretur crus circumducere collo.</l>
				<l>Hunc bis cotidie vexatio talis agebat;</l>
				<l>Huic duo non poterant obsistere, quin sibi vestes</l>
				<pb n="2392"/>
				<l n="15">Exueret; nullus potuit prebere iuvamen,</l>
				<l>Nec medicinalis industria ferre salutem.</l>
				<l>Cunque pater pueri, Guidaloctus nomine, nullam</l>
				<l>Hiis unquam posset furiis adhibere medelam,</l>
				<l>Ad Clare transit suffragia, supplicat illi</l>
				<l n="20">Pro puero, deposcit opem, sibi devovet ipsum.</l>
				<l>Ad cuius tumbam properans, deponit ibidem</l>
				<l>Natum; qui statim persensit adesse medelam:</l>
				<l>Liber abit, nec vexat eum post lesio talis.</l>
			</lg>
		</div>
		<div>
			<head><lb/>XXXVI - De eodem.</head>
			<lg>
				<l>Sic quedam mulier, Alexandrina vocata,</l>
				<l>Demonis afflatu male vexabatur, ut ipsam</l>
				<l>Per quandam rupem coniunctam fluminis undis,</l>
				<l>In morem volucris faceret volitare frequenter.</l>
				<l n="5">Hanc quoque per gracilem cogens descendere ramum</l>
				<l>Acclinem fluvio Tyberis, faciebat ibidem</l>
				<l>Illusam miseram ludentis more vacare.</l>
				<l>Perdiderat merito scelerum latus ipsa sinistrum,</l>
				<l>Unam de manibus morbus contraxerat illi;</l>
				<l n="10">Nec tribuere sibi medicamina plura salutem.</l>
				<l>Ad sacrum Clare festinat lesa sepulcrum,</l>
				<l>Effunditque preces conpuncto corde. Precantis</l>
				<l>Se mox inclinat votis pia virgo, medetur</l>
				<l>Adversus triplicem medicatrix optima morbum.</l>
				<l n="15">Sanatur contracta manus, laterisque salutem</l>
				<l>Consequitur languens, et pellitur hostis iniquus.</l>
				<l>Altera demonio multisque doloribus acta,</l>
				<l>Virginis ad tumulum pergens accepit eodem</l>
				<l>Tenpore votivam, Clara miserante, medelam.</l>
			</lg>
		</div>
		<div>
			<head><lb/>XXXVII - De furioso sanato.</head>
			<lg>
				<l>Francigenam puerum furie pervaserat horror</l>
				<l>In tantum, quod eum lingue privaverat usu;</l>
				<pb n="2393"/>
				<l>Horrende corpus eius furor ipse movebat.</l>
				<l>A nullo poterat, furia luctante, teneri,</l>
				<l n="5">Quin tentus sese collideret et laniaret.</l>
				<l>In defunctorum lecto religatus, in aulam</l>
				<l>Virginis infertur invitus; et ante sepulcrum</l>
				<l>Eius mirificum positus per compatriotas,</l>
				<l>Consequitur precibus horum miser ille salutem.</l>
			</lg>
		</div>
		<div>
			<head><lb/>XXXVIII - De liberato a morbo caduco.</head>
			<lg>
				<l>Hic Valentinus de Spello mole caduci</l>
				<l>Extiterat morbi depressus, eoque gravatus,</l>
				<l>Quod sex cotidie vicibus quocumque cadebat:</l>
				<l>Gressus abstulerat illi contractio cruris.</l>
				<l n="5">Ducitur ad tumulum Clare, devectus asello;</l>
				<l>Cunque dies binos eger iacuisset ibidem</l>
				<l>Et successisset lux tertia, morbida grandi,</l>
				<l>Nullo tangente, languentis sura fragore</l>
				<l>Personuit. Mox a morbo fit liber utroque.</l>
			</lg>
		</div>
		<div>
			<head><lb/>XXXIX - De ceco illuminato.</head>
			<lg>
				<l>Bissenis annis Iacobellus nomine, visum</l>
				<l>Perdiderat: sine ductoris solamine quoquam,</l>
				<l>Quin rueret preceps et devius, ire nequibat.</l>
				<l>Hic semel a puero dimissus et absque ducatu</l>
				<l n="5">Pergens incaute, cecidit, graviterque cadendo</l>
				<l>Collidens miser illi capud sibi fregit et ulnam.</l>
				<l>Cum prope Narne[n]sem pontem de nocte cubaret,</l>
				<l>Cuiusdam domine species apparuit illi,</l>
				<l>Quem vocat in sompnis: 'Cur non ad me, Iacobelle,</l>
				<l n="10">Assisium properas et amica luce frueris?'</l>
				<l>Evigilans mane tremebundus, visa duobus</l>
				<l>Exponit sotiis, cui 'Sic audivimus' aiunt</l>
				<l>'Quod quedam domina nuper migravit ibidem,</l>
				<pb n="2394"/>
				<l>Ad celebrem cuius tumulum miracula multa</l>
				<l n="15">Ostendit divina manus'. Permotus ad ista,</l>
				<l>Dirigit Assisium gressus, veniensque Spoletum</l>
				<l>Perspicit in sompnis eadem que viderat ante.</l>
				<l>Otius exurgens cursum pre lucis amore,</l>
				<l>Pervenit Assisium; turbisque fluentibus illuc,</l>
				<l n="20">Non patet accessus ad tumbam virginis illi.</l>
				<l>Supponit lapidem capiti, sompnum capit; audit:</l>
				<l>'Si potes intrare, tibi per Dominum bene fiet'.</l>
				<l>Surgit, cum lacrimis clamat, turbasque precatur</l>
				<l>Quod via prestetur. Postquam fit cessio, statim</l>
				<l n="25">Deponit vestes et se discaltiat, atque</l>
				<l>Corrigia collum precingit, aditque sepulcrum.</l>
				<l>Lentus ei sompnus obrepit. Clara beata</l>
				<l>Precipit ut surgat sanus, lucemque refusam</l>
				<l>Nuntiat. Evigilat, et ubi caligine pulsa</l>
				<l n="30">Clarum per Claram sensit sibi lumen adesse,</l>
				<l>Clarificat laudatque Deum pro munere tanto,</l>
				<l>Quodque Deum laudent astantes excitat omnes.</l>
			</lg>
		</div>
		<div>
			<head><lb/>XL - De manu perdita et restituta.</head>
			<lg>
				<l>Cum de Perusio quidam cum compatriotis</l>
				<l>Contra Fulginei cives certamen inissent,</l>
				<l>Ex ictu lapidis graviter collisus in ulna,</l>
				<l>In medicos census multos expendit, eique</l>
				<l n="5">Nullum prebere medici potuere iuvamen,</l>
				<l>Quin collisa manus penderet inutilis. Optat</l>
				<l>Corpore precidi, quod cernit inutile membrum;</l>
				<l>Mallet enim mancus fieri membroque carere,</l>
				<l>Quam totum corpus morbosa parte gravari.</l>
				<l n="10">Querit opem Clare: movet hunc clarissima fama</l>
				<l>Signorum; votumque manus sub ymagine cere</l>
				<l>Solvens emissum, statim postquam super eius</l>
				<l>Accubuit tumbam, presto fit virgo; priusquam</l>
				<l>Exeat ecclesiam, sibi gaudet adesse salutem.</l>
				<pb n="2395"/>
			</lg>
		</div>
		<div>
			<head><lb/>XLI - De contractis.</head>
			<lg>
				<l>Sic quidam Petrolus dictus languore trienni</l>
				<l>Consumptus fuerat, sic desiccatus ab ipsa</l>
				<l>Mortifera peste, quod ei violentia morbi</l>
				<l>Renes curvarat adeoque reflexerat illum,</l>
				<l n="5">Ut substentatus baculo vix pergere posset.</l>
				<l>Multos explorat medicos pueri pater, illos</l>
				<l>Precipue querens quos novit in arte medendi,</l>
				<l>Ossibus elisis, expertos, bona cuncta paratus</l>
				<l>Solvere pro cura; set respondetur eidem</l>
				<l n="10">Quod nequit humana penitus puer arte iuvari.</l>
				<l>Hinc Clare perquirit opem: puer ante sepulcrum</l>
				<l>Delatus modicumque iacens, tulit inde salutis</l>
				<l>Munus, et <hi rend="italic">exiliens Domini magnalia laudat</hi></l>
				<l>Ipsum glorificat verbis, signoque corusco</l>
				<l n="15">Plebis conventum movet ad preconia Clare.</l>
			</lg>
		</div>
		<div>
			<head><lb/>XLII - De eodem.</head>
			<lg>
				<l>Ex utero matris claudum puerumque decennem,</l>
				<l>Quem sibi compatiens pietas materna frequenter</l>
				<l>Almifico patri Francisco vovit, ab ipso</l>
				<l>Curandum; nec curatum pia virgo miserta</l>
				<l n="5">Curavit. Quod non tribuit bonus ille magister,</l>
				<l>Eius discipula confert. Ubi claudus ad eius</l>
				<l>Devehitur tumulum: solita pietate diebus</l>
				<l>Paucis decursis, crepitantibus ossibus, eius</l>
				<l>Obliquos gressus in rectum Clara reducit.</l>
			</lg>
		</div>
		<div>
			<head><lb/>XLIII - De eodem.</head>
			<lg>
				<l>Eugubii civis, Iacobus cui nomen, habebat</l>
				<l>Quinquennem puerum, qui gressu debilis in se</l>
				<pb n="2396"/>
				<l>Sistere nequaquam poterat nec pergere quoquam.</l>
				<l>Hunc velud ostentum mo[n]strumque domus pater eius</l>
				<l n="5">Flebat; qui terra cubitans, in pulvere repens,</l>
				<l>Surgere et frustra temptans herebat: eundi</l>
				<l>Velle sibi natura dedit, set posse negavit.</l>
				<l>Hunc puerum Clare devovit cura parentum,</l>
				<l>Adiciens illi, ut verbis utar eorum,</l>
				<l n="10">Quod suus esset homo, curatus forte per illam.</l>
				<l>Quem sibi devotum mox sanat; eumque parentes</l>
				<l>Mirifico Clare properant offerre sepulcro.</l>
			</lg>
		</div>
		<div>
			<head><lb/>XLIV - De eodem.</head>
			<lg>
				<l>Edita Mevanio mulier Pleneria dicta,</l>
				<l>Preter opem baculi, contractis renibus, ire</l>
				<l>Non poterat, nec eo curvum substollere corpus;</l>
				<l>Set male nutantes gressus hinc inde trahebat.</l>
				<l n="5">Quodam namque die Veneris defertur ad illum</l>
				<l>Percelebrem tumulum, de quo magnalia surgunt,</l>
				<l>Qui micat eximia signorum luce, coruscat</l>
				<l>Prodigiis, splendet virtutum fulgure, pollet</l>
				<l>Muneribus, donis rutilat redoletque medelis.</l>
				<l n="10">Quod rogat assequitur mulier; nam mane sequenti</l>
				<l>Erigitur, plenaque salus donatur eidem;</l>
				<l>Et redit ad propria proprio devecta regressu</l>
			</lg>
		</div>
		<div>
			<head><lb/>XLV - De sanatione a tumoribus gutturis.</head>
			<lg>
				<l>Gutturis intensum Perusina puella tumorem</l>
				<l>Glandibus incurrit; in natis bisque decenis</l>
				<l>Inducebat ei nimium tumor ille dolorem.</l>
				<l>Sic locus excrevit, tumuit sic guttur, ut ipsum</l>
				<l n="5">Grossitiem capitis eius superare videres.</l>
				<l>Virginis ad tumulum deduxit sepe puellam</l>
				<l>Mater. Cumque semel de nocte iaceret ibidem,</l>
				<l>Inmaduit sudore tumor, mollescere statim</l>
				<l>Ille ceperunt strume modicumque moveri.</l>
				<pb n="2397"/>
				<l n="10">Postea sic Clare meritis evanuit illa</l>
				<l>Congeries tota, sic et locus ille resedit</l>
				<l>Gutturis, ut morbi vestigia nulla fuissent.</l>
			</lg>
		</div>
		<div>
			<head><lb/>XLVI - Item aliud quod fecit cum adhuc viveret.</head>
			<lg>
				<l>Contigit ut, Clara dum viveret, una Sororum</l>
				<l>Consimilem morbum pateretur, eratque vocata</l>
				<l>Andrea; set morbi fugiens sufferre dolorem</l>
				<l>Iniecit sibi stulta manus. Mirumque quod inter</l>
				<l n="5">Ignitos lapides pectus glaciale latebat;</l>
				<l>Frigida sic anima latitabat in igne beato,</l>
				<l>Qui glaciem solvit, qui pulso corda rigore</l>
				<l>Flammat et absumpta purgat rubigine mentes.</l>
				<l>Hec quadam sibi nocte gulam compressit, ut ipsum</l>
				<l n="10">Evomeret vesana globum, conamine tali</l>
				<l>Velle supergrediens celestis Numinis. Idque</l>
				<l>Non latuit Claram; patuit divinitus illi.</l>
				<l>Uni de sotiis iubet ut subcurat eidem</l>
				<l>Sorbendumque sibi calidum quod prebeat ovum,</l>
				<l n="15">Adiciens quod ducat eam. Festinat, eamque</l>
				<l>Seminecem reperit, videt ammisisse loquelam.</l>
				<l>Utque potest relevat, ad matrem ducit; aitque</l>
				<l>Clara sibi: 'Misera, resipisce, Deoque fatere</l>
				<l>Quos bene cognovi conceptus cordis. Et ecce,</l>
				<l n="20">Quam presumpsisti, tribuit Deus ipse medelam.</l>
				<l>In meliora tue converte novissima vite;</l>
				<l>Ex alio, quam nunc pateris, languore recedes'.</l>
				<l>Hiis contrita, suos mores vitamque reduxit</l>
				<l>In melius; vitioque gule sanata, parum post</l>
				<l n="25">Ex alio morbo concessit in ultima vite.</l>
			</lg>
		</div>
		<div>
			<head><lb/>XLVII - De liberatis a lupo.</head>
			<lg>
				<l>Contigit Asisii partes feritate luporum</l>
				<l>Vexari; rabies sic creverat ipsa ferarum,</l>
				<pb n="2398"/>
				<l>Quod pascebantur humanis carnibus. Inde</l>
				<l>Accidit ut mulier, geminum que pignus habebat,</l>
				<l n="5">Cui Bona nomen erat, nati, qui preda luporum</l>
				<l>Extiterat, planctum vix explevisset; et ecce,</l>
				<l>Stante domi matre, festinat bestia seva,</l>
				<l>In reliquum puerum dentes infigit, eumque</l>
				<l>Arripit, in silvam portat. Stridoribus eius</l>
				<l n="10">Auditis, currunt homines; si mater haberet</l>
				<l>Infantem querunt, et in hec sibi verba locuntur:</l>
				<l>'Insolitos fletus paulo persensimus ante'.</l>
				<l>Agnoscens mater quod eum lupus arripuisset,</l>
				<l>Voces extollit, ullulatibus aera complet;</l>
				<l n="15">Quod reddat natum Claram deposcit, et addit</l>
				<l>Ni sibi restituat quod se demerget in amnem.</l>
				<l>Currunt vicini, per silve devia querunt</l>
				<l>Quem lupus abstulerat puerum, predamque relictam</l>
				<l>A sevo predone vident. Mirabile quiddam!</l>
				<l n="20">Quod fera direptam predam, feritate remissa,</l>
				<l>Dimisit; sanum quod ceperat ipsa reliquit</l>
				<l>Ingluvies: visumque satis delectat eorum</l>
				<l>Quod canis ipsius lingebat vulnera. Cuius</l>
				<l>Cervici primos iniecit bellua morsus;</l>
				<l n="25">Quem levius portare volens, de renibus eius</l>
				<l>Inplevit fauces, et signa reliquit in ipso</l>
				<l>Non levis attractus. Pro voto mater ad ipsam</l>
				<l>Claram festinat, et nati stigmata cunctis</l>
				<l>Ostendit, laudesque Deo Clareque rependit.</l>
			</lg>
		</div>
		<div>
			<head><lb/>XLVIII - De eodem.</head>
			<lg>
				<l>Quadam namque die stabat foris una puella,</l>
				<l>In gremio cuius mulier recubabat; et ecce,</l>
				<l>Concitat ad predam furtim lupus illico gressus.</l>
				<l>Huncque puella videt, set credens quod canis esset,</l>
				<l n="5">Non timet; intendit scrutandis crinibus. Ipsam</l>
				<l>Mox lupus aggreditur, vasto concludit yatu</l>
				<l>Ipsius vultum, truculentaque bestia raptam</l>
				<pb n="2399"/>
				<l>Faucibus in silvam cepit deducere predam.</l>
				<l>Protinus exurgit mulier stupefacta, memorque</l>
				<l n="10">Magnifice Clare, vocat, interpellat eandem:</l>
				<l>'Succurre, pia virgo, precor, succurre; puellam</l>
				<l>Hanc tibi commendo'. Satis est. Mirabile dictu!</l>
				<l>Que portabatur, infert infantula contra</l>
				<l>Sevum raptorem: 'Portabis, latro, puellam</l>
				<l n="15">Tante commissam domine?' Confusus ad ista,</l>
				<l>Mox lupus in terram predam deponit; eaque</l>
				<l>Dimissa, velut interceptus latro, recedit.</l>
			</lg>
		</div>
		<div>
			<head><lb/>XLIX - Conclusio totius operis.</head>
			<lg>
				<l>Evigilent mentes in laudem virginis huius,</l>
				<l>Et Clare vox nostra sonet magnalia, claris</l>
				<l>Laudibus extollat virtutes, concinat eius</l>
				<l>Mellifluos mores, fulgentes predicet actus;</l>
				<l n="5">Cuius corporeos fugat excellentia morbos,</l>
				<l>Pellit spirituum furias, animique furores</l>
				<l>Mitigat, inmitesque feras mitescere cogit.</l>
				<l>Summis ipsius meritis precibusque beatis</l>
				<l>Nos commendemus, Dominumque rogemus, ut huius</l>
				<l n="10">Virginis optentu sanctisque precatibus omnes</l>
				<l>Clarificet sensus animi, mentesque serenet,</l>
				<l>Actus purificet; ut post hec nubila mundi,</l>
				<l>Post tenebras vite presentis, mane futurum</l>
				<l>Spiret, et aspirent celestis gaudia vite.</l>
			</lg>
		</div>
	</body>
</text>
</TEI>
