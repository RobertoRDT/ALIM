<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Sacrum commercium sancti Francisci cum domina Paupertate</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
                                        <name>S. Brufani</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="7147" unit="words">Parole: 7147</measure>
				<measure quantity="42089" unit="characters_without_spaces">Caratteri (spazi esclusi): 42089</measure>
				<measure quantity="48458" unit="characters_witht_spaces">Caratteri (spazi inclusi): 48458</measure>
			</extent>
			<publicationStmt>
				<publisher>ALIM</publisher>
				<date when="2004-11-04">04/11/2004</date>
			</publicationStmt>
			<notesStmt>
				<note>Genere: Teologia</note>
				<note>Tipo: Fonti Letterarie</note>
				<note>Note: caratteri (con spazi): 55.609
					operatore: G.D.M. 
				</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Fontes Franciscani</title>
						<editor>E. Menestò</editor>
						<editor>S. Brufani et alii</editor>
						<imprint>
							<publisher>Edizioni Porziuncola</publisher>
							<pubPlace>Assisi</pubPlace>
							<date>1995</date>
							<biblScope unit="page">1705-1732</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Teologia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="1705"/>
		<div>
			<head><lb/>Incipit Sacrum commercium
			<lb/>sancti Francisci cum domina Paupertate </head>
			<div type="chapter">
				<head><lb/>&lt;<hi rend="bold">Prologus</hi>&gt;</head>
				<p><lb/>'Inter ceteras preclaras et precipuas virtutes, que in homine locum
					<lb/>et mansionem preparant Deo ac ad ipsum eundi et perveniendi
					<lb/><hi rend="italic">viam excellentiorem</hi> et expeditiorem ostendunt, sancta Paupertas
					<lb/>quadam prerogativa omnibus eminet et singulari gratia aliarum titulos
					<lb/>antecellit, quoniam fundamentum omnium virtutum et custos
					<lb/>ipsa est et inter alias virtutes evangelicas loco merito et nomine principatur.
					<lb/>Non est proinde quod cetere timeant <hi rend="italic">descensum pluvie</hi>,
					<lb/>adventum <hi rend="italic">fluminum</hi> et <hi rend="italic">ventorum flatum</hi> ruinam comminantem, si
					<lb/>super hanc basim fuerint stabilite; et merito quidem, cum Filius
					<lb/>Dei, <hi rend="italic">Dominus virtutum</hi> et <hi rend="italic">Rex glorie</hi>, speciali dilectione hanc adamaverit,
					<lb/>quesierit, invenerit ac tenuerit, operans <hi rend="italic">salutem in medio
					<lb/>terre</hi>. Hanc in exordio predicationis sue velut lumen fidei portam
					<lb/>intrantibus posuit et tamquam lapidem in fundamento domus primo
					<lb/>iecit; et regnum celorum, quod alie virtutes in promissione accipiunt
					<lb/>ab ipso, hec de ipso sine dilatione aliqua investitur.<hi rend="italic">Beati</hi>, inquit,
				<lb/><hi rend="italic">pauperes spiritu, quoniam ipsorum est regnum celorum</hi>.</p>
				<p><lb/>Digne prorsus eorum est regnum celorum qui nihil possident de
					<lb/>terreno voluntate propria, spirituali intentione et desiderio eternorum.
					<lb/>Vivat necesse est de celestibus qui de terrenis non curat, et
					<pb n="1706"/>
					<lb/>dulces <hi rend="italic">micas, que cadunt de mensa</hi> sanctorum angelorum, in presenti
					<lb/>exilio felici palato deglutiat qui, terrenis omnibus renuntians,
					<lb/><hi rend="italic">omnia</hi> velut <hi rend="italic">stercora</hi> reputat, ut gustare mereatur quam <hi rend="italic">dulcis</hi> et
				<lb/><hi rend="italic">suavis est Dominus</hi>.</p>
				<p><lb/>Que vera regni celorum investitio est et eterne possessionis
					<lb/>in eodem regno securitas ac future beatitudinis quedam prelibatio
				<lb/>sancta.</p>
				<p><lb/>Propterea beatus Franciscus, tamquam verus imitator et discipulus
					<lb/>Salvatoris, in conversionis sue principio ad sanctam paupertatem
					<lb/>querendam, inveniendam atque tenendam omni studio, omni
					<lb/>desiderio, omni deliberatione se dedit, nil dubitans adversi, nil sinistri
					<lb/>timens, nullum subterfugiens laborem, nullam corporis declinans
					<lb/>angustiam, si tandem optio sibi daretur ut posset pervenire ad
				<lb/>eam, cui Dominus tradidit <hi rend="italic">claves regni celorum</hi>.</p>
			</div>
			<div type="chapter">
				<head><lb/><hi rend="bold">Capitulum 1 - Beatus Franciscus interrogat de Paupertate.</hi> </head>
				<p><lb/>Cepit sedule velut curiosus explorator circuire <hi rend="italic">vicos et plateas
					<lb/>civitatis</hi>, diligenter <hi rend="italic">querens quam diligebat anima</hi> sua. Interrogabat
					<lb/>stantes, percunctabatur advenientes, sic dicens: "<hi rend="italic">Num quam
					<lb/>diligit anima mea vidistis</hi>?".<hi rend="italic">Sed erat verbum istud absconditum
					<lb/>ab eis</hi> et velut barbarum. Non intelligentes eum, dicebant ei: "O
					<lb/>homo, nescimus quid loquaris.<hi rend="italic">Loquere nobis</hi> in <hi rend="italic">lingua</hi> nostra et
				<lb/>respondebimus tibi".</p>
				<p><lb/><hi rend="italic">Non erat</hi> in die illa filiis Adam <hi rend="italic">vox neque sensus</hi>, ut de paupertate
					<lb/>vellent conferre ad invicem aut loqui. Oderant eam vehementer
					<lb/>sicut et hodie faciunt, nec poterant de ipsa querenti <hi rend="italic">quidquam
					<lb/>pacifice loqui</hi>; propterea velut ignoto respondent, et de quesitis aliquid
				<lb/>se nescire testantur.</p>
				<p><lb/><hi rend="italic">Ibo</hi> -inquit beatus Franciscus- <hi rend="italic">ad optimates</hi> et sapientes
					<lb/><hi rend="italic">et loquar eis. Ipsi enim cognoverunt viam Domini</hi> et <hi rend="italic">iudicium Dei
					<pb n="1707"/>
					<lb/>sui</hi>, quia isti <hi rend="italic">forsitan pauperes sunt et stulti, ignorantes viam Domini</hi>
				<lb/>et <hi rend="italic">iudicium Dei sui</hi>.</p>
				<p><lb/>Quo facto ipsi durius responderunt ei, dicentes: "Que <hi rend="italic">nova</hi> est
					<lb/><hi rend="italic">hec doctrina</hi>, quam <hi rend="italic">infers auribus nostris?</hi> Paupertas enim, quam
					<lb/>queris, semper <hi rend="italic">tibi</hi> sit et filiis tuis <hi rend="italic">et semini tuo</hi> post te! Nobis autem
					<lb/>sedet deliciis perfrui et abundare divitiis, quoniam <hi rend="italic">exiguum et
					<lb/>cum tedio est tempus vite nostre, et non est refrigerium in fine hominis.</hi>
					<lb/>Nihil enim melius cognovimus quam <hi rend="italic">letari, manducare et
					<lb/>bibere</hi> donec vivimus". Beatus Franciscus hec audiens mirabatur
					<lb/>in corde suo et, gratias agens Deo, dicebat: "<hi rend="italic">Benedictus</hi> tu, <hi rend="italic">Domine
					<lb/>Deus</hi>, qui <hi rend="italic">abscondisti hec a sapientibus et prudentibus et revelasti
					<lb/>ea parvulis! Ita, Pater, quoniam sic placitum est ante te.
					<lb/>Domine, pater et dominator vite mee, ne derelinquas me in consilio
					<lb/>eorum nec sinas me cadere</hi> in illa exprobratione, sed da mihi,
					<lb/>tua gratia, invenire quod quero, <hi rend="italic">quia servus tuus sum et filius
				<lb/>ancille tue</hi>".</p>
				<p><lb/>Egressus itaque de civitate beatus Franciscus concito gradu venit
					<lb/>ad quemdam campum, in quo, de longe prospiciens, vidit duos
					<lb/>senes sedentes gravi <hi rend="italic">merore confectos</hi>, quorum unus sic loquebatur:
					<lb/>"<hi rend="italic">Ad quem respiciam nisi ad pauperculum et contritum spiritu
					<lb/>et trementem sermones meos?"</hi>. Et alius dicebat: "<hi rend="italic">Nihil
					<lb/>intulimus in hunc mundum, haud dubium quia nec auferre quid
					<lb/>possumus; habentes autem alimenta et quibus tegamur, iis contenti
				<lb/>sumus</hi>".</p>
			</div>
			<div type="chapter">
				<head><lb/><hi rend="bold">Capitulum 2 - Hic petit sibi indicari ubi Paupertas habitat.</hi> </head>
				<p><lb/>Cumque pervenisset beatus Franciscus ad eos, dixit eis: "Indicate
					<lb/>mihi, obsecro, ubi domina Paupertas habitet, <hi rend="italic">ubi pascat, ubi
				<lb/>cubet in meridie</hi>, quoniam eius <hi rend="italic">amore langueo</hi>".</p>
				<pb n="1708"/>
				<p><lb/>At illi respondentes dixerunt: "Bone frater, nos hic sedimus
					<lb/><hi rend="italic">per tempus et tempora et dimidium temporis</hi> et frequenter vidimus
					<lb/>eam transire, quoniam plures querebant eam. Multi quandoque
					<lb/>comitabantur eam, sed sepe sola revertebatur et nuda, nullis
					<lb/><hi rend="italic">ornata monilibus</hi>, nullis decorata comitibus, nullis vestibus circumdata.
					<lb/>Flebat enim amarissime atque dicebat: "<hi rend="italic">Filii matris mee pugnaverunt
					<lb/>contra me</hi>". Et nos dicebamus ad eam: "<hi rend="italic">patientiam
				<lb/>habe</hi>, quia <hi rend="italic">recti diligunt te</hi>".</p>
				<p><lb/>Et nunc, o frater, <hi rend="italic">ascendit in montem magnum et altum, ubi
					<lb/>constituit</hi> ei Deus; habitat <hi rend="italic">in montibus sanctis, quia diligit</hi> eam
					<lb/>Deus <hi rend="italic">super omnia tabernacula Iacob</hi>. Gigantes non potuerunt attingere
					<lb/><hi rend="italic">vestigia pedum eius</hi>, et aquile non volaverunt usque ad collum
					<lb/>eius. Paupertas est res singularis, quam omnis homo contemnit,
					<lb/>eo quod <hi rend="italic">non invenitur in terra suaviter viventium</hi>; propterea
					<lb/><hi rend="italic">abscondita est ab oculis</hi> eorum et <hi rend="italic">volucres celi latet</hi>; <hi rend="italic">Deus intelligit
				<lb/>viam eius et locum eius ipse novit</hi>.</p>
				<p><lb/>Si tu ergo, frater, vis pervenire ad eam, exue te <hi rend="italic">vestibus iucunditatis</hi>
					<lb/>tue et depone <hi rend="italic">omne pondus et circumstans</hi> te <hi rend="italic">peccatum</hi>
					<lb/>quia, nisi nudus fueris, non poteris ad eam ascendere, que in
					<lb/>tanta se collegit altitudine. Sed, quia <hi rend="italic">benigna est, facile videtur
					<lb/>ab iis qui diligunt eam, et invenitur ab iis qui querunt illam</hi>.
					<lb/><hi rend="italic">Cogitare de illa</hi>, frater, <hi rend="italic">sensus est consummatus, et qui vigilaverit
					<lb/>propter illam, cito erit securus</hi>. Assume socios fideles, ut in
					<lb/>montis ascensu ipsorum utaris consilio et auxilio fulciaris, quia <hi rend="italic">ve soli!
					<lb/>Si ceciderit, non habet sublevantem; si unus ceciderit, ab altero
				<lb/>fulcietur</hi>.</p>
			</div>
			<div type="chapter">
				<head><lb/><hi rend="bold">Capitulum 3 - Beatus Franciscus hortatur fratres.</hi> </head>
				<p><lb/>Tantorum igitur habito consilio, beatus Franciscus venit et elegit
					<lb/>quosdam socios sibi fideles, cum quibus properans devenit ad montem.
					<pb n="1709"/>
					<lb/>Et dixit fratribus suis: "<hi rend="italic">Venite, ascendamus ad montem Domini
					<lb/>et ad domum domine Paupertatis, ut doceat nos vias suas et
				<lb/>ambulemus in semitis eius</hi>".</p>
				<p><lb/>Cumque ex omni parte considerarent montis ascensum propter
					<lb/>nimiam altitudinem et asperitatem eius, quidam eorum mutuo loquebantur
					<lb/>dicentes: "<hi rend="italic">Quis ascendet in montem</hi> istum et ad summitatem
				<lb/>eius quis perveniet?".</p>
				<p><lb/>Quod intelligens, beatus Franciscus dixit eis: "<hi rend="italic">Arta est via</hi>, fratres,
					<lb/><hi rend="italic">et angusta porta que ducit ad vitam, et pauci sunt qui inveniant
					<lb/>eam</hi>.<hi rend="italic">Confortamini in Domino et in potentia virtutis eius</hi>,
					<lb/>quoniam facile erit vobis omne difficile. Deponite sarcinas proprie
					<lb/>voluntatis et onera peccatorum abicite et <hi rend="italic">accingimini</hi> tamquam <hi rend="italic">viri
					<lb/>potentes</hi>. Posteriora <hi rend="italic">obliti ad</hi> anteriora vos pro posse <hi rend="italic">extendite</hi>.
					<lb/>Dico vobis quod quemcumque <hi rend="italic">locum calcaverit pes vester, vester
					<lb/>erit</hi>. Etenim est <hi rend="italic">spiritus</hi> ante faciem vestram, <hi rend="italic">Christus Dominus</hi>,
					<lb/>qui <hi rend="italic">trahet</hi> vos ad montis cacumina <hi rend="italic">in vinculis caritatis</hi>.
					<lb/>Mirabilis est, fratres, desponsatio Paupertatis, sed facile poterimus
					<lb/>ipsius frui amplexibus, quia <hi rend="italic">facta est quasi vidua domina gentium</hi>,
					<lb/>vilis et contemptibilis omnibus regina virtutum. Nullus est qui e
					<lb/>regione clamare audeat, nullus qui se nobis opponat, nullus est qui
					<lb/>iure hoc salutare commercium prohibere valeat.<hi rend="italic">Omnes amici eius
					<lb/>spreverunt illam et facti sunt ei inimici</hi>". Et iis dictis, ceperunt
				<lb/>omnes post sanctum Franciscum ambulare.</p>
			</div>
			<div type="chapter">
				<head><lb/><hi rend="bold">Capitulum 4 - Paupertas miratur de facilitate ascendentium.</hi> </head>
				<p><lb/>Cumque facillimo gressu properarent ad summa, ecce domina
					<lb/>Paupertas in ipsius montis vertice stans, respexit per montis devexa.
					<lb/>Et videns hos viros tam potenter ascendentes, immo volantes,
					<lb/>mirata est vehementer et dixit: "<hi rend="italic">Qui sunt isti qui ut nubes volant
					<lb/>et quasi columbe ad fenestras suas?</hi>Diu enim est quod tales non
					<lb/>vidi nec sic expeditos omnibus abiectis oneribus intuita sum. Loquar
					<pb n="1710"/>
					<lb/>ergo ad eos que in corde meo versantur, ne sicut ceteri tante
					<lb/>ascensionis peniteant, circumadiacentem non intuentes abyssum.
					<lb/>Scio illos apprehendere me non posse absque meo consensu, sed
					<lb/>erit mihi merces coram Patre meo celesti, si salutis consilium dedero
					<lb/>eis".<hi rend="italic">Et ecce vox ad eam facta est dicens: "Noli timere, filia
					<lb/>Sion, quia isti sunt semen cui benedixit Dominus</hi> et elegit <hi rend="italic">in caritate
				<lb/>non ficta</hi>".</p>
				<p><lb/>Sicque in solio nuditatis sue domina Paupertas se reclinans,
					<lb/><hi rend="italic">prevenit eos in benedictionibus dulcedinis</hi> et dixit eis: "Que est
					<lb/>causa adventus vestri, dicite mihi, fratres, et quare tam festinanter
					<lb/>venitis de valle miserorum ad montem claritatis? An me forte queritis,
					<lb/>que, ut videtis, sum <hi rend="italic">paupercula, tempestate convulsa, absque
				<lb/>ulla consolatione?</hi>".</p>
			</div>
			<div type="chapter">
				<head><lb/><hi rend="bold">Capitulum 5 - Beatus Franciscus laudat Paupertatem.</hi> </head>
				<p><lb/>At ipsi responderunt dicentes: "Ad te venimus, domina nostra;
					<lb/>obsecramus, suscipe nos in pace. Servi effici cupimus Domini virtutum,
					<lb/>quia <hi rend="italic">ipse est Rex glorie</hi>. Audivimus te reginam fore virtutum
					<lb/>et utcumque experimento didicimus. Propterea, tuis pedibus provoluti,
					<lb/>supplicamus humiliter ut digneris esse nobiscum et sis nobis
					<lb/>via perveniendi ad Regem glorie, sicut fuisti via sibi, cum dignatus
					<lb/>est visitare <hi rend="italic">sedentes in tenebris et umbra mortis, oriens ex alto</hi>.
					<lb/>Scimus enim quod <hi rend="italic">tua est potentia, tuum regnum, tu es super
					<lb/>omnes</hi> virtutes a Rege regum regina et domina constituta. Tantum
					<lb/>fac nobiscum pacem et salvi erimus, ut per te nos recipiat qui per
					<lb/>te nos redemit. Si decreveris nos salvare, continuo liberabimur.
					<lb/>Nam ipse <hi rend="italic">Rex regum et Dominus dominantium</hi>, Creator celi et
					<lb/>terre, <hi rend="italic">concupivit speciem et decorem tuum</hi>. Cum <hi rend="italic">esset rex in accubitu
					<lb/>suo</hi>, dives et gloriosus in regno suo, <hi rend="italic">reliquit domum suam,
					<lb/>dimisit hereditatem suam</hi>: nam <hi rend="italic">gloria et divitie in domo eius</hi>.
					<lb/>sicque <hi rend="italic">a regalibus sedibus</hi> veniens dignantissime te quesivit.
					<pb n="1711"/>
					<lb/>Magna ergo dignitas tua et altitudo incomparabilis, cum, relictis
					<lb/>omnibus angelorum ordinibus et immensis virtutibus, de quibus
					<lb/>magna erat copia in excelsis, venit te querere in inferioribus partibus
					<lb/>terre, iacentem in <hi rend="italic">luto fecis</hi>, <hi rend="italic">in tenebrosis et umbra mortis</hi>.
					<lb/>Cunctis viventibus odiosa non modicum exsistebas et omnes te fugiebant
					<lb/>et, prout poterant, effugabant. Et, licet aliqui te fugere
					<lb/>omnino non possent, non minus ideo eras eis odibilis et exosa.
					<lb/>At postquam <hi rend="italic">dominator</hi> Dominus <hi rend="italic">venit</hi>, te suscipiens in se ipso,
					<lb/><hi rend="italic">exaltavit caput</hi> tuum in tribubus populorum et <hi rend="italic">quasi sponsam
					<lb/>decoravit te corona</hi>, <hi rend="italic">super altitudinem nubium</hi> te sustollens.
					<lb/>Quamvis certe adhuc te innumeri detestentur, nescientes <hi rend="italic">virtutem
					<lb/>tuam et gloriam tuam</hi>, tibi tamen deperit nihil, quia libere habitas
				<lb/><hi rend="italic">in montibus sanctis</hi>, in <hi rend="italic">firmissimo habitaculo</hi> glorie Christi".</p>
			</div>
			<div type="chapter">
				<head><lb/><hi rend="bold">Capitulum 6 - Dignitas Paupertatis.</hi> </head>
				<p><lb/>"Ita <hi rend="italic">amator factus forme</hi> tue Filius summi Patris, tibi soli in
					<lb/>mundo adherens, in omnibus fidelissimam te probavit. Prius enim
					<lb/>quam de luminosa patria veniret ad terras, preparasti sibi locum congruentem,
					<lb/>thronum in quo sederet et thalamum in quo quiesceret,
					<lb/>pauperrimam scilicet Virginem, de qua ortus huic mundo effulsit.
					<lb/>Nato certe fideliter occurristi, ut in te, non in deliciis, locum sibi
					<lb/>placitum inveniret. Positus est, inquit Evangelista, <hi rend="italic">in presepio,
					<lb/>quia non erat ei locus in diversorio</hi>. Et sic semper inseparabiliter
					<lb/>comitata es ipsum, ut in omni vita sua, quando <hi rend="italic">in terris visus
					<lb/>est et cum hominibus conversatus est</hi>, cum <hi rend="italic">vulpes foveas haberent
					<lb/>et volucres celi nidos</hi>, ipse nihilominus <hi rend="italic">non habuit ubi caput suum
					<lb/>reclinaret</hi> Deinde, cum aperuit os proprium ad docendum, qui
					<lb/>ora olim aperuerat Prophetarum, inter multa que locutus est, te primo
					<lb/>laudavit, te primo extulit dicens: "<hi rend="italic">Beati pauperes spiritu, quoniam
				<lb/>ipsorum est regnum celorum</hi>".</p>
				<pb n="1712"/>
				<p><lb/>Iam vero cum sancte predicationis sue glorioseque conversationis
					<lb/>in salutem humani generis testes quosdam eligeret necessarios,
					<lb/>elegit certe non divites mercatores, sed pauperes piscatores, ut tanta
					<lb/>estimatione ostenderet te fore ab omnibus diligendam. Tandem,
					<lb/>ut omnibus manifesta sit bonitas tua, magnificentia tua, fortitudo tua,
					<lb/>quomodo omnibus virtutibus antecellis, quomodo sine te nulla potest
					<lb/>esse virtus, quomodo <hi rend="italic">regnum tuum non est de hoc mundo</hi>, sed de
					<lb/>celo, sola tunc Regi glorie adhesisti, cum omnes electi et dilecti eius
					<lb/>ipsum timide reliquerunt. Tu autem, fidelissima sponsa, amatrix
					<lb/>dulcissima, nec ad momentum discessisti ab eo, immo tunc magis sibi
					<lb/>adherebas, cum magis eum ab omnibus contemni videbas. Nam, si
					<lb/>cum eo non fuisses, numquam sic despici ab omnibus potuisset.
					<lb/>Secum eras in conviciis Iudeorum, in insultationibus Phariseorum,
					<lb/>in exprobrationibus principum sacerdotum; secum in colaphis,
					<lb/>secum in sputis, secum in flagellis. Reverendus ab omnibus, subsannatus
					<lb/>ab omnibus erat, et tu sola solatiabaris ei. Non reliquisti
					<lb/>eum <hi rend="italic">usque ad mortem, mortem autem crucis</hi>. Et in ipsa cruce,
					<lb/>denudato iam corpore, extensis brachiis, manibus et pedibus confixis,
					<lb/>patiebaris secum, ita ut nil in eo te gloriosius appareret. Denique
					<lb/>signaculum regni celorum ad signandum electos, quando in celum
					<lb/>abiit, tibi reliquit, ut quicumque ad regnum suspirat eternum,
					<lb/>ad te veniat, a te petat, per te introeat, quia, nisi <hi rend="italic">signatus</hi> sit <hi rend="italic">signaculo</hi>
				<lb/>tuo, ad regnum quisque intrare non potest.</p>
				<p><lb/>Ergo, domina, compatere nobis, et signa nos signaculo gratie
					<lb/>tue. Quis enim tam hebes est, tam insipiens ut te toto corde non diligat,
					<lb/>que sic ab Altissimo es electa et ab eterno preparata? Quis te
					<lb/>non revereatur et honoret, quando ille, quem adorant universe celorum
					<lb/>virtutes, tanto honore te decoravit? Quis enim <hi rend="italic">vestigia pedum
					<lb/>tuorum</hi> non libenter <hi rend="italic">adoret</hi>, cui se Dominus maiestatis tam humiliter
					<lb/>inclinavit, tam sociabiliter iunxit, tanta caritate adhesit? Obsecramus
					<lb/>per ipsum et propter ipsum, domina, nostras deprecationes
					<lb/>ne despicias in necessitatibus, sed a periculis libera nos semper, gloriosa
				<lb/>et in eternum benedicta".</p>
			</div>
			<pb n="1713"/>
			<div type="chapter">
				<head><lb/><hi rend="bold">Capitulum 7 - Responsio domine Paupertatis.</hi> </head>
				<p><lb/>Ad hec domina Paupertas corde letabundo, exhilarata facie, voce
					<lb/>dulci respondit, dicens: "Fateor vobis, fratres et amici carissimi,
					<lb/>quia ex quo loqui cepistis, repleta sum letitia, <hi rend="italic">superabundo
					<lb/>gaudio</hi>, attendens fervorem vestrum, sciens iam sanctum propositum
					<lb/>vestrum. Facta sunt mihi verba vestra <hi rend="italic">desiderabilia super aurum
					<lb/>et lapidem pretiosum multum, et dulciora super mel et favum</hi>,
					<lb/><hi rend="italic">Non enim vos estis qui loquimini, sed Spiritus</hi>Sanctus<hi rend="italic">qui
					<lb/>loquitur in vobis</hi> et ipsa <hi rend="italic">unctio docet vos de omnibus</hi> que locuti
					<lb/>estis de Rege altissimo, qui sola gratia sua assumpsit me in dilectam,
					<lb/>sibi <hi rend="italic">auferens opprobrium meum</hi> de terra, et inter celorum proceres
				<lb/>glorificavit me.</p>
				<p><lb/>Cupio propterea, si vos audire non gravat, longam, sed non minus
					<lb/>utilem mei status retexere vobis historiam, ut discatis <hi rend="italic">quemadmodum
					<lb/>vos oporteat ambulare et placere Deo</hi>, caventes retro aspiciendi
				<lb/>notam, qui <hi rend="italic">manum ad aratrum mittere</hi> vultis.</p>
				<p><lb/>Non sum rudis, sicut multi putant, sed antiqua satis et dierum
					<lb/>numero plena, sciens rerum dispositiones, creaturarum varietates,
					<lb/>temporum mutabilitates. Novi fluctuationes cordis humani, partim
					<lb/>experientia temporum, partim subtilitate nature, partim gratie dignitate".
				<lb/>/* </p>
			</div>
			<div type="chapter">
				<head><lb/><hi rend="bold">Capitulum 8 - Recordatio Paupertatis in paradiso.</hi> </head>
				<p><lb/>"Fui quandoque <hi rend="italic">in paradiso Dei</hi>, ubi erat <hi rend="italic">homo nudus</hi>, immo
					<lb/>in homine et cum <hi rend="italic">homine nudo deambulans</hi> totam illam speciosissimam
					<lb/><hi rend="italic">paradisum</hi>, nihil timens, nihil dubitans et nihil adversi
					<lb/>suspicans. Putabam cum eo esse in sempiternum, quoniam iustus,
					<lb/>bonus, sapiens ab Altissimo est creatus et positus in amenissimo et
					<lb/>pulcherrimo loco. Eram gaudens nimis et <hi rend="italic">ludens coram eo omni
					<lb/>tempore</hi>, quia, nihil proprietatis habens, totus de Deo erat.
					<pb n="1714"/>
					<lb/>Sed heu subiit inopinatum malum, ab initio creature penitus
					<lb/>inauditum, cum infelix ille, qui <hi rend="italic">in decore</hi> suo olim <hi rend="italic">perdidit sapientiam,
					<lb/>serpentem</hi> ingressus, qui in celo stare non potuit, fraude aggressus
					<lb/>est eum, ut, sicut ipse, prevaricator efficeretur divini mandati.
					<lb/>Credidit miser male suadenti, acquievit, consensit, et, <hi rend="italic">oblitus</hi> Dei
					<lb/><hi rend="italic">creatoris sui</hi> primum imitatus est transgressorem.<hi rend="italic">Erat</hi> primo <hi rend="italic">nudus</hi>,
					<lb/>dicente Scriptura de ipso, sed <hi rend="italic">non erubescebat</hi>, quia innocentia
					<lb/>erat plena in eo. Peccante vero cognovit se nudum esse et, pre
					<lb/>erubescentia currens ad <hi rend="italic">folia ficuum, sibi perizomata</hi> fecit.
					<lb/>Videns ergo socium meum transgressorem effectum et opertum
					<lb/>foliis, quoniam aliud non habebat, elongata sum ab eo, et stans a longe
					<lb/>lacrimabili vultu ipsum cepi respicere.<hi rend="italic">Exspectabam eum qui
					<lb/>salvam me faceret a pusillanimitate spiritus et tempestate</hi> tanta.
					<lb/><hi rend="italic">Et factus est repente de celo sonus</hi> totam concutiens paradisum
					<lb/>et cum eo lux splendidissima de celo emissa est. Et respiciens
					<lb/>vidi Dominum maiestatis <hi rend="italic">deambulantem in paradiso ad auram
					<lb/>post meridiem</hi>, gloria inenarrabili et indicibili refulgentem. Comitabantur
					<lb/>eum multitudines angelorum voce magna clamantium et dicentium:
					<lb/><hi rend="italic">"Sanctus, Sanctus, Sanctus Dominus Deus Sabaoth, plena
					<lb/>est omnis terra gloria</hi> tua".<hi rend="italic">Milia milium ministrabant ei et
				<lb/>decies centena milia assistebant ei</hi>.</p>
				<p><lb/>Cepi, ego fateor, pavens et tremens nimis, tota stupore et horrore
					<lb/>deficere, et corpore tepens, corde vero palpitans, <hi rend="italic">de profundis
					<lb/>clamavi</hi>, dicens: "Domine miserere, Domine miserere".<hi rend="italic">Non intres
					<lb/>in iudicium cum servo tuo, quia non iustificabitur in conspectu
					<lb/>tuo omnis vivens</hi>. Et dixit mihi: "<hi rend="italic">Vade abscondere te modicum
				<lb/>ad momentum, donec pertranseat indignatio</hi> mea".</p>
				<p><lb/>Statimque vocavit socium meum dicens: "<hi rend="italic">Adam, ubi es?</hi>" At
					<lb/>ipse: "<hi rend="italic">Vocem tuam, Domine, audivi et timui, eo quod nudus essem
					<lb/>et abscondi me</hi>". Vere nudus, quia de <hi rend="italic">Ierusalem in Iericho descendens
					<lb/>incidit in latrones, qui</hi> ante omnia <hi rend="italic">exspoliaverunt eum</hi>
					<lb/>nature bono, amissa similitudine Creatoris. Ipse autem Rex altissimus,
					<pb n="1715"/>
					<lb/>sed non minus benignissimus, expectavit penitentiam eius, data
				<lb/>sibi occasione revertendi ad eum.</p>
				<p><lb/>Verum miser <hi rend="italic">declinavit cor</hi> suum, <hi rend="italic">in verba</hi> prorumpens <hi rend="italic">malitie
					<lb/>ad excusandas excusationes in peccatis</hi>. Sic et culpam auxit
					<lb/>et accumulavit penam, <hi rend="italic">thesaurizans</hi> sibi <hi rend="italic">iram in die ire</hi> et indignationis
					<lb/><hi rend="italic">iusti iudicii Dei</hi>. Non pepercit sibi nec semini suo post
					<lb/>se, terribili maledicto mortis omnes adiciens. Iudicantibus vero
					<lb/>omnibus qui assistebant, <hi rend="italic">eiecit eum Dominus de paradiso voluptatis</hi>
					<lb/>iusto sed non minus misericordi iudicio. Et ut <hi rend="italic">reverteretur in
					<lb/>terram, de qua sumptus erat</hi> dixit ei, temperans multum, maledictionis
					<lb/>sententiam; <hi rend="italic">fecit ei tunicas pelliceas</hi> mortalitatem eius
				<lb/>in eis designans, vestibus innocentie exspoliatis.</p>
				<p><lb/>Videns ergo socium meum indutum pellibus mortuorum, ex toto
					<lb/>recessi ab eo, quia ad multiplicandos labores, ut dives fieret, proiectus
					<lb/>erat. Ivi proinde <hi rend="italic">vaga et profuga super terram</hi> plorans et
					<lb/>eiulans nimis. Ab eo tempore <hi rend="italic">non inveni ubi requiesceret pes</hi>
					<lb/>meus, Abraham, Isaac et Iacob et ceteris iustis accipientibus in promissione
					<lb/>divitias et <hi rend="italic">terram fluentem lac et mel</hi>.<hi rend="italic">In omnibus</hi> istis
					<lb/><hi rend="italic">requiem quesivi</hi> et <hi rend="italic">non inveni</hi>, <hi rend="italic">Cherubim</hi> cum <hi rend="italic">flammeo gladio atque
					<lb/>versatili</hi> a stante ante ianuam paradisi, quousque veniret Altissimus
				<lb/>de <hi rend="italic">sinu Patris</hi> in mundum, qui me dignantissime requisivit".</p>
			</div>
			<div type="chapter">
				<head><lb/><hi rend="bold">Capitulum 9 - Testamentum Christi.</hi> </head>
				<p><lb/>"Qui cum, adimpletis omnibus que dixistis, redire vellet ad Patrem
					<lb/>suum qui miserat eum, fecit de me testamentum electis suis
					<lb/>et irrefragabili iudicio confirmavit, dicens eis: <hi rend="italic">"Nolite possidere aurum
					<lb/>neque argentum neque pecuniam. Nolite portare sacculum neque
					<lb/>peram neque panem neque virgam neque calceamenta neque duas
					<lb/>tunicas habeatis. Qui vult tecum in iudicio contendere et tunicam
					<lb/>tuam tollere, dimitte ei et pallium. Et qui te angariaverit mille
					<lb/>passus, vade cum illo alia duo. Nolite thesaurizare vobis thesauros
					<pb n="1716"/>
					<lb/>in terra, ubi erugo et tinea demolitur et ubi fures effodiunt et
					<lb/>furantur. Nolite solliciti esse dicentes: Quid manducabimus aut
					<lb/>quid bibemus aut quo operiemur? Nolite solliciti esse in crastino:
					<lb/>crastinus enim dies sollicitus est sibi ipsi. Sufficit diei malitia
					<lb/>sua</hi>. Nisi <hi rend="italic">quis renuntiaverit omnibus que possidet, non potest
				<lb/>meus esse discipulus</hi>", et cetera que in eodem libro scripta sunt".</p>
			</div>
			<div type="chapter">
				<head><lb/><hi rend="bold">Capitulum 10 - De apostolis.</hi> </head>
				<p><lb/>"Hec omnia Apostoli et cuncti discipuli eius cum summa diligentia
					<lb/>observaverunt, <hi rend="italic">nec ad horam</hi> pretermiserunt aliquid de
					<lb/>omnibus que a Domino et Magistro suo audierunt. Impleverunt ipsi,
					<lb/>fortissimi milites, iudices orbis terre, salutare mandatum, illud idem
					<lb/><hi rend="italic">predicantes ubique, Domino cooperante et sermonem confirmante
					<lb/>sequentibus signis</hi>. Ardebant in caritate, affluentes ubique pietatis
					<lb/>affectu et omnium necessitatibus se impendebant, omni vigilantia
					<lb/>curantes ne diceretur de ipsis: "<hi rend="italic">Dicunt et non faciunt</hi>". Unde
					<lb/>unus eorum fidentissime loquebatur, sic dicens: "<hi rend="italic">Non enim audeo
					<lb/>loqui aliquid eorum que per me non efficit Christus in factis et verbis
					<lb/>in virtute Spiritus Sancti</hi>". Et alius quidem sic: "<hi rend="italic">Argentum
					<lb/>et aurum non est mihi</hi>". Et sic omnes in vita et in morte me summis
				<lb/>preconiis extulerunt.</p>
				<p><lb/>Auditores eorum omnia implere curabant que a magistris suis
					<lb/>annuntiabantur eis, et, <hi rend="italic">vendentes possessiones et substantias suas,
					<lb/>dividebant omnibus prout cuique opus erat. Erant omnes pariter
					<lb/>et habebant omnia communia, collaudantes Deum et habentes
					<lb/>gratiam ad omnem plebem</hi>. Ideo <hi rend="italic">Dominus augebat qui salvi fierent
				<lb/>cotidie in idipsum</hi>".</p>
			</div>
			<div type="chapter">
				<head><lb/><hi rend="bold">Capitulum 11 - De apostolorum sequacibus.</hi> </head>
				<p><lb/>"Tempore quidem longo horum dictorum veritas apud multos
					<lb/>permansit, precipue cum adhuc sanguis pauperis Crucifixi in eorum
					<pb n="1717"/>
					<lb/>memoria calidus esset et calix passionis eius preclarus inebriaret corda
					<lb/>eorum. Nam, si qui ad horam me pre nimia acerbitate relinquere
					<lb/>tentarentur, vulnerum Domini recordantes, per que patebant viscera
					<lb/>pietatis, de tentatione se graviter puniebant et mihi adherebant
					<lb/>fortius et amplexabantur ardentius. Ergo cum eis eram, eorum memorie
					<lb/>eterni Regis passionis dolores semper inculcans, ita quod verbis
					<lb/>meis confortati non parum, ferrum lacerans proprium corpus
					<lb/>libenter suscipiebant et alacriter de carne sua sacrum cernebant manare
					<lb/>cruorem. Durans duravit victoria ista usque ad tempora longa,
					<lb/>ita ut singulis diebus <hi rend="italic">signaculo</hi> summi Regis mille milia <hi rend="italic">signarentur</hi>".
				<lb/>/* </p>
			</div>
			<div type="chapter">
				<head><lb/><hi rend="bold">Capitulum 12 - De pace contraria Paupertati.</hi> </head>
				<p><lb/>"Sed heu post modicum facta est pax et pax illa gravior omni
					<lb/>bello, in cuius principio pauci sunt signati, in medio pauciores, in fine
					<lb/>paucissimi. Et nunc certe <hi rend="italic">ecce in pace amaritudo mea amarissima</hi>,
					<lb/>in qua omnes me fugiunt, omnes me fugant, a nullis requiror,
					<lb/>ab omnibus relinquor. Pax mihi est ab inimicis, sed non a domesticis,
					<lb/>pax ab extraneis, sed non a filiis. Et quidem <hi rend="italic">filios enutrivi
				<lb/>et exaltavi, ipsi autem spreverunt me</hi>.</p>
				<p><lb/>Erat in tempore illo, <hi rend="italic">quando splendebat lucerna</hi> Domini <hi rend="italic">super
					<lb/>caput meum et ad lumen eius ambulabam in tenebris</hi>, diabolus in
					<lb/>plurimis, qui mecum erant, seviens, erat mundus alliciens, erat caro
					<lb/>concupiscens, ita ut multi inciperent <hi rend="italic">diligere mundum et ea que in
				<lb/>mundo sunt</hi>".</p>
			</div>
			<div type="chapter">
				<head><lb/><hi rend="bold">Capitulum 13 - Persecutio soror Paupertatis.</hi> </head>
				<p><lb/>"Sed omnium virtutum consummatio, domina scilicet Persecutio,
					<lb/>cui Deus <hi rend="italic">regnum celorum</hi> tradidit sicut et mihi, erat mecum
					<pb n="1718"/>
					<lb/>in omnibus fidelis adiutrix, fortis auxiliatrix et consiliatrix prudens,
					<lb/>que, si quando videbat aliquos caritate tepescere, celestia vel ad
					<lb/>paululum oblivisci, in terrenis utcumque cor ponere, statim intonabat,
					<lb/>statim commovebat exercitum, statim filiorum meorum faciem
					<lb/>implebat ignominia, ut quererent nomen Domini. Nunc autem <hi rend="italic">reliquit
					<lb/>me soror mea et lumen oculorum meorum non est mecum</hi>,
					<lb/>quia, dum quies a persecutoribus facta est filiis, domestico et intestino
					<lb/>bello crudelius lacerantur, <hi rend="italic">invicem invidentes, invicem provocantes</hi>
				<lb/>in aquisitione divitiarum et deliciarum effluxu".</p>
			</div>
			<div type="chapter">
				<head><lb/><hi rend="bold">Capitulum 14 - Laus bonorum pauperum.</hi> </head>
				<p><lb/>"Intervallo siquidem temporum ceperunt aliqui respirare et voluntate
					<lb/>viam rectam ambulare ceperunt, quam quidam tempore illo ambulaverunt
					<lb/>necessitate compulsi. Venerunt ii omnes ad me multis
					<lb/>precibus ac lacrimis assidue rogantes ut inirem cum eis fedus perpetue
					<lb/>pacis, essemque cum eis sicut olim fui <hi rend="italic">in diebus adolescentie</hi> mee,
					<lb/><hi rend="italic">quando erat Omnipotens mecum et in circuitu meo pueri mei</hi>. Fuerunt
					<lb/>ii viri virtutum, viri pacifici, <hi rend="italic">sine querela ante Deum</hi>, persistentes
					<lb/><hi rend="italic">in amore fraternitatis</hi>, quousque vixerunt in carne, spiritu
					<lb/>pauperes, rebus inopes, vita et sanctitate divites, celestium carismatum
					<lb/>donis locupletes, <hi rend="italic">spiritu ferventes, spe gaudentes, in tribulatione
					<lb/>patientes, mites et humiles corde</hi>, servantes spiritus pacem,
					<lb/>morum concordiam, coherentiam animorum, conversationis unitatem
					<lb/>et unitatis iocunditatem. Viri denique devoti Deo, grati angelis, amabiles
					<lb/>hominibus, sibi rigidi, misericordes aliis, actu religiosi, incessu
					<lb/>modesti, vultu hilares, corde graves, humiles in prosperis, magnanimes
					<lb/>in adversis, in convivio sobrii, in vestitu parcissimi, in somno
					<lb/>rarissimi, verecundi et timorati et omnium bonorum claritate conspicui.
					<lb/>Erat cum iis conglutinata anima mea et <hi rend="italic">unus spiritus</hi> et <hi rend="italic">una
				<lb/>fides</hi> erat in nobis".</p>
			</div>
			<pb n="1719"/>
			<div type="chapter">
				<head><lb/><hi rend="bold">Capitulum 15 - De falsis pauperibus.</hi> </head>
				<p><lb/>"Surrexerunt denique in nobis qui <hi rend="italic">non erant ex nobis</hi>, quidam
					<lb/><hi rend="italic">filii Belial</hi>, loquentes vana, operantes iniqua, <hi rend="italic">dicentes se</hi> pauperes
					<lb/><hi rend="italic">esse</hi> cum <hi rend="italic">non essent</hi>, et me, quam dilexerant toto corde gloriosi viri,
					<lb/>de quibus locuta sum, spreverunt et maculaverunt, <hi rend="italic">sequentes viam
					<lb/>Balaam ex Bosor, qui mercedem iniquitatis amavit, homines corrupti
					<lb/>mente et a veritate privati, existimantes questum esse pietatem</hi>:
					<lb/>homines assumentes sancte religionis habitum, <hi rend="italic">novum hominem</hi>
					<lb/>non <hi rend="italic">induerunt</hi>, sed veterem palliaverunt. Detrahebant senioribus
					<lb/>suis et eorum, qui sancte conversationis institutores fuerunt,
					<lb/>vitam et mores in occulto mordebant, vocantes eos indiscretos, <hi rend="italic">immisericordes,
					<lb/>crudeles</hi>, et me, quam assumpserant, dicebant otiosam,
					<lb/>hispidam, turpem, incultam, exsanguem et mortuam, emula mea
					<lb/>summo studio id gerente, que, ovis assumens habitum, dolositate vulpis
				<lb/>occultabat lupinam rabiem".</p>
			</div>
			<div type="chapter">
				<head><lb/><hi rend="bold">Capitulum 16 - Avaritia.</hi> </head>
				<p><lb/>"Hec est Avaritia, que dicitur immoderata cupiditas acquirendi
					<lb/>vel retinendi divitias. Vocabant eam nomine sanctiori, ne omnino
					<lb/>viderentur me derelinquere, cuius munere de pulvere surrexerant
					<lb/>et de stercore erant erecti.<hi rend="italic">Loquebantur</hi> de ea <hi rend="italic">mihi pacifice</hi>,
					<lb/>sed <hi rend="italic">super</hi> iram <hi rend="italic">dolose cogitabant</hi>. Et, licet <hi rend="italic">non possit civitatis
					<lb/>supra montem posite abscondi</hi> desolatio, tamen <hi rend="italic">imposuerunt ei nomen</hi>
					<lb/>Discretionem vel Providentiam, cum talis discretio potius dicenda
					<lb/>esset confusio et providentia bonorum omnium perniciosa
				<lb/>oblivio.</p>
				<p><lb/>Et dicebant ad me: "<hi rend="italic">Tua est potentia, tuum regnum</hi>, ne timeas.
					<lb/>Bonum est insistere operibus pietatis et vacare fructibus bonis,
				<lb/>egenis tribuere, pauperibus aliquid dare"".</p>
			</div>
			<pb n="1720"/>
			<div type="chapter">
				<head><lb/><hi rend="bold">Capitulum 17 - Monet Paupertas falsos religiosos.</hi> </head>
				<p><lb/>"Et dicebam eis: "Non contradico, fratres, quod bonum hoc
					<lb/>non sit quod dicitis vos, sed <hi rend="italic">videte</hi>, obsecro, <hi rend="italic">vocationem vestram</hi>.
					<lb/>Nolite aspicere retro. Nolite de <hi rend="italic">tecto descendere, tollere aliquid de
					<lb/>domo</hi>. Nolite de <hi rend="italic">agro reverti</hi> retro, <hi rend="italic">tollere</hi> vestimentum. Nolite
					<lb/>involvi <hi rend="italic">negotiis secularibus</hi>. Nolite rursus implicari coinquinationibus
					<lb/>mundi et corruptionibus, quas fugistis per cognitionem Salvatoris.
					<lb/>Necesse est enim ut iis rursus implicati superentur fiantque
					<lb/><hi rend="italic">posteriora eorum deteriora prioribus</hi>, specie pietatis retrorsum
				<lb/>eundo ab eo quod illis traditum est sancto mandato"".</p>
			</div>
			<div type="chapter">
				<head><lb/><hi rend="bold">Capitulum 18 - Responsio eorum.</hi> </head>
				<p><lb/>"Cumque omnibus ista proponerem, <hi rend="italic">facta est dissensio inter</hi>
					<lb/>eos. Alii <hi rend="italic">dicebant: "Quia</hi> bona <hi rend="italic">est et bene dicit"; alii autem: "Non,
					<lb/>sed seducere</hi> nos vult, ut illam imitemur; misera est et omnes nos
				<lb/>secum miseros esse desiderat"".</p>
			</div>
			<div type="chapter">
				<head><lb/><hi rend="bold">Capitulum 19 - Paupertas loquitur de bonis religiosis.</hi> </head>
				<p><lb/>"Non potuit emula mea expellere me de finibus eorum tempore
					<lb/>illo, quia multi adhuc inter eos magni fervoris magneque caritatis
					<lb/>viri erant in principio conversionis eorum, celum pulsantes clamoribus
					<lb/>et penetrantes orationum instantia, se ipsos excedentes in contemplatione,
					<lb/>contemnentes omnia que terrena erant.<hi rend="italic">Tunc precepit
					<lb/>mihi Creator omnium et qui creavit me</hi>, dicens: "<hi rend="italic">In Iacob inhabita
					<lb/>et in Israel hereditare et in electis meis mitte radices</hi>". Ego vero
					<lb/>hec omnia diligentissime faciebam. Cumque sic essem cum eis et viam
					<lb/>regiam incederemus pariter, habebant <hi rend="italic">propter me claritatem ad turbas
					<lb/>et in conspectu potentium admirabiles erant</hi>; honorabantur ab
					<lb/>hominibus et sancti vocabantur ab eis. Ceperunt ipsi moleste ferre
					<pb n="1721"/>
					<lb/>sanctitatis nomen et recordantes quod dixit Filius Dei: "Gloriam <hi rend="italic">ab
				<lb/>hominibus non</hi> recipio, oblatam gloriam penitus recusabant"".</p>
			</div>
			<div type="chapter">
				<head><lb/><hi rend="bold">Capitulum 20 - Avaritia nomen Discretionis assumit.</hi> </head>
				<p><lb/>"Ambulantibus vero ipsis in tanto fervore dilectionis Christi,
					<lb/>Avaritia, nomen Discretionis assumens, cepit dicere ad illos: "Nolite
					<lb/>sic vos rigidos ostendere hominibus nec honorem eorum sic contemnatis,
					<lb/>sed ostendite vos affabiles eis et oblatam gloriam nolite exterius
					<lb/>respuere, sed interius id summopere facite. Bonum est habere
					<lb/>amicitias regum, notitias principum, familiaritates magnorum,
					<lb/>quia, dum ipsi sic vos honorant et venerantur, dum sic vobis assurgunt
					<lb/>et occurrunt, multis est ad exemplum; qui, hoc videntes, ad
				<lb/>Deum facilius convertuntur".</p>
				<p><lb/>Ipsi vero videntes profectum, datum acceptaverunt consilium,
					<lb/>sed non custodientes se a laqueo posito iuxta viam, gloriam et honorem
					<lb/>demum amplexati sunt toto corde. Tales se fore intus existimabant
					<lb/>quales predicabantur foris, ponentes gloriam suam in ore laudantium,
				<lb/>sicut <hi rend="italic">fatue</hi> in <hi rend="italic">vendentibus</hi> et <hi rend="italic">servus inutilis</hi> in terra.</p>
				<p><lb/>Homines vero, qui tales eos esse putabant interius quales exterius
					<lb/>videbantur, bona sua libenter offerebant eis in remissionem
					<lb/>peccatorum suorum. Que in principio ipsi vel<hi rend="italic">ut stercora</hi> omnia reputabant,
					<lb/>dicentes: "Nos pauperes sumus et semper esse desideramus,
					<lb/><hi rend="italic">non vestra</hi> desideramus, <hi rend="italic">sed vos</hi>.<hi rend="italic">Habentes alimenta et quibus
					<lb/>tegamur, iis contenti sumus, quia vanitas vanitatum et omnia
					<lb/>vanitas</hi>. Propterea devotio hominum in eis cotidie crescebat magis,
					<lb/>ita ut multi eorum minus sua diligerent, que a sanctis sic videbant
				<lb/>contemni".</p>
			</div>
			<div type="chapter">
				<head><lb/><hi rend="bold">Capitulum 21 - Avaritia se vocat Providentiam.</hi> </head>
				<p><lb/>Interea illa barbara inimica mea hoc videns cepit vehementer
					<lb/>irasci et <hi rend="italic">frendere dentibus suis</hi>, et, <hi rend="italic">tacta dolore cordis intrinsecus</hi>,
					<pb n="1722"/>
					<lb/>dixit: "<hi rend="italic">Quid faciam? Ecce totus mundus post</hi> eam <hi rend="italic">abiit</hi>. Assumam,
					<lb/>inquit, mihi nomen Providentie, <hi rend="italic">et loquar ad cor</hi> eorum, <hi rend="italic">si
				<lb/>forte audiant et quiescant</hi>".</p>
				<p><lb/>Et fecit sic, verbis humilibus dicens ad eos: "<hi rend="italic">Quid hic statis tota
					<lb/>die otiosi</hi>, nihil in posterum providentes? Quid obesset vobis
					<lb/>habere necessaria vite, dum a superfluis parceretis? Cum maiori
					<lb/>enim pace et quiete possetis vestram et aliorum operari salutem, si
					<lb/>ad votum cuncta suppeterent, que vobis omnino expediunt.<hi rend="italic">Dum
					<lb/>tempus habetis</hi>, vobis et posteris providete, quia homines retrahent
					<lb/>manus a primis datis et a solitis donis. Bonum esset semper sic esse,
					<lb/>sed id penitus non valetis, cum <hi rend="italic">cotidie augeat</hi> vos <hi rend="italic">Dominus in
					<lb/>idipsum</hi>. Numquid non acceptaret Deus, si haberetis quid conferre
					<lb/>possetis egenis et essetis <hi rend="italic">memores pauperum</hi>, cum ipse dicat:
					<lb/><hi rend="italic">Beatius est magis dare quam accipere?</hi>Cur non recipitis bona que
					<lb/>offeruntur vobis, ut non fraudetis dantes eterna mercede? Non est
					<lb/>iam quod vos timere oporteat a contubernio divitiarum, cum eas pro
					<lb/>nihilo reputetis. Non est in rebus vitium, sed in animo, quia <hi rend="italic">vidit
					<lb/>Deus cuncta que fecerat et erant valde bona</hi>. Bonis ergo omnia bona
					<lb/>sunt, omnia serviunt, pro ipsis <hi rend="italic">omnia facta sunt</hi>. O quanti bona
					<lb/>habentes male ipsa expendunt, que, si vos haberetis, converteretis
					<lb/>in bonum usum, quia sanctum est propositum vestrum, sanctum desiderium
					<lb/>vestrum! Non est vestra voluntas proprios ditare parentes,
					<lb/>quia ipsi satis divites sunt, sed dum haberetis necessaria honestius
				<lb/>atque ordinabilius conversari possetis".</p>
				<p><lb/>Hec et iis similia seva illa dicente, aliqui eorum, quorum con
					<lb/>scientia corrupta erat, statim prebuerunt assensum. Alii vero hec
					<lb/>surda aure <hi rend="italic">transibant</hi> et rationes prolatas <hi rend="italic">in medium</hi> acutis responsionibus
					<lb/>refellebant, non minus isti quam illa suffulti testimoniis
				<lb/>Scripturarum".</p>
			</div>
			<div type="chapter">
				<head><lb/><hi rend="bold">Capitulum 22 - Avaritia auxilium Acidie petit.</hi> </head>
				<p><lb/>"Sed videns Avaritia quod per se non posset suum adimplere
					<lb/>desiderium ex ipsis, mutavit consilium ut impleret propositum. Vocavitque
					<pb n="1723"/>
					<lb/>Acidiam, que bona negligit inchoare et inchoata perficere,
					<lb/>et statuit fedus cum ea et pactum pepigit contra istos. Non erat ei
					<lb/>nimis familiaris nec forte coniuncta, tamen in malum libenter <hi rend="italic">convenerunt
					<lb/>in unum</hi>, sicut olim <hi rend="italic">Herodes et Pilatus adversus</hi> Salvatorem.
					<lb/>/*
					<lb/>Inito consilio, infremuit Acidia et, facto impetu, cum satellitibus
					<lb/>suis fines eorum ingressa est, et, totis viribus arma sua deducens,
					<lb/>caritatem eorum exstinxit et in teporem et torporem convertit
					<lb/>eos. Sicque parum <hi rend="italic">a pusillanimitate spiritus</hi> absorpti, <hi rend="italic">facti sunt
				<lb/>tamquam mortui a corde</hi>".</p>
			</div>
			<div type="chapter">
				<head><lb/><hi rend="bold">Capitulum 23 - De religiosis per Acidiam victis.</hi> </head>
				<p><lb/>"Ceperunt deinde ad queque egyptiaca, que reliquerant, miserrime
					<lb/>suspirare et que corde magnifico contempserant turpiter requirebant.
					<lb/>Incedebant tristes <hi rend="italic">viam mandatorum</hi> Dei et corde arido
					<lb/>ad queque iniuncta currebant. Deficiebant sub onere et pre inopia
					<lb/>spiritus vix poterant suspirare. Rara compunctio erat eis, contritio
					<lb/>nulla, obedientia plena murmure, cogitatio animalis, letitia dissoluta,
					<lb/>pusillanimis tristitia, sermo incautus, risus facilis; in vultu hilaritas,
					<lb/>in incessu vanitas, vestis mollis et delicata, studiose incisa,
					<lb/>studiosius consuta, somnus multus, cibus superfluus, potus intemperatus.
					<lb/>Nugas et trufas et verba proferebant in ventum. Recitabant
					<lb/>fabulas, mutabant leges, disponebant provincias et hominum facta
					<lb/>diligenter tractabant. De exercitio spirituali nulla cura, nullum studium
					<lb/>de salute anime, rara collatio de celestibus et eternis tepens
				<lb/>desiderium.</p>
				<p><lb/>Ceperunt sic obdurati alter alteri invidere, alter alterum provocare
					<lb/>et unus alteri dominari; gestiens frater <hi rend="italic">fratrem crimine pessimo</hi>
					<lb/>accusabat. Devitabant tristia, appetentes in quo vane gauderent,
					<lb/>quia vere non poterant. Retenta tamen specie sanctitatis
					<lb/>utcumque, ne omnino vilescerent, et loquentes sancta, miseram conversationem
					<lb/>suam apud simplices occultabant. Sed tanta erat eorum
					<pb n="1724"/>
					<lb/>interioris hominis dissolutio quod, se cohibere non valentes, apertis
				<lb/>indiciis erumpebant foris".</p>
				<p><lb/>"Ceperunt denique viris secularibus adulari et cum eis iungere
					<lb/>matrimonium ut exhaurirent bursas eorum, ut amplificarent edificia
					<lb/>et multiplicarent ea que penitus recusaverant. Vendebant verba
					<lb/>divitibus et matronis salutationes et curias regum ac principum
					<lb/>omni studio frequentabant, ut <hi rend="italic">iungerent domum ad domum et agrum
					<lb/>agro copularent</hi>. Et nunc magnificati sunt et ditati, confortati sunt
					<lb/>in terra, quia <hi rend="italic">de malo ad malum egressi sunt et</hi> Dominum <hi rend="italic">non cognoverunt</hi>.
					<lb/>Ceciderunt <hi rend="italic">dum allevarentur</hi>, prolapsi sunt in terra
				<lb/>ante nativitatem, et tamen dicunt mihi: "Sumus amici tui"".</p>
			</div>
			<div type="chapter">
				<head><lb/><hi rend="bold">Capitulum 24 - Pauperes divites effecti persequuntur Paupertatem.</hi> </head>
				<p><lb/>"Dolens dolebam ego de quibusdam magis, qui cum in seculo
					<lb/>satis fuissent miseri et contemptibiles, postquam ad me venerunt, <hi rend="italic">divites
					<lb/>facti sunt</hi>.<hi rend="italic">Impinguati</hi> et <hi rend="italic">incrassati</hi> fortius ceteris <hi rend="italic">recalcitrant</hi>
					<lb/>deridentes me. Ipsi certe <hi rend="italic">vita ipsa putabantur indigni,
					<lb/>egestate et fame steriles, qui mandebant herbas et arborum cortices,
					<lb/>squalentes calamitate et miseria</hi>. Nunc non sunt contenti communi
					<lb/>vita, sed <hi rend="italic">segregant semetipsos, sine timore se ipsos pascentes</hi>,
					<lb/>quorum conversatio, superflua queritando, satis ceteris est molesta,
					<lb/>affectantes honorem inter Christi discipulos, qui in seculo etiam inter
					<lb/>notos valde contemptibiles erant. Qui, cum hordeaceo pane et
					<lb/>aqua sepe carerent et <hi rend="italic">esse sub sentibus delicias computabant, filii
					<lb/>stultorum et ignobilium, et in terra penitus non parentes, ad ,meas
					<lb/>miserias devoluti sunt, abominantur me etm fugiunt longe a me, et
					<lb/>faciem meam conspuere non verentur. Contumelias et terrores</hi>
					<lb/>passa sum ab eis, et qui <hi rend="italic">erant pacifici mei et custodientes latus
					<pb n="1725"/>
					<lb/>meum</hi> insultabant mihi. Verecundabantur de me et tanto magis
					<lb/>abiciebant me quanto meo beneficio ditatos se fore sciebant, ita ut
				<lb/>nomen meum dedignarentur audire".</p>
			</div>
			<div type="chapter">
				<head><lb/><hi rend="bold">Capitulum 25 - Paupertas monet eos ad se redire.</hi> </head>
				<p><lb/>"Dolens dolebam ego et dicebam ad eos: "<hi rend="italic">Revertimini, filii recedentes,
					<lb/>et sanabo aversiones vestras. Cavete ab omni avaritia
					<lb/>que est idolorum servitus</hi>, quoniam <hi rend="italic">avarus non implebitur pecunia.
					<lb/>Memoramini pristinos dies, in quibus illuminati magnum
					<lb/>certamen sustinuistis passionum</hi>. Nolite fieri <hi rend="italic">subtractionis filii in
					<lb/>perditionem, sed fidei in acquisitionem anime. Irritam quis faciens
					<lb/>legem Moysi sine ulla miseratione duobus vel tribus testibus
					<lb/>moritur. Quanto magis putatis deteriora mereri supplicia qui Filium
					<lb/>Dei conculcaverit et sanguinem Testamenti pollutum duxerit
					<lb/>in quo sanctificatus est, et spiritui gratie contumeliam fecerit?
					<lb/>Redite</hi>ergo, <hi rend="italic">prevaricatores, ad cor, quia non in abundantia
				<lb/>cuiusquam vita est, ex iis que possidet</hi>".</p>
				<p><lb/>At ipsi indignantes dicebant: "Vade, o misera, <hi rend="italic">recede a nobis;
				<lb/>scientiam viarum tuarum nolumus</hi>".</p>
				<p><lb/>Et aio ad eos: "<hi rend="italic">Miseremini mei, miseremini mei, saltem vos,
					<lb/>amici mei. Quare persequimini me</hi> sine causa? Numquid non dixi
					<lb/>vobis quia mei ac vestri mores non convenirent? En penitet me
				<lb/>vidisse vos"".</p>
			</div>
			<div type="chapter">
				<head><lb/><hi rend="bold">Capitulum 26 - Dominus loquitur ad Paupertatem.</hi> </head>
				<p><lb/>"<hi rend="italic">Et factus est sermo Domini ad me, dicens: "Revertere, revertere,
					<lb/>Sunamitis, revertere, revertere ut intueamur te. Ipsi filii irritatores
					<lb/>sunt et nolunt audire te, quia nolunt audire me. Factum
					<pb n="1726"/>
					<lb/>est eis cor incredulum et exasperans: recesserunt et abierunt
					<lb/>non enim abiecerunt te, sed me</hi>. Tu enim hos docuisti adversus te
					<lb/>et erudisti eos in caput tuum, quia nisi te assumpsissent, numquam
					<lb/>sic ditati fuissent. Simulabant diligere te, ut sic beneficiati recederent.
					<lb/>Propterea contemptione adversa aversi sunt et <hi rend="italic">apprehendentes
					<lb/>mendacium noluerunt reverti</hi>. Ne iterum credas eis cum locuti
					<lb/>fuerint tibi bona, quia <hi rend="italic">contempserunt te</hi> et <hi rend="italic">querent animam tuam.
					<lb/>Ne assumas laudem et orationem pro eis, quia non exaudiam te,
				<lb/>etenim abieci eos</hi>, quia <hi rend="italic">ipsi spreverunt me</hi>"".</p>
			</div>
			<div type="chapter">
				<head><lb/><hi rend="bold">Capitulum 27 - Domina Paupertas monet beatum Franciscum de</hi> </head>
				<p><lb/><hi rend="bold">profectu et defectu conversationis.</hi> </p>
				<p><lb/>"Ecce, fratres, retexui vobis longi sermonis parabolam ut <hi rend="italic">precedant
					<lb/>palpebre gressus</hi> vestros et videatis quid agere debeatis.
					<lb/>Periculosum est valde retro aspicere et illudere Deo.<hi rend="italic">Memores estote
					<lb/>uxoris Loth</hi> et <hi rend="italic">nolite omni spiritui credere. Confido tamen de
					<lb/>vobis</hi>, carissimi, quia magis in vobis quam in ceteris video meliora
					<lb/>et viciniora saluti, quoniam videmini omnia penitus abiecisse, de
					<lb/>omnibus penitus vos exonerasse. Et de iis omnibus efficacissimum
					<lb/>argumentum est mihi montis huius ascensio, ad quem pauci umquam
					<lb/>attingere potuerunt. Sed <hi rend="italic">dico vobis, amici mei</hi>, quod multorum
					<lb/>malitia bonorum virtutem mihi facit esse suspectam et sub <hi rend="italic">vestimentis
				<lb/>ovium lupos rapaces</hi> frequenter experta sum.</p>
				<p><lb/>Cupio certe unumquemque vestrum sanctorum imitatorem effici,
					<lb/>qui fide et patientia hereditaverunt me. Sed, quia timeo ne vobis
					<lb/>sicut et ceteris contingat, salutare do vobis consilium, ne videlicet
					<lb/>velitis sic in principio altiora et secretiora contingere, sed paulatim
					<lb/>proficientes, Christo duce, tandem perveniatis ad summa. Videte
					<lb/>ne, postquam stercora vilitatis ad radices vestras fuerint missa, inveniamini
					<lb/>steriles, quia nihil aliud vobis preterquam securis apponitur.
					<lb/>Nolite ex toto affectui vestro credere quem nunc habetis, quia pro
					<pb n="1727"/>
					<lb/>cliviores <hi rend="italic">sensus hominis</hi> sunt ad <hi rend="italic">malum</hi> quam ad bonum agendum,
					<lb/>et facile ad consueta revertitur animus, licet ab illis quandoque
					<lb/>multum sit elongatus. Scio enim quod ex fervore nimio levissima
					<lb/>omnia vobis videntur; sed mementote quod dicitur, quia <hi rend="italic">ecce qui serviunt</hi>
					<lb/>Deo <hi rend="italic">non sunt stabiles, et in angelis suis reperit pravitatem</hi>.
					<lb/>"Primum quidem ad portandum omnia dulcissima vobis existunt,
					<lb/>sed paulo post, securitate accepta, de collatis beneficiis incuriam
					<lb/>admittetis. Putabitis qua hora vultis in id ipsum redire et primam
					<lb/>reinvenire consolationem, sed negligentia semel admissa non
					<lb/>de facili extirpatur. Declinabit deinde cor vestrum ad alia, sed ratio
					<lb/>reclamabit ut redeatis ad prima. Sic conversi in torporem et
					<lb/>acidiam spiritus volatilia excusationum verba pretendetis, dicentes:
					<lb/>"Non possumus esse, sicut in principio fuimus, fortes et nunc alia
					<lb/>tempora currunt"; nescientes quod dicitur quia, <hi rend="italic">cum consummatus</hi>
					<lb/>fuerit <hi rend="italic">homo, tunc incipiet</hi>. Erit tamen in animo vestro semper
					<lb/>vox sic dicens: "Cras, cras revertemur <hi rend="italic">ad virum priorem, quia</hi> melius
				<lb/>erat nobis <hi rend="italic">tunc quam nunc</hi>".</p>
				<p><lb/><hi rend="italic">Ecce predixi vobis</hi> plura, fratres, et <hi rend="italic">multa habeo vobis dicere</hi>,
					<lb/>que <hi rend="italic">non potestis portare modo. Veniet hora, cum palam vobis</hi>
				<lb/>exponam omnia supra dicta".</p>
			</div>
			<div type="chapter">
				<head><lb/><hi rend="bold">Capitulum 28 - Beatus Franciscus cum fratribus respondet Paupertati.</hi> </head>
				<p><lb/>Ad hec beatus Franciscus cum fratribus suis pronus in terram
					<lb/>cecidit, gratias agens Deo et dixit: "Placet, domina nostra, quod dicis,
					<lb/>nec in omnibus que locuta es aliqua reprehensio esse potest.
					<lb/><hi rend="italic">Verus est sermo quem audivimus in terra</hi> nostra <hi rend="italic">super sermonibus
					<lb/>tuis et super sapientia tua</hi>; et multo <hi rend="italic">maior est sapientia tua
					<lb/>quam rumor quem audivimus. Beati viri tui et beati servi tui,</hi>ii
					<lb/><hi rend="italic">qui sunt coram te semper et audiunt sapientiam tuam. Sit Dominus
					<lb/>Deus tuus benedictus</hi>in secula<hi rend="italic">cui complacuisti</hi>et<hi rend="italic">dilexit</hi>te<hi rend="italic">in
					<lb/>sempiternum et constituit te</hi>reginam<hi rend="italic">ut faceres</hi>misericordiam et<hi rend="italic">iudicium</hi>
					<pb n="1728"/>
					<lb/>in servis eius.<hi rend="italic">O quam bonus et suavis est spiritus tuus</hi>,
				<lb/>corripiens errantes et peccantes admonens! </p>
				<p><lb/>"Ecce, domina, per caritatem Regis eterni qua dilexit te et per
					<lb/>illam qua tu diligis eum, te obsecramus ut <hi rend="italic">non fraudes</hi> nos <hi rend="italic">a desiderio</hi>
					<lb/>nostro, sed <hi rend="italic">facias nobiscum iuxta</hi> mansuetudinem et <hi rend="italic">misericordiam
					<lb/>tuam. Magna enim sunt</hi>opera<hi rend="italic">tua et inenarrabilia;
					<lb/>propter hoc indisciplinate anime errant</hi> a te. Et quia sola incedis
					<lb/>undique scopulosa, <hi rend="italic">ut castrorum acies ordinata</hi>, non possunt
					<lb/>tecum morari insipientes. Sed ecce nos <hi rend="italic">servi tui sumus et oves pascue
					<lb/>tue</hi>. In eternum et in seculum seculi iuramus et statuimus <hi rend="italic">custodire
				<lb/>iudicia iustitie tue</hi> .</p>
			</div>
			<div type="chapter">
				<head><lb/><hi rend="bold">Capitulum 29 - Consensus Paupertatis.</hi> </head>
				<p><lb/><hi rend="italic">Commota sunt</hi> ad hec <hi rend="italic">viscera</hi> domine Paupertatis et, sicut ei
					<lb/>proprium est misereri semper et parcere, ultra se continere non valens,
					<lb/>cucurrit et amplexata est eos ac pacis osculum unicuique prebens,
					<lb/>dixit: "<hi rend="italic">Ecce</hi>, iam <hi rend="italic">venio</hi>, fratres et filii mei, vobiscum, sciens
				<lb/>me de vobis lucraturam quamplures".</p>
				<p><lb/>Beatus Franciscus, non se capiens pre letitia, cepit laudare alta
					<lb/>voce Omnipotentem, qui non derelinquit <hi rend="italic">sperantes in se</hi> dicens:
					<lb/>"<hi rend="italic">Benedicite Dominum, omnes electi eius, agite dies letitie et confitemini
					<lb/>ei, quoniam bonus, quoniam in seculum misericordia
				<lb/>eius</hi>".</p>
				<p><lb/>Et descendentes de monte duxerunt dominam Paupertatem ad
				<lb/>locum in quo manebant; <hi rend="italic">hora</hi> enim <hi rend="italic">erat quasi sexta</hi>.</p>
			</div>
			<div type="chapter">
				<head><lb/><hi rend="bold">Capitulum 30 - De convivio Paupertatis cum fratribus.</hi> </head>
				<p><lb/>Et, preparatis omnibus, coegerunt illam comedere secum. At
					<lb/>illa: "Ostendite mihi, inquit, primo oratorium, capitulum, claustrum,
					<pb n="1729"/>
					<lb/>refectorium, coquinam, dormitorium et stabulum, pulcra sedilia,
					<lb/>expolitas mensas et domos immensas. Nihil enim video horum,
					<lb/>nisi quod cerno vos hilares et iucundos, <hi rend="italic">superabundantes gaudio,
					<lb/>repletos consolatione</hi>, ac si omnia expectetis ad votum suppeti
				<lb/>vobis".</p>
				<p><lb/>Ipsi quoque respondentes dixerunt: "Domina et regina nostra,
					<lb/>nos <hi rend="italic">servi tui</hi> ex <hi rend="italic">longo</hi> itinere fatigati sumus, et tu, nobiscum veniens,
					<lb/>non modicum laborasti. Comedamus ergo prius, si iubes, et
				<lb/>sic confortati ad nutum tuum omnia implebuntur".</p>
				<p><lb/>"Placet quod dicitis" ait; "sed iam afferte aquam, ut manus
					<lb/>nostras lavemus, et sindones, quibus tergamus eas". Illi vero citissime
					<lb/>obtulerunt medium quoddam terreum vasculum, quia perfectum
					<lb/>non erat ibi, plenum aqua. Et vergentes in manibus eius
					<lb/>respiciebant huc atque illuc pro sindone. Cumque non invenissent
					<lb/>eam, unus obtulit ei tunicam qua indutus erat ut cum ea tergeret
					<lb/>manus. Ipsa vero, cum gratiarum actione illam suscipiens, magnificabat
					<lb/>Deum in corde suo, qui talibus eam associavit hominibus.
					<lb/>Deinde duxerunt eam ad locum in quo mensa parata erat. Que,
					<lb/>cum fuisset perducta, respexit et nil aliud videns quam tria vel quatuor
					<lb/>frusta panis hordeacei aut suricei posita super gramina, vehementer
					<lb/>admirata est dicens intra se: "<hi rend="italic">Quis umquam vidit talia in
					<lb/>generationibus seculorum? Benedictus tu, Domine Deus, cui cura
					<lb/>est de omnibus; subest enim tibi posse, cum volueris; docuisti
					<lb/>populum tuum per talia opera</hi> placere tibi". Sicque consederunt
				<lb/>pariter <hi rend="italic">gratias agentes Deo</hi> super omnia dona sua.</p>
				<p><lb/>Iussit domina Paupertas apportari cocta cibaria in scutellis. Et
					<lb/>ecce allata est scutella una plena aqua frigida, ut intingerent omnes
					<lb/>in ea panem: non erat ibi copia scutellarum nec coquorum pluralitas.
					<lb/>Petiit aliquas saltem herbas odoriferas crudas sibi preberi. Sed
					<lb/>hortulanum non habentes et hortum nescientes, collegerunt in silva
					<lb/>herbas agrestes et posuerunt coram ea. Que ait: "Parum salis afferte
					<lb/>ut saliam herbas, quoniam amare sunt". "Exspecta -inquiunt
					<lb/>-domina, quousque civitatem intremus et afferamus tibi, si
					<lb/>fuerit qui prebeat nobis". "Prebete -inquit -mihi cultellum ut
					<pb n="1730"/>
					<lb/>emundem superflua et incidam panem, quia valde durus et siccus
					<lb/>est". Dicunt ei: "Domina, non habemus fabrum ferrarium, qui nobis
					<lb/>faciat gladios; nunc autem dentibus cultelli vice utere et post
					<lb/>providebimus". "Et vinum apud vos est aliquantulum?" dixit.
					<lb/>Responderunt illi dicentes: "Domina nostra, <hi rend="italic">vinum non habemus</hi>,
					<lb/>quia <hi rend="italic">initium vite hominis panis et aqua</hi>, et tibi bibere vinum non
					<lb/>est bonum, quoniam sponsa Christi vinum debet fugere pro veneno".
					<lb/>Postquam autem exsaturati sunt magis ex tante inopie gloria
					<lb/>quam essent rerum omnium abundantia, benedixerunt Domino, in
					<lb/>cuius conspectu tantam invenerunt gratiam, et duxerunt illam ad locum
					<lb/>in quo quiesceret, quia fatigata erat. Sicque supra nudam humum
				<lb/>nudam se proiecit.</p>
				<p><lb/>Petiit quoque pulvinar ad caput suum. At illi statim portaverunt
				<lb/>lapidem et supposuerunt ei.</p>
				<p><lb/>Illa vero, quietissimo somno ac sobria dormiens, surrexit festinanter,
					<lb/>petens sibi claustrum ostendi. Adducentes eam in quodam
					<lb/>colle ostenderunt ei totum orbem quem respicere poterant, dicentes:
				<lb/>"Hoc est claustrum nostrum, domina".</p>
			</div>
			<div type="chapter">
				<head><lb/><hi rend="bold">Capitulum 31 - Domina Paupertas benedicit fratribus et monet</hi> </head>
				<p><lb/><hi rend="bold">eos perseverare in recepta gratia.</hi> </p>
				<p><lb/>Iussit ipsa omnes pariter consedere et <hi rend="italic">verba vite</hi> locuta est ad
					<lb/>eos, dicens: "<hi rend="italic">Benedicti</hi> vos, filii, <hi rend="italic">a Domino Deo qui</hi> fecit <hi rend="italic">celum et
					<lb/>terram</hi>, qui tanta caritatis plenitudine in domo vestra me suscepistis,
					<lb/>ut visum sit mihi hodie esse vobiscum tamquam <hi rend="italic">in paradiso
					<lb/>Dei</hi>. Propterea <hi rend="italic">repleta sum gaudio, superabundo consolatione</hi>,
					<lb/>et quia tantum venire tardavi, veniam peto. Vere Dominus est vobiscum,
					<lb/><hi rend="italic">et ego nesciebam</hi>. Ecce quod concupivi iam video, quod desideravi
					<lb/>iam teneo, quoniam illis sum coniuncta in terris, qui mihi
					<lb/>imaginem representant eius cui sum desponsata in celis. Benedicat
					<lb/>Dominus <hi rend="italic">fortitudini</hi> vestre <hi rend="italic">et opera manuum</hi> vestrarum suscipiat.
					<pb n="1731"/>
					<lb/>Rogo et multum deprecor vos tamquam <hi rend="italic">filios carissimos</hi>, ut
					<lb/>perseveretis in iis que Spiritu Sancto docente cepistis, non deserentes
					<lb/>perfectionem vestram sicut est consuetudinis quibusdam, sed, evasis
					<lb/>cunctis laqueis tenebrarum, semper ad perfectiora nitimini.
					<lb/>Altissima est professio vestra, supra hominem, supra virtutem et
					<lb/>antiquarum perfectionem illustrat lumine clariori. De regni celorum
					<lb/>possessione nulla sit dubitatio, nulla sit cunctatio vobis, quoniam arram
					<lb/>future hereditatis iam tenetis et pignus Spiritus iam suscepistis,
					<lb/>signati signaculo glorie Christi, respondentes per omnia, gratia sua,
					<lb/>illi prime sue schole, quam in mundo veniens congregavit. Quod
					<lb/>enim illi fecerunt in presentia eius, hoc vos totum in absentia operari
					<lb/>cepistis, et non est quod dicere vereamini: "<hi rend="italic">Ecce nos reliquimus
				<lb/>omnia et secuti sumus te</hi>".</p>
				<p><lb/>Non deterreat vos magnitudo certaminis et laboris immensitas,
					<lb/>quoniam magnam habebitis remunerationem.<hi rend="italic">Et aspicientes in actorem
					<lb/>et consummatorem omnium bonorum, Dominum Iesum Christum,
					<lb/>qui proposito sibi gaudio sustinuit crucem, confusione contempta</hi>,
					<lb/>tenete <hi rend="italic">spei</hi> vestre <hi rend="italic">confessionem indeclinabilem. Currite
					<lb/>ad propositum vobis certamen</hi> in caritate. Currite per patientiam,
					<lb/>que maxime vobis necessaria est, <hi rend="italic">ut voluntatem Dei facientes reportetis
					<lb/>repromissionem. Potens est enim Deus</hi> que supra vires cepistis
					<lb/>gratia sua sancta consummare feliciter, quia fidelis est in promissionibus.
					<lb/>/*
					<lb/>"Nihil inveniat in vobis <hi rend="italic">sibi</hi> gratum <hi rend="italic">spiritus qui operatur in
					<lb/>filiis diffidentie</hi>, nil inveniat dubium, nil inveniat diffidens, ne sue
					<lb/>pravitatis contra vos exercende de vobis recipiat argumentum. Nam
					<lb/><hi rend="italic">superbus est valde</hi> et <hi rend="italic">superbia eius et arrogantia eius plus quam
					<lb/>fortitudo eius. Magnam iram</hi> habet de vobis et universe calliditatis
					<lb/>sue in vos arma convertet et malitie sue venenum nitetur effundere,
					<lb/>utpote qui iam reliquos debellando devicit et deiecit, vos
				<lb/>supra se respiciens dolet.</p>
				<p><lb/>In conversione vestra, carissimi, celi cives magna gaudia celebrarunt
					<lb/>et coram eterno Rege <hi rend="italic">nova cantica cantaverunt</hi>. Gaudent
					<pb n="1732"/>
					<lb/>angeli in vobis et de vobis, quia dum per vos multi virginitatem servabunt
					<lb/>et castitate fulgebunt, superne civitatis implebuntur ruine,
					<lb/>ubi virgines sunt celebrius collocandi, quoniam qui <hi rend="italic">non nubunt neque
					<lb/>nubentur, erunt sicut angeli Dei in celo</hi>. Exsultant Apostoli
					<lb/>videntes suam renovari vitam, predicari doctrinam, sanctitatis precipue
					<lb/>per vos ostendi exempla. Letantur martyres exspectantes sacri
					<lb/>sanguinis effusione eorum representari constantiam. Tripudiant
					<lb/>confessores scientes eorum frequenter victoriam de inimico rememorari
					<lb/>in vobis. Iubilant virgines <hi rend="italic">sequentes Agnum quocumque ierit</hi>,
					<lb/>cernentes suum numerum per vos augeri cotidie. Tota denique celestis
					<lb/>curia exsultatione repletur, que novorum concivium cotidianas
					<lb/>celebrabit solemnitates et ad odorem orationum sanctarum ascendentium
				<lb/>de hac valle continue respergetur.</p>
				<p><lb/><hi rend="italic">Obsecro itaque vos, fratres, per misericordiam Dei</hi> pro qua
					<lb/>vos tam miserabiles estis effecti, facite ad quod venistis, ad quod
					<lb/>ascendistis de fluminibus Babylonie. Suscipite humiliter gratiam
					<lb/>vobis oblatam, digne utentes ea per omnia semper ad laudem et <hi rend="italic">gloriam
					<lb/>et honorem</hi> eius qui mortuus est pro vobis, Iesus Christus,
					<lb/>Dominus noster, qui cum Patre et Spiritu Sancto vivit et regnat, vincit
					<lb/>et imperat, Deus eternaliter gloriosus, per omnia secula seculorum.
				<lb/>Amen".</p>
			</div>
		</div>
	</body>
</text>
</TEI>