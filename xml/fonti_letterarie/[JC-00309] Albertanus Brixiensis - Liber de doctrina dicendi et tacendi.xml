<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Liber de doctrina dicendi et tacendi</title>
				<author>Albertanus Brixiensis</author>
				<respStmt>
					<resp key="print_editor">Edizione critica a stampa a cura di</resp>
					<name>P. Navone</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="5647" unit="words">Parole: 5647</measure>
				<measure quantity="32025" unit="characters_without_spaces">Caratteri (spazi esclusi): 32025</measure>
				<measure quantity="37554" unit="characters_witht_spaces">Caratteri (spazi inclusi): 37554</measure>
			</extent>
			<publicationStmt>
				<publisher>ALIM</publisher>
				<date when="2007-01-15">15/01/2007</date>
			</publicationStmt>
			<notesStmt>
				<note>Genere: Retorica</note>
				<note>Tipo: Fonti Letterarie</note>
				<note>Note: L'edizione colloca la traduzione italiana sulle pagine dispari.
					Numero pagine: 22; numero parole: 6208; numero caratteri: 32299.
				FDD</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Albertano da Brescia</author>
						<title level="m">Liber de doctrina dicendi et tacendi. La parola del cittadino nell’Italia del Duecento</title>
						<editor>P. Navone</editor>
						<imprint>
							<publisher>Sismel, Edizioni del Galluzzo</publisher>
							<pubPlace>Firenze</pubPlace>
							<date>1998</date>
							<biblScope unit="page"/>
						</imprint>
					</monogr>
					<series>
						<title level="s">Per verba. Testi mediolatini con traduzione</title>
						<biblScope unit="volume">11</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Retorica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>
<text>
	<body>
		<pb n="2"/>
		<div>
			<head><lb/>Incipit liber de doctrina dicendi et tacendi</head>
			<p><lb/>Initio, medio ac fine mei tractatus adsit gratia Sancti Spiritus.
			<lb/>Amen.</p>
			<p><lb/>Quoniam in dicendo multi errant nec est aliquis qui linguam
				<lb/>suam ad plenum valeat domare, beato Jacobo hoc testante, qui
				<lb/>dixit: «Natura bestiarum et serpentum ac volucrum et ceterorum domatur
				<lb/>et a natura humana domita sunt, linguam autem suam nemo domare
				<lb/>potest», ideo ego, Albertanus, brevem doctrinam super dicendo
				<lb/>atque tacendo uno versiculo comprehensam tibi, filio meo Stephano,
				<lb/>tradere curavi. Versiculus autem hic est: «Quis, quid, cui dicas,
			<lb/>cur, quomodo, quando requiras».</p>
			<p><lb/>Verum quia verba in hoc versiculo comprehensa ponderosa sunt
				<lb/>et generalia, et generalitas parit obscuritatem, ideo illa exponere ac
				<lb/>pro modulo mee scientie, licet non ad plenum, proposui dilucidare.
				<lb/>Tu igitur, fili karissime, cum loqui desideras a temet ipso incipere debes,
				<lb/>ad exemplum galli, qui antequam cantet cum alis ter se percutit.
				<lb/>In principio itaque dicti tui, antequam spiritus ad os tuum verba
				<lb/>producat, te ipsum et omnia verba in hoc versiculo posita requiras, id
				<lb/>est inquiras te ipsum et a te ipso non solum queras, sed iterum queras.
				<lb/>Nam istud «re» reiterationem denotat, ut dicas «requiras» id est
				<lb/>«iterum queras»; sicut enim «repetere» dicitur quis, id est «iterum petere»,
			<lb/>ita «requirere» quis dicitur, id est «iterum querere».</p>
		</div>
		<pb n="4"/>
		<div type="chapter">
			<head><lb/>[I]</head>
			<p><lb/>Super hac sillaba quis
				<lb/>Requiras ergo in animo tuo a te ipso quis es, qui dicere vis,
				<lb/>utrum dictum illud ad te pertineat an potius ad alium. Nam si ad
				<lb/>alium potius quam ad te dictum illud pertineat, illi dicto te immiscere
				<lb/>non debes. Sicut enim per leges culpa est immiscere se rei ad se non
				<lb/>pertinenti, ut dicit regula iuris, ita culpa est dicere quod ad se non pertineat.
				<lb/>Unde Salomon in Proverbiis dixit: «Sicut qui apprehendit
				<lb/>auribus canem, ita qui transit et impatiens commiscetur alterius rixe».
				<lb/>Et Jesus Sirac dixit: «De ea re que te non molestat ne certaveris».
				<lb/>Secundo requiras te ipsum et a te ipso utrum in plano et quieto
				<lb/>sensu permaneas an vero ira vel aliqua perturbatione animi motus existas.
				<lb/>Nam si turbatus est animus tuus, a locutione cessare debes et
				<lb/>motus tui animi turbatos cohibere ira durante. Ait enim Tullius:
				<lb/>«Virtus est cohibere motus animi turbatos et appetitiones efficere rationi».
				<lb/>Et ideo tacere debes iratus, quia, ut ait Seneca: «Iratus nichil nisi
				<lb/>criminis loquitur». Quare et Cato dixit: «Iratus de re incerta contendere
				<lb/>noli. Ira impedit animum, ne possit cernere verum». Et
				<lb/>alius dixit: «Lex videt iratum, iratus non videt illam». Inde etiam
				<lb/>Ovidius dixit: «Vince animos iramque tuam qui cetera vincis».
				<lb/>Inde etiam Tullius dixit: «Ira procul absit, cum qua nichil recte fieri,
				<lb/>nichil considerari potest». «Que enim aliqua perturbatione fiunt,
				<lb/>ea nec constanter fieri possunt neque hiis qui adsunt approbari».
				<lb/>Nam et Petrus Alfonsus dixit: «Natura hoc habet humana, ut animo
				<lb/>quoquo pacto conturbato in vero falsoque discernendo discretionis careat
				<lb/>oculo». Et si de ira et irato atque iracundo plenius scire volueris,
				<lb/>lege in libro quem composui <hi rend="italic">De amore et dilectione Dei et aliarum rerum
				<lb/>et de forma vite</hi>, in titulo «De amicitia iracundi hominis vitanda».
				<pb n="6"/>
				<lb/>Et certe cavere debes ne voluntas dicendi in tantum te moveat
				<lb/>atque ad dicendum te inducat quod appetitus tuus rationi non consentiat.
				<lb/>Ait enim Salomon: «Sicut urbs patens et sine murorum ambitu,
				<lb/>ita vir qui non potest cohibere spiritum suum in loquendo».
				<lb/>Inde etiam dici consuevit: «Tacere qui nescit, nescit loqui». Nescit
				<lb/>ergo stultus loqui, quia tacere non potest. «Nam quidam sapiens, interrogatus
				<lb/>cur tantum taceret an quia stultus esset, respondit: «Stultus tacere
				<lb/>non potest»». Et alibi Salomo dixit: «Aurum tuum et argentum
				<lb/>tuum confla et verbis tuis facito stateram et impone ori tuo frenos
				<lb/>rectos et attende ne forte labaris in lingua et sit casus tuus insanabilis in
				<lb/>morte». Et iterum idem ait: «Qui custodit os suum, custodit animam
				<lb/>suam; qui autem inconsideratus est ad loquendum sentiet mala».
				<lb/>Et etiam Cato dixit: «Virtutem primam puto compescere linguam.
			<lb/>Proximus ille deo est qui scit ratione tacere».</p>
			<p><lb/>Tertio requiras te ipsum et a te ipso in animo tuo recogites quis
				<lb/>es, qui alium reprehendere vel alii dicere velis, utrum de simili dicto
				<lb/>vel facto valeas reprehendi. Nam dixit beatus Paulus in epistola ad
				<lb/>Romanos: «Inexcusabilis es, o homo, omnis qui iudicas: in quo enim
				<lb/>alterum iudicas te ipsum condemnas, eadem enim agis que iudicas».
				<lb/>Et in eadem epistola subicit: «Qui ergo alium doces te ipsum non
				<lb/>doces; qui predicas non furandum furaris; qui dicis non mecandum
				<lb/>mecaris; qui abhominaris sacrilegium facis, deum inhonoras». Et
				<lb/>Cato dixit: «Que culpare soles, ea tu ne feceris ipse. Turpe est doctori
				<lb/>cum culpa redarguit ipsum». Nam «bene dicere et male operari nichil
				<lb/>aliud est quam se propria voce damnare», ut Augustinus ait. Et
				<lb/>alibi idem Cato ait: «Alterius dictum vel factum ne carpseris umquam,
			<lb/>exemplo simili ne te derideat alter».</p>
			<p><lb/>Quarto requiras a te ipso intra te quis es, qui dicere velis, utrum
				<lb/>bene doctus vel indoctus et utrum quod dicere velis bene sapias, alioquin
				<pb n="8"/>
				<lb/>bene dicere non valeres. «Nam quidam sapientem interrogavit
				<lb/>quomodo optime posset dicere, qui respondit: «Si tantummodo
				<lb/>dixeris quod bene scieris»». Et Jesus Sirac dixit: «Si est tibi intellectus
				<lb/>responde proximo; sin autem sit manus tua super os tuum, ne capiaris
			<lb/>in verbo indisciplinato et confundaris».</p>
			<p><lb/>Quinto requiras quis erit effectus tue locutionis. Nam quedam
				<lb/>ab initio videntur bona que malum effectum sunt habitura. Dixit
				<lb/>enim Jesus Sirac: «In omnibus bonis dupplicia mala invenies»; quare
				<lb/>non solum principium sed etiam finem et effectum requirere debes
				<lb/>atque excogitare. Unde Pamphilus dixit: «Principium finemque simul
				<lb/>prudentia spectat. Rerum finis habet crimen et omne decus. Verbi
				<lb/>principium, finem circumspice verbi, ut melius possis premeditata loqui».
				<lb/>Si autem in verbo quod dicere velis dubium appareat utrum
				<lb/>bonum effectum sit habiturum an non, silere debes potius quam dicere.
				<lb/>Nam dixit Petrus Alfonsus, qui fuit optimus philosophus: «Si dicere
				<lb/>metuas unde peniteas, semper melius est «non» quam «sic»».
				<lb/>«Sapienti enim magis expedit tacere pro se quam loqui contra se; quia
			<lb/>neminem tacendo, multos loquendo circumventos» vidimus.</p>
			<p><lb/>«Verba enim sagittis sunt quasi similia: facile emittuntur, difficile extrahuntur».
				<lb/>Quare dici consuevit: «Evolat emissum semel irrevocabile
				<lb/>verbum». Unde in dubiis melius est tacere quam dicere, sicut
				<lb/>et in factis dubiis melius est non facere quam facere. Ut ait Tullius
				<lb/>dicens: «Bene precipiunt qui vetant quicquam agere quod dubites equum
				<lb/>an iniquum sit. Equitas enim per se lucet, dubitatio autem significationem
				<lb/>continet iniurie». Et alius dixit: «Si quid dubitas ne feceris.
				<lb/>Animi enim iudicio quod negatum fuerit fugito». Quia ut
				<lb/>Seneca dixit: «Solet esse in dubio pro consilio temeritas».
				<lb/>Et certe ad intelligentiam et expositionem huius sillabe «quis»
				<lb/>multa notari possent, sed ista quinque exempla superius posita, brevitatis
			<lb/>causa, tibi sufficiant.</p>
		</div>
		<pb n="10"/>
		<div type="chapter">
			<head><lb/>[II]</head>
			<p><lb/>Super hac sillaba quid
				<lb/>Predictis notatis diligenterque cognitis super hac sillaba «quis»,
				<lb/>sequitur videre aliqua expositionis causa super hac sillaba «quid». Et
				<lb/>certe requirere debes quid dicas; in primis utrum verum an falsum.
				<lb/>Ait enim Jesus Sirac: «Ante omnia opera tua verbum verax precedat te
				<lb/>et ante omnem actum tuum consilium stabile». Super omnia enim
				<lb/>veritas est colenda, que «sola Deo homines proximos facit», cum ipse
				<lb/>Deus veritas sit, ipsomet hoc testante, cum dicit: «Ego sum via, veritas
				<lb/>et vita». Si ergo loqui debes, veritatem omnimodo dicas, mendacio
				<lb/>doloso penitus fugato. Ait enim Salomon in Ecclesiastico:
				<lb/>«Potius diligendus est fur quam assiduus in mendacio». Et alius dixit:
				<lb/>«Acquiesce veritati sive a te prolate sive tibi oblate». Et etiam Cassiodorus
				<lb/>dixit: «Pessima consuetudo est despicere veritatem» et intelligo
				<lb/>veritatem puram, in qua nichil immisceatur falsitatis. Nam ut
				<lb/>idem ait: «Bonum est verum si non aliquid illi immisceatur adversum».
				<lb/>Intelligo etiam de simplici veritate; ait enim Seneca: «Oratio eius
				<lb/>qui veritati operam dat incomposita et simplex esse debet». Ita
				<lb/>ergo veritatem loqui debes ut dictum tuum habeat pondus iurisiurandi
				<lb/>et nichil intersit inter tuam simplicem assertionem et iusiurandum.
				<lb/>Nam ut Seneca dixit: «Dictum cuius non habet iurisiurandi pondus,
				<lb/>eius quoque iurisiurandi pondus vile est». Et iterum idem dixit in
				<lb/>libro <hi rend="italic">De formula honeste vite</hi>: «Nichil tibi intersit an affirmes an iures: de
				<lb/>religione enim et fide scias agi ubicumque de veritate tractatur. Nam
				<lb/>etsi iureiurando Deus non invocatur et invocantis non est testis, tamen
				<lb/>ne transeas veritatem, nec iustitie transilias legem. Quod si aliquando
				<lb/>coherceris uti mendacio, utere non ad falsi sed ad veri custodiam.
				<lb/>Et si contigerit fidelitatem mendacio redimere non mentieris, sed
				<pb n="12"/>
				<lb/>potius excusaberis, quod ubi honesta causa est, iustus secreta non prodit:
				<lb/>tacenda enim tacet, loquenda loquitur atque ita illi pax est secreta
				<lb/>tranquillitas». Veritatem ergo puram dicas et simplicem et Deum
				<lb/>roga ut verba mendacii a te longe faciat. Nam et Salomon rogavit
				<lb/>Dominum dicens: «Duo rogavi te, Domine, ne deneges mihi: vanitatem
				<lb/>et verba mendacii longe fac a me». Et sicut non debes dicere
				<lb/>contra veritatem, ita nec facere. Dixit enim beatus Paulus in epistola
				<lb/>secunda ad Corinthios: «Non enim possumus aliquid extra veritatem,
				<lb/>sed pro veritate». Et talem veritatem dicas quod tibi credatur,
				<lb/>alioquin pro mendacio reputaretur et vicem falsitatis optineret.
				<lb/>Nam veritas que non creditur, pro mendacio reputatur, sicut econverso
				<lb/>vicem veri optinet quod falso creditur. Et ideo dixi supra: «mendacio
				<lb/>doloso penitus fugato», quia «non est iudicandus mendax qui dicit
				<lb/>falsum quod putat verum, quia quantum in ipso est non fallit ipse
				<lb/>sed fallitur». «Econtra mentitur qui dicit verum quod putat falsum».
				<lb/>«Nec est liber a mendacio qui ore nesciens verum loquitur,
				<lb/>sciens autem voluntate mentitur», ut beatus Augustinus dixit.
				<lb/>Secundo requiras quid dicere vis, utrum sit efficax an inane.
				<lb/>Efficacia enim verba semper dicere debemus, inania vero penitus silere.
				<lb/>Ait enim Seneca de formula honeste vite: «Sermo quoque tuus
				<lb/>non sit inanis, sed aut consoletur aut doceat aut precipiat aut moneat».
				<lb/>Et Paulus in epistola ad Timotheum dixit: «Prophana autem inaniloquia
			<lb/>devita».</p>
			<p><lb/>Tertio requiras an dicas quid rationabile an irrationabile.
				<lb/>Rationabilia verba semper sunt dicenda, irrationabilia vero semper sunt
				<lb/>tacenda. Nam quod ratione caret non potest esse diuturnum.
				<lb/>Qui enim rationem secum portat totum mundum vincit. Unde
				<lb/>scriptum est: «Si vis vincere totum mundum, subice te rationi».
				<lb/>«Ratione enim vincenda est adolescentia». Et etiam dici consuevit:
				<pb n="14"/>
				<lb/>«Bene adhibita ratio cernit quod optimum sit, neglecta vero multis implicatur
			<lb/>erroribus».</p>
			<p><lb/>Quarto requiras utrum dicas quid asperum an dulce et suave.
				<lb/>Dulcia enim verba semper sunt proferenda, contraria vero tacenda
				<lb/>et penitus omittenda. Dixit enim Jesus Sirac: «Tibie et psalterium
				<lb/>suavem faciunt melodiam, super utraque autem lingua suavis». Et
				<lb/>iterum idem dixit: «Verbum dulce multiplicat amicos et mitigat inimicos».
				<lb/>Inde etiam dici consuevit: «Silva tenet leporem, sapientis lingua
				<lb/>leporem». Et Pamphilus dixit: «Excitat et nutrit facundia dulcis
			<lb/>amorem».</p>
			<p><lb/>Quinto requiras an dicas quid durum an molle. Mollia enim
				<lb/>verba et non dura dicenda sunt. Ait enim Salomon: «Mollis responsio
			<lb/>frangit iram, sermo quoque durus suscitat furorem».</p>
			<p><lb/>Sexto requiras an dicas quid pulchrum an vero turpe vel malum.
				<lb/>Nam pulchra et bona verba dicenda sunt, turpibus et malis penitus
				<lb/>omissis. Nam dixit beatus Paulus in epistola prima ad Corinthios:
				<lb/>«Nolite seduci: corrumpunt bonos mores colloquia prava et mala».
				<lb/>Et alibi idem dixit in epistola ad Ephesios: «Omnis sermo malus de ore
				<lb/>vestro non procedat». Et iterum in eadem epistola subicit: «Turpitudo
				<lb/>aut stultiloquium aut scurrilitas, que ad rem non pertinet, non nominetur
				<lb/>in vobis, sicut decet sanctos». Et Seneca de formula honeste
				<lb/>vite dixit: «A verbis quoque turpibus abstineto, quia licentia eorum
				<lb/>impudentiam nutrit». Et Salomon dixit: «Homo assuetus in verbis
				<lb/>improperii non erudietur cunctis diebus vite sue». Sermo itaque
				<lb/>tuus non sit turpis, sed semper in gratia sale sit conditus. Ait enim
				<lb/>beatus Paulus in epistola ad Colossenses: «Sermo vester semper in gratia
				<lb/>sale sit conditus, ut sciatis quomodo oporteat unicuique respondere».
				<lb/>Septimo requiras ne quid dicas obscurum vel ambiguum, sed dicere
				<lb/>debes clarum et apertum. Dicit enim lex: «Nichil interest,
				<pb n="16"/>
				<lb/>neget quis an taceat an obscure respondeat, quantum ad hoc ut incertum
				<lb/>dimittat interrogantem». Scriptum est enim: «Sanctius est mutum
			<lb/>esse, quam quod nemo intelligat dicere».</p>
			<p><lb/>Octavo requiras ne quid sophisticum dicas. Ait enim Jesus
				<lb/>Sirac: «Qui sophistice loquitur odibilis est, omni re defraudabitur, non
			<lb/>enim data est illi a Domino gratia».</p>
			<p><lb/>Nono requiras ne quid iniuriosum vel contumeliosum dicas vel
				<lb/>facias. Scriptum est enim: «Multis minatur qui uni facit iniuriam».
				<lb/>Unde Jesus Sirac dixit: «Omnis iniurie proximi ne memineris et
				<lb/>nichil agas in operibus iniurie». Et Cassiodorus dixit: «Iniuria unius
				<lb/>compago tota conteritur». Et etiam apostulus in epistola ad Colossenses
				<lb/>ait: «Qui enim iniuriam facit accipiet quod inique gessit». Et
				<lb/>Seneca in epistolis dixit: «Ab alio expectas quod alii feceris». Et
				<lb/>hoc intelligo de qualibet iniuria et contumelia et maxime de illa que fit
				<lb/>sub simulatione boni. Ait enim Tullius: «Nulla capitalior est iniuria
				<lb/>quam eorum qui tunc, cum maxime fallunt, id agunt ut boni viri esse
				<lb/>videantur». Iniurie namque et contumelie tam pessime sunt ut non
				<lb/>solum cuilibet singulariter noceant, sed etiam regnum propter ea destructionem
				<lb/>et mutationem quandoque patiatur. Nam ut ait Jesus
				<lb/>Sirac: «Regnum a gente in gentem transfertur propter iniustitias, iniurias
				<lb/>et contumelias». Et non solum a dicendo vel faciendo alii iniuriam
				<lb/>cohibere te debes atque cessare, sed etiam alii, volenti dicere vel
				<lb/>facere iniuriam, obstare debes, si commode potes. Ait enim Tullius
				<lb/>in libro <hi rend="italic">De Officiis </hi>primo: «Duo sunt inustitie genera: unum eorum qui
				<lb/>inferunt, alterum eorum qui ab hiis quibus infertur, si possunt, non
				<lb/>propulsant iniuriam, et tam est in vitio qui non obstat iniurie, si potest,
				<lb/>quam si parentes aut patriam aut amicos deserat». «Si commode
				<lb/>potes» ideo dixi, quia ea demum fieri posse dicuntur que commode fieri
				<lb/>possunt, ut lex nostra dicit. Si autem alius tibi iniuriam dixerit
				<pb n="18"/>
				<lb/>tacere debes; nam scripsit Augustinus in libro <hi rend="italic">De summo bono</hi>: «Gloriosius
			<lb/>est tacendo iniuriam fugere quam respondendo superare».</p>
			<p><lb/>Decimo requiras ne quid seditiosum dicas, quia nichil est perniciosius
			<lb/>in civitate quam seditio.</p>
			<p><lb/>Undecimo requiras ne quid irrisorium dicas neque de amico neque
				<lb/>de inimico nec de quolibet alio. Scriptum est enim: «Amicum
				<lb/>nec ioco ledere quidem decet». Et iterum: «Bonus amicus lesus
				<lb/>gravius irascitur». Inimicus autem propter irrisiones de se factas tecum
				<lb/>cito ad verba perveniret ac verbera; cuilibet autem irrisio de se
				<lb/>facta displicet ita quod amor inter eos minuitur. Et secundum regulam
				<lb/>amoris: «Si amor minuatur cito deficit et raro convalescit».
				<lb/>Et certe propter derisiones cito diceretur tibi quod nolles audire, nam
				<lb/>dixit Salomon: «Qui aliena temere manifestat vitia, sua intempestive
				<lb/>audiet crimina». Et Martialis dixit: «Deridens alios non inderisus
				<lb/>abibis». Et iterum idem dixit: «Si rides alium vel si rideris, utrumque
			<lb/>culpa est, &lt;Maure&gt;, prius turpe sequensve magis».</p>
			<p><lb/>Duodecimo requiras ne quid dolosum dicas. Dixit enim
				<lb/>propheta: «Disperdat Deus universa labia dolosa et linguam
			<lb/>magniloquam».</p>
			<p><lb/>Tertiodecimo requiras ne quid superbum dicas; nam dixit Salomon:
				<lb/>«Ubi fuerit superbia ibi et contumelia; ubi autem humilitas, ibi
				<lb/>sapientia» cum gloria. Et Job dixit: «Si ascenderit usque ad celos
				<lb/>superbia et caput eius nubes tetigerit, quasi sterquilinium in fine perdetur».
				<lb/>Et Jesus Sirac dixit: «Odibilis est coram Deo et hominibus superbia
				<lb/>et execrabilis omnis iniquitas». Et iterum: «Obiurgatio et
				<lb/>iniurie annullabunt substantiam et domus que nimis locuplex est annullabitur
			<lb/>superbia».</p>
			<p><lb/>Denique requiras ne verbum otiosum dicas; scriptum est
				<lb/>namque: «De omni otioso verbo reddituri sumus rationem».
				<lb/>Sit itaque verbum tuum verum, efficax, non inane, rationabile,
				<pb n="20"/>
				<lb/>dulce et suave, molle et non durum, pulchrum et non turpe vel malum,
				<lb/>non obscurum vel ambiguum, non sophisticum, non iniuriosum nec
				<lb/>seditiosum, non irrisorium, non dolosum, non superbum nec otiosum.
				<lb/>Hoc denique trado tibi pro regula generali: quod omnia facta
				<lb/>que pietatem, extimationem, verecundiam nostram ledunt et, ut generaliter
				<lb/>dicam, contra bonos mores fiunt nec nos facere posse credendum
				<lb/>est, ut lex nostra dicit, ergo nec ea dicere debemus. Ait enim
				<lb/>Socrates: «Que facere turpe est, ea nec dicere honestum puto».
				<lb/>Honesta igitur semper dicere debes, non solum inter extraneos, sed
				<lb/>etiam inter tuos. «Nec enim inhonestis verbis inter suos uti debet
				<lb/>qui honestis inter alios uti desiderat, cum in omni parte vite honestas
			<lb/>pernecessaria est».</p>
			<p><lb/>Et certe infinita exempla super hoc verbo «quid» ad eius expositionem
				<lb/>et intelligentiam dici valerent, sed hec ad presens tibi dicta
			<lb/>sufficiant.</p>
		</div>
		<div type="chapter">
			<head><lb/>[III]</head>
			<p><lb/>Super hac dictione cui
				<lb/>Habito tractato super hiis duabus sillabis «quis» et quid» accedas
				<lb/>ad tractatum super hac dictione «cui». Et certe, cum loqui desideras,
				<lb/>requiras cui loquaris, utrum amico an alii. Amico loqui bene et
				<lb/>recte potes, quia nichil est «dulcius quam habere amicum cum quo
				<lb/>tamquam cum te ipso loquaris». Non tamen amico talia dicas de
				<lb/>quibus propalandis timeas, si inimucus postea fieret. Ait enim Seneca
				<lb/>in epistolis: «Sic loquaris cum amicis tamquam Deus audiat et sic vivas
				<lb/>cum hominibus tamquam Deus videat». Et alius dixit: «Sic habeas
				<lb/>amicum ut non timeas ipsum fieri inimicum». Et Petrus Alfonsus
				<lb/>dixit «propter amicos non probatos: «Provide tibi, semel de inimicis et
				<pb n="22"/>
				<lb/>milies de amicis; quia forsan amicus quandoque fieret inimicus et sic levius
				<lb/>poterit perquirere damnum tuum»». Secretum ergo tuum, de
				<lb/>quo non vis vel non potes habere consilium, tibi habeas nullique manifestes.
				<lb/>Ait enim Jesus Sirac: «Amico et inimico noli enarrare sensum
				<lb/>tuum. Et si est tuum delictum noli denudare: audiet enim te et respiciet
				<lb/>te et quasi defendens peccatum tuum» subridebit te. Et alius
				<lb/>dixit: «Quod secretum esse vis, nemini dicas». Et alius dixit: «Vix
				<lb/>existimes ab uno celari posse secretum». Et alius dixit: «Consilium
				<lb/>vel secretum tuum absconditum quasi in carcere tuo est retrusum; revelatum
				<lb/>vero te in carcere suo tenet ligatum». Quare dixit: «Qui
				<lb/>consilium suum retinet in corde sui iuris est melius eligere». Nam
				<lb/>tutius est tacere quam ut taceat alium rogare. Ait enim Seneca: «Si
				<lb/>tibi ipsi non imperasti ut taceres, quomodo ab alio silentium queris?».
				<lb/>Si autem de secreto consilium habere volueris, amicissimo fideli et
				<lb/>probato atque secreto illud committas. Dixit enim Salomon:
				<lb/>«Multi pacifici sint tibi et consiliarius unus de mille». Et Cato dixit:
				<lb/>«Consilium archanum tacito committe sodali. Corporis auxilium medico
				<lb/>committe fideli». Inimico autem non multum loquaris nec secreta
				<lb/>tua illi detegas. Ait enim Ysopus: «Ne confidatis secreta nec
				<lb/>hiis detegatis cum quibus egistis pugne discrimina tristis». Et alibi
				<lb/>idem dixit: «Nulla fides hosti tibi sit qui talia nostri. Prorsus et hostilis
				<lb/>tibi sit persuasio vilis». Et hoc dico tibi etiam si cum inimico in
				<lb/>gratiam redieris; scriptum est enim: «Cum inimico nemo tute in gratiam
				<lb/>redit». Vapor enim odii semper latet in pectore inimici.
				<lb/>Nam ut ait Seneca: «Numquam ubi diu fuit ignis deficit vapor».
				<lb/>Quare idem ait: «Pro amico potius occidi expedit quam cum inimico
				<lb/>vivere». Inde etiam Salomon dixit: «Inimico antiquo ne credas in
				<lb/>eternum; et si humiliatus vadat curvus», «non credas illi. Captus
				<pb n="24"/>
				<lb/>enim utilitate non amicitia, revertitur voluntate, ut capiat fugiendo que
				<lb/>non potuit persequendo». Et alibi idem ait: «In oculis tuis illacrimabitur
				<lb/>inimicus et si viderit tempus non satiabitur sanguine» tuo.
				<lb/>Et Petrus Alfonsus dixit: «Ne associeris inimicis tuis cum alios possis reperire
				<lb/>socios: que enim male egeris notabunt, que vero bona fuerint
				<lb/>deviabunt». Cum omnibus denique caute loquendum et faciendum
				<lb/>est, quia multi creduntur amici qui re vera sunt inimici. Quare
				<lb/>idem dixit: «Omnes ignotos quasi inimicos suspicandos». Ait
				<lb/>enim: «Non aggrediaris viam cum aliquo, nisi prius eum cognoveris. Et
				<lb/>si aliquis in via tibi ignotus se associaverit iterque tuum investigaverit,
				<lb/>dic te velle longius ire quam disposueris. Et si detulerit lanceam, vade
			<lb/>a dextris, si ensem vade a sinistris».</p>
			<p><lb/>Item requiras utrum insipienti an sapienti loquaris. Ait
				<lb/>enim Salomon: «In auribus insipientum ne loquaris, quia despicient
				<lb/>doctrinam eloquii tui». Et iterum: «Vir sapiens si cum stulto contenderit,
				<lb/>sive irascatur sive rideat, non inveniet requiem». Et iterum:
				<lb/>«Non recipit stultus verba prudentie, nisi ea dixeris que versantur
				<lb/>in corde suo». Et Jesus Sirac dixit: «Cum dormiente loquitur qui
				<lb/>narrat stulto sapientiam et in fine narrationis dicet «Quis est hic?»».
				<lb/>Item requiras ne cum irrisore loquaris. Scriptum est enim:
				<lb/>«Cum irrisore consortium non habeas, loquele eius assiduitatem quasi
				<lb/>toxica fugias. Societas eius tui laqueus est, alternaque affabilitas despectio».
				<lb/>Et Salomon dixit: «Noli arguere irrisorem, ne te oderit. Argue
				<lb/>sapientem et diliget te». Et Seneca dixit: «Qui corripit irrisorem
				<lb/>ipse sibi iniuriam facit. Qui arguit impium ipse sibi maculam querit».
				<lb/>Item requiras ne cum linguoso vel loquaci colloquium habeas.
				<lb/>Ait enim propheta: «Vir linguosus non dirigetur in terra». Et
				<lb/>Jesus Sirac dixit: «Terribilis est in civitate sua homo linguosus et temerarius
				<pb n="26"/>
				<lb/>in verbo suo odibilis erit». Et iterum: «Qui odit loquacitatem
				<lb/>extinguit malitiam». Et alibi idem dixit: «Cum viro linguoso
				<lb/>non loquaris nec in ignem illius struas ligna». Et alibi idem ait: «Ne
				<lb/>cum fatuis consilium habeas: non enim poterunt diligere nisi que eis
			<lb/>placent».</p>
			<p><lb/>Item requiras ne cum cinicis multum loquaris. Ait enim
				<lb/>Tullius: «Ratio cinicorum penitus abicienda est». «Cinos» grece,
				<lb/>latine dicitur «canis»: inde «cinici» dicuntur latrantes ut canes. De
				<lb/>quibus et similibus Dominus dixit: «Nolite proicere margaritas inter
			<lb/>porcos».</p>
			<p><lb/>Item requiras ne cum malivolis multum contendas. Ait
				<lb/>enim Augustinus: «Sicut ignis quanto magis ligna susceperit semper in
				<lb/>maiorem flammam erigitur, ita malus homo quanto magis rationem
				<lb/>audierit semper in maiorem malitiam excitatur». Et «in malivolam
				<lb/>animam non intrat sapientia». Quare Cato dixit: «Contra
				<lb/>verbosos noli contendere verbis. Sermo datur cunctis, animi sapientia
			<lb/>paucis».</p>
			<p><lb/>Item requiras ne de secretis cum ebrioso vel muliere mala loquaris.
				<lb/>Dixit enim Salomon: «Nullum secretum ubi regnat ebrietas».
				<lb/>Et alius dixit: «Garrulitas mulierum id solum novit celare
			<lb/>quod nescit».</p>
			<p><lb/>Denique requiras quibus audientibus aliquid dicas. Scriptum
				<lb/>est enim: «Prospice te circum si vis proferre sinistrum», ne lateat
			<lb/>forsan qui maledicat idem.</p>
			<p><lb/>Et certe multa exempla ad expositionem et intelligentiam huius
			<lb/>dictionis «cui» poni valerent, sed ista in presenti tibi sufficiant.</p>
		</div>
		<pb n="28"/>
		<div type="chapter">
			<head><lb/>[IV]</head>
			<p><lb/>Expositio super hoc adverbio cur
				<lb/>Nunc accedas ad expositionem huius adverbii «cur». Et certe
				<lb/>istud «cur» causam requirit. Requiras ergo tui dicti causam. Nam sicut
				<lb/>in factis et faciendis causa est requirenda, dicente Seneca:
				<lb/>«Cuiusque facti causam require et cum initia inveneris exitus cogitabis»,
				<lb/>ita etiam in dictis causa est requirenda. Et sicut sine causa nichil
				<lb/>agitur nec mundus fortuitis casibus implicatur, ut Cassiodorus ait, ita
				<lb/>sine causa nichil dicere debes. Et sicut in qualibet re quadruplex
				<lb/>causa reperitur, videlicet causa efficiens, materialis, formalis atque finalis,
				<lb/>ita et in dictis quadruplex causa reperitur. Causa igitur dicti tui
				<lb/>sit aut pro Dei servitio aut pro humano commodo aut pro utroque aut
			<lb/>forte pro amico aut etiam pro omnibus predictis.</p>
			<p><lb/>Pro Dei servitio, ut faciunt fratres Predicatores et Minores.
				<lb/>Pro humano commodo, ut causidici et alii oratores faciunt.
				<lb/>Nam secundum beatum Augustinum licet advocato vendere iustam
				<lb/>advocationem et iurisperito vendere iustum consilium. Et tunc
				<lb/>quando dicis verba pro humano commodo, requiras quid sit commodum
				<lb/>et quale. Debet enim esse pulchrum et non turpe, quia secundum
				<lb/>leges turpia lucra etiam ab heredibus sunt extorquenda. Quare
				<lb/>Seneca dixit: «Turpe lucrum ut dispendium fugito». Et alius
				<lb/>dixit: «Lucrum cum mala fama damnum est appellandum». Et alibi
				<lb/>scriptum est: «Perdidisse mallem quam turpiter accepisse». Debet
				<lb/>etiam esse commodum moderatum: componitur enim commodum ex
				<lb/>«cum» et «modo». Nam ut ait Cassiodorus: «Si commodum mensuram
				<lb/>equalitatis excesserit vim sui nominis non habebit». Debet
				<pb n="30"/>
				<lb/>etiam esse commodum naturale et quasi commune, id est cum commodo
				<lb/>nostro et alieno. Ait enim lex: «Natura equum est neminem
				<lb/>cum alterius iactura fieri locupletiorem». Plus etiam procedit Tullius
				<lb/>dicens: «Neque timor neque dolor neque mors neque aliquid quod
				<lb/>extrinsecus homini accidere possit, tam est contra naturam quam ex
				<lb/>alieno incommodo suum augere commodum» et maxime de exiguitate
				<lb/>mendici. Ait enim Cassiodorus: «Ultra omnes crudelitates est divitem
			<lb/>velle fieri de exiguitate mendici».</p>
			<p><lb/>Pro utroque autem, id est pro Dei servitio et humano commodo,
				<lb/>dicunt verba alii sacerdotes et clerici seculares: principaliter pro Dei
				<lb/>servitio, secundario pro suo commodo. Vivere enim debent de altari,
				<lb/>ut decreta clamant. Et etiam Paulus in epistola prima ad Corinthios
				<lb/>ubi dicit: «Qui altari deserviunt, cum altari participant. Ita
				<lb/>et Deus ordinavit hiis qui evangelium annuntiant de evangelio vivere».
				<lb/>Quidam tamen clerici causam convertunt, quia principaliter dicunt
				<lb/>verba pro humano commodo et pro bonis prebendis et secundario
			<lb/>pro Dei servitio, quod facere non deberent.</p>
			<p><lb/>Causa vero dicendi pro amico te movere debet, dum tamen
				<lb/>verba sint iusta et pulcra. Lex enim amicitie secundum Tullium
				<lb/>hec est: ut non rogemus res turpes nec faciamus rogatu. Non
				<lb/>enim pro amico facere vel dicere debes quod ad peccatum pertineat.
				<lb/>Nam secundum regulam amoris: «Non est excusatio peccati si
				<lb/>amici causa peccaveris». «Amici enim crimina si feras, facis tua».
				<lb/>Plus etiam dicitur quia «bis peccat qui peccato obsequium accommodat».
				<lb/>Crimen sibi parat qui nocentem adiuvat. Nam «socius
				<lb/>fit culpe qui nocentem adiuvat». Et maxime in re turpi, ubi duplex
				<lb/>est peccatum. Ait enim Seneca: «In turpi re peccare bis est delinquere».
				<pb n="32"/>
				<lb/>Innoxie enim amicum defendere debes ut verus defensor
				<lb/>dicaris. Ait enim Cassiodorus: «Ille proprie defensor est dicendus
			<lb/>qui defendit innoxie».</p>
			<p><lb/>Pro omnibus vero predictis libentius verba fundas utilia, videlicet
			<lb/>pro Dei servitio et humano commodo et amici utilitate.</p>
			<p><lb/>Et licet multa exempla ad expositionem huius adverbii «cur»
			<lb/>dici valeant, hec, brevitatis causa, tibi sufficiant.</p>
		</div>
		<div type="chapter">
			<head><lb/>[V]</head>
			<p><lb/>Expositio super hoc adverbio quomodo
				<lb/>Predictis auditis et intellectis super hoc adverbio «cur», expositionem
				<lb/>et intellectum audias huius dictionis «quomodo». Et certe istud
				<lb/>«quomodo» modum requirit. Requiras ergo modum dicendi; nam
				<lb/>sicut in rebus modus est servandus, de quo dici consuevit: «Est modus
				<lb/>in rebus, sunt certi denique fines, quos ultra citraque nequit consistere
				<lb/>rectum», ita et in dictis si modus omittatur nichil laudabile poterit
				<lb/>inveniri. Ait enim Cassiodorus: «Modus ubique laudandus est».
				<lb/>Modus itaque tuus quintuplex sit, videlicet in pronuntiatione, in velocitate,
			<lb/>in tarditate, in quantitate et qualitate.</p>
			<p><lb/>Videndum est igitur quid sit pronuntiatio. «Pronuntiatio est
				<lb/>verborum dignitas, rebus et sensibus accomodata, et corporis moderatio.
				<lb/>Hec enim in tantum excellit, ut secundum sententiam Marcii
				<lb/>Tullii: «Indocta actio laudem tamen consequitur, si optime proferatur;
				<lb/>et quamvis expolita, si indecenter predicetur, contemptum irrisionemque
				<lb/>mereatur». In pronuntiatione itaque primum exerceri debet
				<lb/>vocis et spiritus moderatio et corporis et lingue motus. Vitia
				<lb/>quoque si qua sunt oris, diligenti cura emendanda sunt, ne verba sint
				<lb/>inflata vel &lt;anhelata&gt; vel in faucibus frendentia nec vocis immanitate
				<pb n="34"/>
				<lb/>resonantia, non aspera frendentibus vel hiantibus labiis prolata, sed
				<lb/>pressim et equaliter et leniter et clare pronuntiata, ut suis quoque littere
				<lb/>sonis enuntientur et unumquodque verbum legitimo accentu decoretur,
				<lb/>nec immoderato clamore vociferetur nec ostentationis causa frangatur
				<lb/>oratio. Verum pro locis, rebus, causis et temporibus dispensanda
				<lb/>est. Nam alia simplicitate narranda sunt, alia auctoritate suadenda,
				<lb/>alia cum indignatione depromenda, alia miseratione flectenda,
			<lb/>ita ut vox et oratio semper sue cause conveniant».</p>
			<p><lb/>«Observandum est ut recta sit facies, ne labia detorqueantur nec
				<lb/>immodicus hiatus nec supinus vultus nec eiecti in terra oculi nec inclinata
				<lb/>cervix nec elevata aut depressa supercilia, quia nichil potest placere
				<lb/>quod non deceat. Et secundum Tullium: «Caput artis est decere
				<lb/>quod facias». Labia lambere vel mordere est deforme, cum etiam
				<lb/>in difiniendis verbis modicus debeat esse eorum motus; ore vero magis
			<lb/>quam labiis loquendum est».</p>
			<p><lb/>«Dicenda quoque sunt summissa leviter, incitata graviter, inflexa
				<lb/>moderate. Cum magna dicimus granditer proferenda sunt, cum
				<lb/>parva dicimus subtiliter, cum mediocria temperate. Nam in parvis
				<lb/>causis nichil grande, nichil sublime dicendum est, sed levi ac pedestri
				<lb/>more loquendum. In causis vero maioribus, ubi de Deo vel hominum
				<lb/>salute referimus, plus magnificentie et fulgoris est exibendum.
				<lb/>In temperatis vero causis, ubi nichil agitur nisi ut auditor delectetur,
				<lb/>moderate dicendum est. Sed quamvis de magnis rebus quisque
				<lb/>dicat, non tamen semper granditer dicere debet. Cum autem
				<lb/>aliquid laudat vel vituperat, temperate dicere debet». Nam et
				<lb/>Seneca de formula honeste vite dixit:«Lauda parce, vitupera parcius.
				<pb n="36"/>
				<lb/>Similiter enim reprehendenda est nimia laudatio sicut immoderata
				<lb/>vituperatio. Hec enim adulatione, illa malignitate suspecta est». In
				<lb/>presentia autem sui aliquis laudari non debet. Scriptum est enim:
			<lb/>«Laudare presentem nec ledere decet».</p>
			<p><lb/>In velocitate et tarditate similiter modum requiras. Verumtamen
				<lb/>aliud in dicendo quam in faciendo: non enim debes esse velox
				<lb/>ad loquendum, sed tardus cum moderamine competenti. Ait enim
				<lb/>beatus Jacobus in epistola sua: «Esto velox ad audiendum, tardus vero
				<lb/>ad loquendum et tardus ad iram». Et Salomon dixit: «Vidisti hominem
				<lb/>velocem ad loquendum? stultitia magis speranda est quam illius
				<lb/>correctio». Et Cassiodorus dixit: «Hec est regalis procul dubio virtus,
				<lb/>tardius in verba prorumpere et celerius necessaria sentire».
				<lb/>Similiter in iudicando tardus esse debes. Scriptum est enim:
				<lb/>«Optimum iudicem existimo qui cito intelligit et tarde iudicat».
				<lb/>«Deliberare enim utilia mora est tutissima». Inde etiam dici consuevit:
				<lb/>«Ad penitendum properat qui cito iudicat». Competens
				<lb/>enim mora in talibus non est reprobanda. Nam dici consuevit:
			<lb/>«Mora omnis odio est, sed facit sapientem».</p>
			<p><lb/>Similiter in consiliis requiras tarditatem et non velocitatem vel festinantiam.
				<lb/>Scriptum est enim de consiliis: «Quod diu tractaveris, id
				<lb/>puta rectissimum». «Velox enim consilium sequitur penitentia».
				<lb/>Et iterum: «Tria sunt contraria consilio: festinantia et ira atque cupiditas».
				<lb/>In faciendo autem post deliberationem velocitatem exercere debes.
				<lb/>Ait enim Seneca in epistolis: «Minus dicito quam facias et diu deliberato
				<lb/>et cito facito»: «celeritas enim beneficium gratum facit». Et Salomon
				<lb/>dixit: «Vidisti hominem velocem in omni opere suo? coram regibus
				<lb/>stabit nec erit inter ignobiles». Et Jesus Sirac dixit: «In omnibus
				<lb/>operibus tuis velox esto et omnis infirmitas non occurret tibi». Non
				<lb/>tamen tantam velocitatem exerceas que operis perfectionem impediat.
				<pb n="38"/>
			<lb/>In quantitate insuper modum requiras. Non multa dicenda:</p>
			<p><lb/>nam «in multiloquio non deest peccatum». Et Salomon in Ecclesiaste
				<lb/>dixit: «Multas curas sequuntur somnia et in multis sermonibus invenitur
				<lb/>stultitia». Et alibi idem dixit: «In omni opere erit habundantia;
				<lb/>ubi autem sunt verba plurima, ibi frequenter egestas». Et
				<lb/>Seneca dixit: «Nichil eque proderit quam quiescere et cum aliis loqui
				<lb/>minima, secum multa». Moderate tamen loqui et tacere debes.
				<lb/>Dixit enim Pamphilus: «Nec nimium taceas nec verba superflua dicas».
				<lb/>«Audias ergo plurima, respondeas vero pauca», ut quidam philosophus
				<lb/>dixit. Nam et Socrates dixit: «Omnibus placere poteris si
			<lb/>gesseris optima et locutus fueris pauca».</p>
			<p><lb/>In qualitate denique dicendi modum requiras, scilicet dicendo
				<lb/>bene. Scriptum est enim: «Principium amicitie est bene loqui,
				<lb/>male dicere vero est exordium inimicitiarum». Et dicenda sunt
				<lb/>«verba leta, honesta, lucida, simplicia, composita, plano ore, vultu
				<lb/>quieto, facie composita, sine immoderato cachinno, clamore nullo
				<lb/>prolata». De quibus Salomon dixit: «Favus mellis verba composita
			<lb/>dulcedo anime et sanitas ossium».</p>
			<p><lb/>Et hec ad expositionem et intelligentiam huius dictionis «quomodo»
			<lb/>dicta sufficiant.</p>
		</div>
		<div type="chapter">
			<head><lb/>[VI]</head>
			<p><lb/>Expositio super hoc adverbio quando
				<lb/>Superest denique videre de intelligentia et expositione huius
				<lb/>adverbii «quando». Et certe istud «quando» tempus requirit. Requiras
			<lb/>ergo diligenter tempus dicendi similiter et ordinem.</p>
			<p><lb/>Ait enim Jesus Sirac: «Homo sapiens tacebit usque ad tempus; lascivus
				<lb/>autem et imprudens non servabit tempus». Servando igitur
				<lb/>tempus sequaris verbum Salomonis dicentis: «Tempus dicendi et tempus
				<pb n="40"/>
				<lb/>tacendi». Magna enim res est vocis et silentii temperamentum.
				<lb/>Ut Seneca dixit: «Serva itaque silentium donec tibi loqui fuerit necessarium».
				<lb/>Et non solum tuum silentium serva, sed etiam aliorum
				<lb/>silentium expecta. Expectare ergo debes dicendi tempus donec tibi
				<lb/>prebeatur auditus. Ait enim Jesus Sirac: «Ubi non est auditus, non
				<lb/>effundas sermonem et importune noli extolli in sapientia tua». Importuna
				<lb/>enim est narratio tua quando tibi non prebetur auditus et est
				<lb/>quasi musica in luctu. Nam ut idem ait: «Musica in luctu importuna
				<lb/>narratio et qui enarrat verbum non attendenti, quasi qui excitat dormientem
			<lb/>a gravi somno».</p>
			<p><lb/>Et non solum in dicendo aliis, sed etiam in respondendo tempus
				<lb/>expectare debes. Nam scriptum est: «Ne properes respondere donec
				<lb/>finis fuerit interrogationis». Nam ut ait Salomon: «Qui prius
				<lb/>respondet quam audiat, stultum se esse demonstrat et confusione dignum».
				<lb/>Similiter qui prius loquitur quam discat, ad contemptum
				<lb/>et irrisionem properat. Unde Jesus Sirac dixit: «Ante iudicium para
			<lb/>iustitiam et antequam loquaris disce».</p>
			<p><lb/>Singula ergo suo loco et tempore dicenda sunt, prepostero penitus
				<lb/>ordine omisso. Nam si de predicatione loqui desideras tempore
				<lb/>congruo, prius historiam dicas, postea vero allegoriam, tertio tropologiam.
				<lb/>Si vero de epistolis tractes, primo loco et tempore salutationem
				<lb/>ponas, secundo exordium, tertio narrationem, quarto
			<lb/>petitionem, quinto conclusionem.</p>
			<p><lb/>Si autem de concionando de ambaxatis faciendis, studeas primo
				<lb/>loco et tempore salutationem dicere; secundo vero commendationem,
				<lb/>tam illorum ad quos ambaxatam dirigitur quam sociorum tecum
				<lb/>ambaxatam portantium; tertio ambaxatam sive narrationem eius
				<lb/>quod tibi impositum fuerit; quarto vero exhortationem, dicendo
				<lb/>suasoria verba ad consequendum id quod postulatur; quinto modi
				<pb n="42"/>
				<lb/>positionem, allegando modum, quo modo id quod postulatur fieri valeat;
				<lb/>sexto exempli positionem, inducendo exempla de rebus in similibus
				<lb/>negotiis factis et observatis; septimo denique assignabis sufficientem
				<lb/>rationem ad omnia predicta. Et hoc facias ad exemplum
				<lb/>Gabrielis archangeli, qui cum missus esset a Deo ad beatam virginem
				<lb/>Mariam, primo posuit salutationem, dicens: «Ave Maria»; secundo
				<lb/>commendationem, dicens: «Gratia plena, Dominus tecum. Benedicta
				<lb/>tu» et cetera; tertio confortationem sive exhortationem, dicendo:
				<lb/>«Ne timeas Maria» et cetera, quam exhortationem preposuit archangelus
				<lb/>denuntiationi, ideo quia beata Maria turbata fuerat in salutatione archangeli;
				<lb/>quarto vero posuit annuntiationem, dicens: «Ecce concipies
				<lb/>et paries filium» et cetera; quinto posuit modi expressionem,
				<lb/>cum dixit: «Spiritus sanctus superveniet in te et virtus Altissimi obumbrabit
				<lb/>tibi» et cetera; sexto posuit exemplum, cum dixit: «Nam et
				<lb/>Elizabeth, cognata tua, pariet filium in senectute sua» et cetera;
				<lb/>septimo assignavit sufficientem rationem ad predicta, cum dixit quia
			<lb/>«non erit impossibile apud Deum omne verbum».</p>
			<p><lb/>Si autem de legibus vel decretis vel decretalibus tractare volueris,
				<lb/>primo tempore et loco litteram ponas, secundo casum, tertio littere
				<lb/>espositionem, quarto similia, quinto contraria, sexto solutiones. Et
				<lb/>sic de qualibet scientia que ad eam pertineant, secundum prius et posterius
			<lb/>sunt dicenda.</p>
			<p><lb/>Hec denique exempla super hoc adverbio «quando» tibi ad presens
			<lb/>dicta sufficiant.</p>
			<p><lb/>Tu autem ex ingenio tibi a Deo prestito multa super hoc et super
				<lb/>quolibet verbo huius versiculi pro tue voluntatis arbitrio poteris
				<lb/>excogitare. Nam sicut super abecedario scripture omnes volvuntur,
				<lb/>ita super hoc versiculo quicquid dici vel taceri debet, fere posset
				<lb/>inflecti. Hanc igitur doctrinam super dicendo vel tacendo breviter
				<lb/>comprehensam tibi et aliis tuis fratribus litteratis scribere curavi, quia
				<pb n="44"/>
				<lb/>vita litteratorum potius in dicendo quam in faciendo consistit, Seneca
				<lb/>hoc testante, qui ait: «Stulta est et minime conveniens litterato
				<lb/>viro occupatio exercendi lacertos et dilatandi virtutem».
				<lb/>Si autem super faciendo volueris habere doctrinam, detrahe de
				<lb/>hoc versiculo istud verbum «dicas» et loco illius ponas hoc verbum «facias»,
				<lb/>ut dicatur: «Quis, quid, cui facias, cur, quomodo, quando requiras».
				<lb/>Et ita fere omnia que dicta sunt supra et multa alia poterunt
			<lb/>ad verbum «facias» utiliter adaptari.</p>
			<p><lb/>Hiis denique auditis, te circa predicta «exercitatione intentissima
				<lb/>et usu acri» exerceas - «nam exercitatio ingenium et naturam sepe
				<lb/>vincit et usus omnium magistrorum precepta superat» - et sic poteris
			<lb/>doctrinam dicendi ac faciendi in promptu habere.</p>
			<p><lb/>Deum insuper exora, qui mihi donavit predicta tibi narrare, ut
			<lb/>ad eterna gaudia nos faciat pervenire. Amen.</p>
			<p><lb/>Explicit liber de doctrina dicendi et tacendi ab Albertano causidico
				<lb/>Brixiensi de ora sancte Agathe compositus et compilatus, sub anno Domini
			<lb/>M.CC.XLV de mense decembris.</p>
		</div>
	</body>
</text>
</TEI>
