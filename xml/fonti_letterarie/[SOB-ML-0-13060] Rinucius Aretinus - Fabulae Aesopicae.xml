<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Fabulae Aesopicae</title>
<author>Rinucius Aretinus</author>
<respStmt> 
<resp>esportazione in formato TEI XML livello 0 effettuata da</resp> 
<name>Massimiliano Lanzillo</name> 
</respStmt>
</titleStmt>
<publicationStmt>
<publisher>ALIM</publisher>
<date when-iso="2017-08-20">20/08/2017</date>
</publicationStmt>
<notesStmt>
<note>Genere: Favolistica</note>
<note>Tipo: Traduzione dal greco in latino in età umanistica e rinascimentale</note>
<note>Tipo: </note>
<note>Note: Parole: 9.524&#13;&#10;Caratteri (spazi inclusi): 61.991</note>
<note>Livello di codifica: 0</note>
</notesStmt>
<sourceDesc>
<bibl>
<title>Fabulae Aesopicae</title>
<author>Rinucius Aretinus</author>
<date when-iso="1401/1500">XV</date>
Favolisti Latini medievali e umanistici. IV. Rinucius Aretinus. Fabulae Aesopicae, a cura di Maria Pasqualina Pillola, Genova, D.AR.FI.CL.ET., pp. 136-340.
</bibl>
</sourceDesc>
</fileDesc>
</teiHeader>
<text>
<body>
<ab>
<pb n="136"/>
<lb/><hi rend="italic">Commentarium</hi>
<lb/>[1] Esopus fabulator clarissimus natione quidem Phrygius, fortuna vero servus fuit, 
<lb/>colore niger ac facie supra modum deformis, sed hec in vita eius scripta superius plena 
<lb/>habentur. [2] Is quia beneficus semper in hospites fuit, Dea hospitalis in somnis sibi 
<lb/>assistens largita est loquelam – nam ab initio blactero fuit – sapientiamque ac variarum 
<lb/>fabularum inventionem, que porro fabulae non parum conducunt mortalium vite. [3] Nam 
<lb/>animalia bruta fingit agere ea que hominum sunt actiones, quas ita ante oculos ponit 
<lb/>quod audientium animos incitat ad virtutem, nec ulli sunt hominum mores quos in brutis 
<lb/>fingendo ipse non aperiat. [4] Has igitur fabulas si quis trite gustaverit, quam viam 
<lb/>sequi quamque vitare debeat in privatis publicisque negotiis facile comperiet. [5] Nam 
<lb/>imprimis fabulam narrat, tum quid fabula significet compendiosius exponit, atque ordinem 
<lb/>alphabeti in greco secutus, qui in latino sermone servari non potest hinc sumit initium. 
<lb/>
<pb n="138"/>
<lb/><hi rend="italic">I - De aquila et volpe</hi>
<lb/>[1] Aquila et vulpes conflata inter se amicitia in proximo habitare constituunt, 
<lb/>firmiorem amicitiam ex frequenti conversatione fore putantes. [2] Igitur aquila nidum 
<lb/>alta super arbore instruit, vulpes vero arborem propter inter dumeta catulos collocat. 
<lb/>[3] Una igitur dierum cum vulpes latibulum egressa pastum catulis quereret, aquila et 
<lb/>ipsa cibi indaga in latibulum devolans catulos arripuit ac pullis suis comestum prebuit. 
<lb/>[4] Vulpes reveniens cognita filiorum morte atroci valde tristata est, et cum aquilam 
<lb/>ulcisci non posset, quia quadrupes existens volucrem persqui nequibat, quod unum miseris 
<lb/>ac impotentibus datur aquilam execratur ac mala sibi imprecatur. [5] Tantum in odium cum 
<lb/>violatur vertitur amicitia. [6] Contingit igitur illis diebus ruri capram immolari, 
<lb/>cuius frustum una cum carbonibus accensis aquila arripiens sustulit ad nidum. [7] Sed 
<lb/>vento vehementius spirante nidus, qui ex feno ac materia exili aridaque confectus erat, 
<lb/>incenditur. [8] Aquile pulli flammam sentientes cum volare adhuc nequirent humi 
<lb/>decidunt, vulpes confestim illos arripiens in aquile conspectum devorat.
<lb/>[9] Fabula significat quod qui amicitiam violant, quamvis quos leserint ultionem 
<lb/>declinent, dei supplicium non tamen affugiunt.
<lb/>
<pb n="140"/>
<lb/><hi rend="italic">II – De aquila et corvo</hi>
<lb/>[1] Aquila celsa ex rupe devolans agnum ex ovium grege arripuit. [2] Quam rem cum corvis 
<lb/>conspicatur, emulatione motus vehementi cum strepitu ac stridore devolat in arietem, 
<lb/>atque unguens in arietis vellus ita implicat quod inde etiam motu alarum se explicare 
<lb/>non potest. [3] Huns pastor cum ita implicitum videt accurrens, corvum comprehendit 
<lb/>atque alarum pennis incisis pueris suis pro ludibrio detulit. [4] Verum enim cum 
<lb/>quispiam corvum rogaret quenam volucris esset, corvus ait: «Prius equidem quoad animum 
<lb/>aquila fui, nunc vero me corvum esse certo cognosco.»
<lb/>[5] Fabula significat quod qui supra vires quippiam audet, hoc solum efficit quod in 
<lb/>adversa sepius incidit ac se vulgo ridiculum exhibet.
<lb/>
<pb n="142"/>
<lb/><hi rend="italic">III – De aquila et scabrone</hi>
<lb/>[1] Aquila leporem persequebatur. [2] At lepus auxilii inops, quem tempus obtulit 
<lb/>scabronem videns ab eo auxilium imploravit, cui scabro pollicitus est tutelam ac 
<lb/>custodiam suam. [3] Deinde cum aquilam propinquatem scabro conspicatur eam precatur ne 
<lb/>suum sibi eripiat servum. [4] At aquila scabronis parvitatem contemnens eo coram leporem 
<lb/>exedit. [5] Verum scabro sue iniurie memor ubi aquila nidificaret observat. [6] Ecce 
<lb/>aquila ova parit: scabro alis elatus ad aquile nidum evolat atuqe ova devolvens humum 
<lb/>deicit. [7] Aquila iacture ovorum memore concita evolat ad Iovem – est enim ales deo 
<lb/>illi sacrata – ac locum ad pariendum sibi tutum dari precatur. [8] Iuppiter sibi 
<lb/>concedit ut cum tempus adest eius in sinu pariat ova. [9] Hoc scabro providens globum e 
<lb/>stercore conficit atque sursum evolans in Iovis sinnum demisit. [10] Iuppiter volens e 
<lb/>sinu globum excutere ova aquile simul excussit. [11] Ex tunc aiunt aquilam numquam 
<lb/>parere quo tempore scabrones existunt.
<lb/>[12] Fabula significat quod nullus porro est contemnendus, quoniam nemo est qui iniuriam 
<lb/>accipiat quin cum tempus datur se ulcisci non querat.
<lb/>
<pb n="144"/>
<lb/><hi rend="italic">IV – De philomela et accipitre</hi>
<lb/>[1] Philomela cum alta quercu sederet more suo sola canebat. [2] Eam accipiter cibum 
<lb/>queritans cum intuetur repente evolat illamque rapit. [3] At philomela cum se interitum 
<lb/>iri videt accipitrem precatur ut se missam faciat, quoniam ad explendum eius ventrem 
<lb/>ipsa satis minime sit, sed pro saturitate sua ad maiores aves ut se vertat opus profecto 
<lb/>fore. [4] Eam accipiter torve conspiciens ait: «Stultus equidem nimium essem si quem 
<lb/>manibus teneo cibum illum dimitto amplioris spe pastus.»
<lb/>[5] Fabula significat quod qui obmittunt id quod manu tenent rerum maiorum spe, consilio 
<lb/>inopes ac ratione nimium sunt.
<lb/>
<pb n="146"/>
<lb/><hi rend="italic">V – De vulpe et trago</hi>
<lb/>[1] Vulpes et tragus sitientes in quendam puteum siti descenderunt. [2] Verum enim post 
<lb/>potum cum egressum circumspiceret hircus, vulpes ei comiter ait: «Bono sis animo, nam 
<lb/>quid saluti nostre opus sit probe animadverti. [3] Si enim rectus stabis ac pedibus 
<lb/>anterioribus cornibusve muro adherebis, tuas ego scapulas cornuaque conscendens cum 
<lb/>egressa puteum fuero, te manu comprehendens hinc desuper traham.» [4] Huic caper prompte 
<lb/>deservivit. [5] Vulpes suo exultans egressu circa os putei capro alludebat. [6] At dum 
<lb/>caper illam incusat sibi pacta haud servasse ei facete vulpecula inquit: «Si ea, caper, 
<lb/>sapientia preditus esses quo pilorum ornatu istec tua barba referta est, non pius in 
<lb/>puteum descendisses quam egressum pensiculate vidisses!»
<lb/>[7] Fabula significat quod homines consilio prediti rerum finem prius inspiciunt quam 
<lb/>dent operam rebus gerendis.
<lb/>
<pb n="148"/>
<lb/><hi rend="italic">VI – De vulpe et leone</hi>
<lb/>[1] Vulpes, que numquam viderat leonem, cum illi forte obviasset eo pertimuit ut mortem 
<lb/>pene obiret. [2] Rursum illum cum aspexisset pertimuit, sed minime ut primum. [3] Eum 
<lb/>tertio cum intuetur prope accedens fuit ausa coram disserere. 
<lb/>[4] Fabula significat quod rerum terribilium usus et consuetudo domestica facit.
<lb/>
<pb n="150"/>
<lb/><hi rend="italic">VII – De cato et gallo</hi>
<lb/>[1] Catus cum gallum cepisset atque causam quereret qui eum comedere posset, illum 
<lb/>criminari cepit quod esset animal turbulentum, qui noctu clamitando haud permitteret 
<lb/>quiescere mortales. [2] Gallus se excusabat quod id ageret pro eorum utilitatem, cum ad 
<lb/>opera facienda illos excitaret. [3] Rursum catus ait: «Impius es ac supra modum 
<lb/>scelestus, qui agis continuo contra naturam cum nec a matre nec a sororibus te 
<lb/>abstineas, sed per incontinentiam cum illis te commisceas.» [4] Gallus item se 
<lb/>defendebat quod domini sui questus gratia id quoque ageret, enimvero ex huiusmodi coitu 
<lb/>galline pariunt ova. [5] Tunc inquit catus: «Excusationibus licet abundes, ego tamen 
<lb/>ieiunare haud intendo.» 
<lb/>[6] Fabula significat quod qui pravus existit natura, cum semel delinquere animo 
<lb/>proposuit, quamvis cause desit pretextus a pravitate non tamen desistit.
<lb/>
<pb n="152"/>
<lb/><hi rend="italic">VII – De vulpe sine cauda</hi>
<lb/>[1] Vulpes, ut e laqueo evaderet abscissa cauda, cum e pudore vitam sibi mortem putaret, 
<lb/>excogitavit alias dolo inducere vulpes ut, sub communis commodi specie, sibi singule 
<lb/>caudam abscinderent et sic suum dedecus levaret. [2] Itaque ad unum vulpibus congregatis 
<lb/>suadet ut caudam sibi abscindant, disserens caudam non modo dedecori vulpibus esse, sed 
<lb/>oneri gravi atque inepto. [3] E vulpibis una ei facete respondit: «Heus, soror, si res 
<lb/>ista tibi soli conducit, cum non itidem aliis, consulendum haud est equum!» 
<lb/>[4] Hec fabula ad eos spectat qui sub caritatis specie suum commodum consulendo 
<lb/>prospiciunt.
<lb/>
<pb n="154"/>
<lb/><hi rend="italic">IX – De piscatore et smaride pisciculo</hi>
<lb/>[1] Piscator quod rete mari tetendit eo smarida cepit pisciculum que parva adhuc etate 
<lb/>piscatorem orabat ut, dum grandis esset atque maiorem questum ex ea assequi posset, eam 
<lb/>vita donaret. [2] Huic piscator lepide respondit: «Ego quidem mente carerem si quod 
<lb/>minimum mihi est lucrum, id dimitterem amplioris spe questus.» 
<lb/>[3] Fabula significat quod certa pro incertis, quamvis in eis magna insit spes, stultum 
<lb/>est dimittere.
<lb/>
<pb n="156"/>
<lb/><hi rend="italic">X – De vulpe et rubo</hi>
<lb/>[1] Vulpes, cum sepem quandam ascenderet ut periculum vitaret quod sibi eminere videbat, 
<lb/>rubu manibus comprehendit atque volam sentibus perfodit et, cum graviter saucia foret, 
<lb/>gemens inquit ad rubum: «Ut me iuvares cum ad te confugerim, tu deterius me perdidisti!» 
<lb/>[2] Cui rubus: «Errasti vulpes, – ait – que pari dolo me capere putasti quo cetera 
<lb/>captare consuevisti!» 
<lb/>[3] Fabula significat quod stultum est auxilium implorare ab illis quibus a natura datum 
<lb/>est obesse potius quam aliis prodesse.
<lb/>
<pb n="158"/>
<lb/><hi rend="italic">XI – De vulpe et crocodilo</hi>
<lb/>[1] Vulpes et crocodilus de nobilitate contendebant. [2] Cum crocodilus multa pro se 
<lb/>adduceret ac supra modum se iactaret de splendore progenitorum suorum, vulpes ei 
<lb/>surridens ait: «Heus amice, et si hoc tu quidem non dixeris, ex tuo corio clare apparet 
<lb/>quod multis iam annis tuorum splendore fuisti denudatus!» 
<lb/>[3] Fabula significat quod homines mendaces res ipsa potissimum refellit.
<lb/>
<pb n="160"/>
<lb/><hi rend="italic">XII – De vulpe et venatoribus</hi>
<lb/>[1] Vulpes venatores effugiens ac per avia currendo iam defessa, hominem casu reperit 
<lb/>lignarium quem rogat ut se quoquo loco abscondat. [2] Ille tectorium sibi ostendit. 
<lb/>[3] Vulpes illud ingrediens in angulo quodam se abscondit. [4] Assunt venatores, 
<lb/>lignarium si vulpem diverit rogant. [5] Lignarius verbis quidem se vidisse negat, manu 
<lb/>vero ubi vulpes latebat locum ostendit, verum enim venatores re haud percepta statim 
<lb/>abeunt. [6] Vulpes ut illos abisse prospicit, tectorio egrediens tacita recedit. 
<lb/>[7] Lignarius vulpem criminatur quod, cum salvam fecerit, nihil sibi gratiarum agat. [8] 
<lb/>Tunc vulpes se convertens illi facete ait: «Heu, amice, si manuum opera ac mores verbo 
<lb/>similes habuisses, meritas tibi persolverem gratias.» 
<lb/>[9] Fabula significat quod homo nequam et si bona pollicetur mala tamen et improba 
<lb/>prestat.
<lb/>
<pb n="162"/>
<lb/><hi rend="italic">XIII – De gallis et perdice</hi>
<lb/>[1] Gallos quam plures cum quis domi haberet, quam emerat perdicem illis compascere 
<lb/>permisit. [2] Sed cum galli illam infestarent rostrisque perculerent, perdix ea iniuria 
<lb/>vehementer perdoluit, putans quia advena nec eo genere esset eas sibi inferri iuniurias. 
<lb/>[3] Gallos deinde cum ad invicem certantes conspiceret, perdix amota animi perturbatione 
<lb/>ait: «De cetero equidem haud tristabor, postea quam inter eos odiosa certamina cerno.» 
<lb/>[4] Fabula significat quod homines sapientia prediti moderato animo ferunt iniurias ab 
<lb/>illis vel maxime sibi illatas, qui nec sibi nec suis parcere sciunt.
<lb/>
<pb n="164"/>
<lb/><hi rend="italic">XIV – De vulpe et larvahi</hi>
<lb/>[1] Vulpes citharedi domum ingressa, dum que domi parata sunt sagaciter explorat, larve 
<lb/>caput reperit arte industriosa compositum, quod manibus capiens ait: «O quale sine 
<lb/>cerebro caput!»
<lb/>[2] Fabula significat quod non omnes corpore decori eandem animo habent pulchritudinem.
<lb/>
<pb n="166"/>
<lb/><hi rend="italic">XV – De homine et ligneo deo</hi>
<lb/>[1] Homo quidam deum ligneum domi habens eum oravit ut boni quippiam sibi tribueret, sed 
<lb/>quanto magis orabat eo res domi angustior erat. [2] Demum ille, concitus ira, deum 
<lb/>cruribis capit et caput parieti percutit illi. [3] Escisso igitur capite multum auri 
<lb/>exiliit, quod homo collignes ait: «Perversus nimirum es atque perfidus, qui dum in 
<lb/>honore te habui nihil quidem profuisti, percussus vero ac verberatus boni plurimum 
<lb/>contulisti.» 
<lb/>[4] Fabula significat quod homo nequam, si quando prodest, id efficit vi coactus.
<lb/>
<pb n="168"/>
<lb/><hi rend="italic">XVI – De cane ad cenam vocato</hi>
<lb/>[1] Vir quidam cum cenam opiperem parasset amicum quendam domum vocavit, eius quoque 
<lb/>canis canem alterius ad cenam invitavit. [2] Is domum ingressus, cum tantum dapium videt 
<lb/>apparatum, letus secum ipse ait: «Hodie porro ita me explebo quod die crastino comedere 
<lb/>non indigebo!» [3] Hisque dictis motu caude applaudet. [4] Cocus vero eum conspiciens 
<lb/>tacitus per caudam capit atque illum sepius rotans per fenestram proicit. [5] Ille 
<lb/>attonitus humo surgens, dum clamando aufugit, ceteri canes sibi occurrunt atque rogitant 
<lb/>quam opipere cenaverit. [6] At ille languens ait: «Ita potu ac dapibus me explevi quod 
<lb/>qua exiverim viam non vidi.» 
<lb/>[7] Fabula significat quod quibus rebus quis doliturus est rebus illis letari non debet.
<lb/>
<pb n="170"/>
<lb/><hi rend="italic">XVII – De aquila et homine</hi>
<lb/>[1] Aquilam homo quidam cum cepisset pennis alarum sibi evulsis inter gallinas morari 
<lb/>dimisit. [2] Eam deinde quidam mercatus pennis alas denuo munit. [3] Tum aquila volans 
<lb/>leporem capit fertque illum benefactori suo. [4] Quam rem vulpes conspiciens homini ait: 
<lb/>«Noli hanc aquilam uti prius hospitio habere, ne ceu leporem te eque venetur!» [5] Tum 
<lb/>homo aquile item pennas evulsit. 
<lb/>[6] Fabula significat quod benefacientes sunt quidem remunerandi, improbi vero omni 
<lb/>studio vitandi.
<lb/>
<pb n="172"/>
<lb/><hi rend="italic">XVIII – De viro agricola</hi>
<lb/>[1] Homo quidem arte existens agricoltor, cum finem vite sibi adesse cognosceret 
<lb/>cuperetque filios in agrorum cultu fieri peritos, eos vocavit atque inquit: «Filii, ego 
<lb/>e vita decedo. [2] Bona mea in vinea consita sunt omnia.» [3] Illi post patris obitum 
<lb/>putantes in vinea thesaurum reperiri, assumptis ligonibus marris ac bidentibus, vineam 
<lb/>funditus effodiunt, nullumque thesaurum inveniunt. [4] Verum enim vinea cum probe 
<lb/>effossa foret plus solito fructus produxit atque illos divites fecit. 
<lb/>[5] Fabula significat quod labor assiduus thesaurum parit.
<lb/>
<pb n="174"/>
<lb/><hi rend="italic">XIX – De carbonario et lotore</hi>
<lb/>[1] Carbonarius lotorem quendam rogavit ut quam pretio conduxerat domum secum pariter 
<lb/>conhabitaret. [2] At lotor rei alias expertus ait: «Id conducibile haud mihi esset: nam 
<lb/>que albificarem ea omnia carbonum favillis ipse maculares.» 
<lb/>[3] Fabula significat quod res natura dissimiles stare simul commode non possunt.
<lb/>
<pb n="176"/>
<lb/><hi rend="italic">XX – De vulpe esuriente</hi>
<lb/>[1] Vulpes ingenti fame concita, cum quodam in tectorio carnis frustum ac panem reposita 
<lb/>prospiceret, tectorium ipsum intravit atque tantum comedit quod ad ingentem tumorem 
<lb/>ventrem distendit, et, cum ex nimia ventris tumefactione inde egredi nequiret, timens 
<lb/>gemebat. [2] Eius gemitum vulpes alia transiens illac cume audiret, illuc accedit 
<lb/>rogatque quianam gemeret, deinde causam gemitus edocta lepide ait: [3] «Istic manendum 
<lb/>est usque dum eo tenuis efficiaris quanta eras cum intrasti. [4] Nam eo pacto facile 
<lb/>egredieris.» 
<lb/>[5] Fabula significat quod nihil est tam durum quod tempus non dissolvat.
<lb/>
<pb n="178"/>
<lb/><hi rend="italic">XXI – De piscatore quodam</hi>
<lb/>[1] Piscator quidam piscandi inexpertus, tibiis ac rete assumptis, iuxta maris litus 
<lb/>accedit, atque saxo quodam superrexistens imprimis tibicinare cepit, putans cantu se 
<lb/>pisces facile esse capturum. [2] Verum cantu cum nullum consequeretur effectum, 
<lb/>depositis tibiis rete in mari demittit ac pisces cepit perplures. [3] Sed cum ex rete 
<lb/>pisces extraheret atque eos saltantes perspiceret, non insulse ait: «O improba animalia, 
<lb/>dum ad tibiam cecini saltare noluistis, nunc quia canere cesso saltus datis assiduos!» 
<lb/>[4] Fabula significat quod omnia probe fiunt que fiunt tempore suo.
<lb/>
<pb n="180"/>
<lb/><hi rend="italic">XXII – De piscatoribus quibusdam</hi>
<lb/>[1] Piscatores piscatum profecti diuque piscando defessi, fame preterea ac merore quod 
<lb/>nihil cepissent confecti, cum abire decernunt ecce piscis quidam alium fugiens se 
<lb/>insequentem in naviculam saltat. [2] Illum piscatores supra modum leti comprehendunt ac 
<lb/>in urbem reversi grandi pretio vendunt.
<lb/>[3] Fabula significat quod frequentius fortuna id exhibet quod ars efficiere non potest.
<lb/>
<pb n="182"/>
<lb/><hi rend="italic">XXIII – De viro inope et infirmo</hi>
<lb/>[1] Homo quidam pauper cum egrotaret diss vovit quod si eo morbo liberaretur boves 
<lb/>centum immolaret. [2] Quod dii experiri volentes sanitatem illi facile reddunt. [3] 
<lb/>Liber igitur a morbo, cum boves quia pauper non haberet, ossa boum centum collegit eaque 
<lb/>super altari deponens lepide inquit: «Ecce quod vovi votum vobis nunc persolvo.» [4] At 
<lb/>dii illum ulcisci volentes, in somnis sibi assistunt atque inquiunt: «Ad maris litus 
<lb/>pergito: ibi enim in loco semoto auri talenta centum reperies.» [5] Ille expergefactus 
<lb/>somnii memor, dum pergit ad litus incidit in latrones. [6] Captus itaque eos rogabat ut 
<lb/>se missum facerent quoniam mille talenta auti persolveret eis. 
<lb/>[7] Fabula significat quod homo mendax deos et homines pariter contemnit.
<lb/>
<pb n="184"/>
<lb/><hi rend="italic">XXIV – De vulpe et pardo</hi>
<lb/>[1] Vulpes cum pardo de pulchritudine contendebant. [2] Cum varis corporis notas pardus 
<lb/>sibi duceret decori, vulpes ei comiter ait: [3] «Ego quidem longe formosior sum 
<lb/>iudicanda, que non corpus sed animum variis notis habeo notatum.»
<lb/>[4] Fabula significat quod decor mentis est potior omni corporis ornatu.
<lb/>
<pb n="186"/>
<lb/><hi rend="italic">XXV – De piscatoribus quibusdam</hi>
<lb/>[1] Piscatores quidam e mari rete trahebant. [2] Quod cum grave esse sentierunt letitia 
<lb/>gestiunt, putantes multos pisces habere irretitos. [3] Sed ut rete in terram traxerunt, 
<lb/>pisces quidem paucos saxum vero ingens reti inesse cum perspiciunt, longe tristantur. 
<lb/>[4] Quidam ex illis, natu iam grandis, non inurbane sociis inquit: «Animis estote 
<lb/>quietis quippe letitie soror est mestitia. [5] Oportet enim casus prospicere futuros, 
<lb/>illosque ut levius quis ferat persuadere sibi esse eventuros.» 
<lb/>[6] Fabula significat quod qui reminiscitur sortis humane in adversis minime frangitur.
<lb/>
<pb n="188"/>
<lb/><hi rend="italic">XXVI – De ranis regem petentibus</hi>
<lb/>[1] Rane, merentes quod sine rege forent, Iovi supplicatum oratores mittunt ut regem 
<lb/>sibi dedat. [2] Iuppiter earum simplicitatem cognoscens lignum in stagni medium demisit. 
<lb/>[3] Quod cum in stagnum cecidit, eius sonus supra modum terruit ranas, que cum lignum 
<lb/>esse noverunt rursum Iovi supplicatum mittunt ut regem vivum, haud mortuum sibi dedat. 
<lb/>[4] Iuppiter stultis earum precibus motus, ydrum illis dedit in regem. [5] Is in diem 
<lb/>cum ranas devoraret, tertio Iovem rane precantur ut regem sevum atque immanem ab eis 
<lb/>amoveret. [6] Tunc Iuppiter inquit: «Quem tot precibus regem exorastis eum vobis 
<lb/>perpetuum habetote!» 
<lb/>[7] Fabula significat quod sepe ea precamur que impetrasse postea nos penitet.
<lb/>
<pb n="190"/>
<lb/><hi rend="italic">XXVII – De cata in feminam mutata</hi>
<lb/>[1] Cata quedam speciosi cuiusdam adolescentis amore capta, Vnerem oravit ut eam in 
<lb/>hominem mutaret. [2] Venus illius miserta in formam hominis mutavit eam. [3] Que cum 
<lb/>longe speciosa esset, amator domum subito adduxit. [4] Sed, cum in cubiculo simul 
<lb/>sederent, Venus experiri cupiens si mutata faciem mutasset et mores, in medium 
<lb/>constituit murem quem cum illa prospexit, oblita forme et amoris sui, murem ut caperet 
<lb/>persecuta est. [5] Qua super re Venus indignata denuo eam in priorem cate formam mutavit.
<lb/>[6] Fabula significat quod homo nequam, licet personam mutet, mores tamen retinet eosdem.
<lb/>
<pb n="192"/>
<lb/><hi rend="italic">XXVIII – De sene mortem vocante</hi>
<lb/>[1] Senex quidam lignorum fascem super humeros ex nemore portans, cum longa via defessus 
<lb/>esset, fasce humi deposito, mortem vocavit. [2] Ecc Mors advenit causamque rogat 
<lb/>quamobrem se vocaverit. [3] Tunc senex: «Ut hunc lignorum fascem super humeros mihi 
<lb/>imponeres.» ait.
<lb/>[4] Fabula significat quod quisquis vite cupidior est licet milibus subiciatur 
<lb/>periculis, mortem tamen semper devitat.
<lb/>
<pb n="194"/>
<lb/><hi rend="italic">XXIX – De muliere et medico</hi>
<lb/>[1] Mulier anus, cum ophthalmiam pateretur, medicum ad se curandum accersit, certum 
<lb/>pretium sibi dare promittens, si eo morbo curaretur; si vero non liberaretur nihil ei 
<lb/>debere pacta est. [2] medicus vero quotiens illam ibat curatum totiens quippiam e domo 
<lb/>clam exportabat. [3] Mulier igitur, ophthalmia curata, cum nihil rerum suarum domi esse 
<lb/>prospiceret, medico mercedem pactam petenti solvere denegat. [4] Quam ob rem vocata in 
<lb/>iudicium, pactum quidem non denegat, sed se curatam ophthalmia esse id vero pernegat 
<lb/>aiens: [5] «Cum ceca eram domum multa suppellectile refertam videbam, nunc cum video, ut 
<lb/>medicus ait, nihil rerum domi esse perspicio.»
<lb/>[6] Fabula significat quod homines avaritie dediti sibimet sepius contradicunt.
<lb/>
<pb n="196"/>
<lb/><hi rend="italic">XXX – De agricola et canibus</hi>
<lb/>[1] Agricola quidam magnitudine hyemis in suburbanis se locavit sed cum alimonia sibi 
<lb/>deficeret capris et ovibus vesci primum cepit. [2] Cum vero in diem magis seviret hyems 
<lb/>bobus quoque nec pepercit. [3] Quod facinus cum animadvertunt canes invicem verba 
<lb/>faciunt: «Quid hic stamus? – inquiunt – [4] Cur mortem nobis incumbentem non fugimus? 
<lb/>[5] Putamusne eum nobis parcere vitam, qui alimonie gratia boves iugulavit?» 
<lb/>[6] Fabula significat quod eos fugere debemus qui in carissimos crudeliter se ferun
<lb/>
<pb n="198"/>
<lb/><hi rend="italic">XXXI – De agricola et filiis</hi>
<lb/>[1] Agricola quidam quam plures habuit filios continua seditione discordes ac eius 
<lb/>admonitiones perpetuo negligentes. [2] Cum forte una domi omnes sederent, iussit pater 
<lb/>virgarum fascem coram deportari atque natos cepit hortari ut integrum fascem 
<lb/>disrumperent. [3] Eum igitur fascem cum totis viribus frangere non possent genitor 
<lb/>precepit ut soluto fasce singillatim frangerent virgas. [4] Cum quisque facile hoc 
<lb/>perficeret, tunc facto silentio pater ait eis: [5] «Si quando animis idem sentietis, 
<lb/>nati mihi carissimi, nec ab inimicis superari poteritis, sed, si inter vos seditione 
<lb/>servabitis, qui volet is facile vos perdet.» 
<lb/>[6] Fabula significat quod fortior est unio quam seditio non est imbecillis.
<lb/>
<pb n="200"/>
<lb/><hi rend="italic">XXXII – De muliere et gallina</hi>
<lb/>[1] Vidua quedam mulier gallinam habuit que die quolibet pariebat ovum. [2] Putavit 
<lb/>mulier, more ingenii humani quod sitis habendi semper sollicitat, gallinam illam die bis 
<lb/>parituram si plus spelte traderet ei solito. [3] At gallina pluri alimonia pinguior 
<lb/>facta, id unum desiit parere ovum. [4] Sic mulier ec quo maius lucrum quieritabat, id 
<lb/>ceca augendi cupiditate amisit. 
<lb/>[5] Fabula significat quod plurium cupiditate rerum presens quandoque deperditur questus.
<lb/>
<pb n="202"/>
<lb/><hi rend="italic">XXXIII – De homine a cane morso</hi>
<lb/>[1] Homo quidam, cum eum canis momordisset, summo cum studio sciscitabatur a quo sanari 
<lb/>posset. [2] Quidam sibi obviam factus atque de medico rogatus ait: «Si vis, amice, fieri 
<lb/>sanus non est tibi opus medico. [3] Nam si canis qui te momordit a vulnere lingua 
<lb/>sanguinem terget ista cura nihil potius reperiri potest.» [4] Alter arridens 
<lb/>venustissime inquit «Si huiuscemodi utor remedio in diem magis ac magis a canibus 
<lb/>mordebor!» 
<lb/>[5] Fabula significat quod ab hominibus nequam incommoda pro commodis et mala pro 
<lb/>beneficiis retribui solent.
<lb/>
<pb n="204"/>
<lb/><hi rend="italic">XXXIV – De duobus amicis et ursa</hi>
<lb/>[1] Amici duo dum rus viarent ursa eis obviam ocurrit. [2] Qua prospecta alter eorum 
<lb/>territus ut se salvaret continuo arborem ascendit. [3] Alter cum urse viribus posse 
<lb/>obsistere dubitaret uti mortuus humi iacuit resupinus, retinens flatum atque anhelitum. 
<lb/>[4] Cum nec ore haud naso respiraret, ursa eum esse exanimatum existimans abiit. 
<lb/>[5] Dicunt enim a cadavere ursas omnino se abstinere. [6] Alter deinde ex arbore 
<lb/>descendens, quid in aure sibi dixerit ursa socium rogavit. [7] Ille urbano sermone 
<lb/>respondit: «Admonitus sum ab ursa ut cum huiusmodi amicis non proficiscar amplius.»
<lb/>[8] Fabula significat quod eorum amicitia colenda non est qui cum est opus amicis 
<lb/>subsidia denegant.
<lb/>
<pb n="206"/>
<lb/><hi rend="italic">XXXV – De adolescentibus duobus et coquo</hi>
<lb/>[1] Adolescentuli duo equis sumptibus carnes coemerunt et curatum coquo tradiderunt. 
<lb/>[2] Obiter dum coquus aliis vacat negotiis, alter iuvenum carnes eas clanculum accepit 
<lb/>ac socio tradidit. [3] Coquo deinde carnes queritanti qui acceperat se haud habere 
<lb/>iurat, qui vero habebat se non accepisse iurabat. [4] Coquus, percepto iuvenem dolo ait: 
<lb/>«Et si fallor equidem a vobis, per quem vero iuratis res ista non latebit deum.» 
<lb/>[5] Fabula significat nullum scelus posse latere deus.
<lb/>
<pb n="208"/>
<lb/><hi rend="italic">XXXVI – De duobus inimicis</hi>
<lb/>[1] Duo quidam gladiatorio animo inter se inimicitiam habentes, una in navi navigabant, 
<lb/>et cum alter eodem in loco stare cum altero non pateretur, unus in puppi alter in prora 
<lb/>consedit. [2] Orta autem tempestate cum navis periclitaretur, qui in prora sedebat rogat 
<lb/>navis guberantorem que pars navis submergi prius deberet et, cum gubernator puppim 
<lb/>dixisset, ait ille: «Mors mihi modo molesta minime est, si inimicum meum prius mori 
<lb/>prospicio.» 
<lb/>[3] Fabula significat quod inimicus ut inimicum perdat se ipsum perdere sepius eligit.
<lb/>
<pb n="210"/>
<lb/><hi rend="italic">XXXVII – De calamo et oliva</hi>
<lb/>[1] Quenam esset fortior durior et magis resistens canna et oliva invicem contendebant. 
<lb/>[2] Oliva calamo humilitatem obiciebat eo quod ventis facile cederet. [3] Huic dicto 
<lb/>unum harundo haud reddidit verbum. [4] Paulo post ventus turbine vehementi aspirans 
<lb/>radicitus evulsit olivam totis viribus sibi obsistentem. [5] At canna flatibus se 
<lb/>inclinans salutem facile est assecuta. 
<lb/>[6] Fabula significat quod potentioribus sine controversia mos est in tempore gerendus.
<lb/>
<pb n="212"/>
<lb/><hi rend="italic">XXXVIII – De vitula et bove</hi>
<lb/>[1] Vitula cum bovem arantem perspiceret illum pre se, que nihil agebat, contempsit. 
<lb/>[2] Sed cum immolationis affuit dies, bos quidem missus, vitula vero ut immolaretur 
<lb/>retenta est. [3] Quam rem bos cum conspicatur, surridens ait: «Heus vitula, ideo non  
<lb/>laborabas, ut immolareris!» 
<lb/>[4] Fabula significat quod otiosis et nihil agentibus pericula quoque eminent.
<lb/>
<pb n="214"/>
<lb/><hi rend="italic">XXXIX – De puero et Fortuna</hi>
<lb/>[1] Cum puer quidam iuxta puteum dormiret Fortuna illuc accedens illum axcitavit 
<lb/>inuiens: [2] «Surge et hinc ocius abi, quippe in puteum si caderes non tuam inscitiam 
<lb/>sed me, Fortunam, omnes accusarent.»
<lb/>[3] Fabula significat quod frequens pericula culpa nostra incurrimus, deinde abs re 
<lb/>Fortunam accusamus.
<lb/>
<pb n="216"/>
<lb/><hi rend="italic">XL – De muribus et cato</hi>
<lb/>[1] Domo quapiam quod perplures forent mures catus presentiens illuc accessit atque nunc 
<lb/>unum nunc alium capiens complures interimendo comedit. [2] Verum mures, cum se in diem 
<lb/>consumi perciperent, ad unum coacti inquiunt secum: [3] «De cetero inferius non est 
<lb/>descendendum si nolumus iri perditum omnes, sed hic superius manendum quo catus 
<lb/>ascendere non potest.» [4] At catus consilio murum percepto, simulans se mortuum esse 
<lb/>posterioribus pedibus se ad palum suspendit, qui fixus parieti erat. [5] E muribus 
<lb/>quispiam deorsum acute prospiciens, ut catum esse cognovit haud infacete ait: «Heus 
<lb/>amice, et si te follem esse certo scirem deorsum minime descenderem!» 
<lb/>[6] Fabula significat quod vir prudens semel si fallitur fictis et simulatis hominibus 
<lb/>non amplius fidit.
<lb/>
<pb n="218"/>
<lb/><hi rend="italic">XLI – De simia et vulpe</hi>
<lb/>[1] Apud brutorum animalium concilium simia ita apposite saltavit quod omnium fere 
<lb/>consensu rex statim fuit creatus. [2] At vulpes invidens ei, ubi viderat carnes laqueo 
<lb/>in fovea sitas illuc simiam ut duxit inquit ad eam: [3] «Hic thesaurus absconditus est 
<lb/>qui ex lege spectat ad regem. [4] Quare cum tuus ex lege sit tute ipse capias illum.» 
<lb/>[5] Simia vulpis suasu illuc temere accedens, ut se captam laqueo sensit, vulpem acriter 
<lb/>accusat que dolo se deceperat. [6] Ei vulpes haud illepide ait: «Heu stulta, que cum 
<lb/>fortuna te extilusset, dominari ceteris iam te putabas dignam!» 
<lb/>[7] Fabula significat quod qui temere quippiam aggreditur, temere in adversa incidit ac 
<lb/>vulgo ridiculus fit.
<lb/>
<pb n="220"/>
<lb/><hi rend="italic">XLII – De cervo et leone</hi>
<lb/>[1] Cervus vehementi siti cum vexaretur ad fontem proficiscitur, dumque potat suam in 
<lb/>aqua prospiciens umbram valde letatus est magnitudine cornuum ac ramositate, deinde 
<lb/>pedes et crura prospiciens nimium tristatus est. [2] Hec dum animo vertit, ecce leo 
<lb/>apparet ac cervum persequitur. [3] At cervus fugam arripiens leonem per campos longe 
<lb/>anteibat. [4] Dicunt enim cervorum vires consistere in pedibus, at leonis in animo stare 
<lb/>robur. [5] Quousque igitur leo per campos secutus est cervum, eum assequi non potuit. 
<lb/>[6] Casu vero contigit cervum nemus intrare, ubi cornibus ad ramos implicitis cum fugere 
<lb/>non posset a leone captus cum se moriturum videret «Heu me miserum – inquit – qui 
<lb/>cornibus gavisus ipsis cornibus pereo!»
<lb/>[7] Fabula significat quod que putamus nobis profutura, ea nobis sepius obsunt.
<lb/>
<pb n="222"/>
<lb/><hi rend="italic">XLIII – De agricola et pelargo</hi>
<lb/>[1] Agricola laqueos in agro tetendit ut grues et anseres venaretur, qui sata sua 
<lb/>continue depascebant. [2] At simul cum illis venatus est pelargum, qui pede tentus rogat 
<lb/>agricolam ut eum solvat missumque faciat, cum non sit grus nec specie anser sed pelargus 
<lb/>avium piissimus qui parentibus semper deservit nec illos in senecta deserat unquam. 
<lb/>[3] Ei agricola surridens ait: «Que dicis haud me fugiunt, nam qui sis probe teneo, sed 
<lb/>his simul captus cum sis, his quoque simul est moriendum.»
<lb/>[4] Fabula significat quod qui cum improbis in quopiam deprehenditur crimine pari pena 
<lb/>plectitur cum illis.
<lb/>
<pb n="224"/>
<lb/><hi rend="italic">XLIV – De agno et lupo</hi>
<lb/>[1] Agnus in domo bene clausa existens, cum lupum ad se venientem perspicit, illum 
<lb/>conviciis et maledictis persequitur. [2] At lupus inquit ei: «Non tu, sed locus 
<lb/>inaccessibilis mihi convicia dicit.»
<lb/>[3] Fabula significat quod locus et tempus faciunt timidos persepe audaces.
<lb/>
<pb n="226"/>
<lb/><hi rend="italic">XLV – De Iove et corvo</hi>
<lb/>[1] Iuppiter volatilibus regem creare volens, diem concilii avibus indixit ut qui 
<lb/>speciosior esset rex constitueretur. [2] Quam rem presentiens corvus ac sue deformitatis 
<lb/>conscius, pennis aliorum hinc inde collectis se deocravit ac speciosissimum omnium se 
<lb/>reddidit. [3] Adest dies prefinitus, veniunt ad concilium aves. [4] Iuppiter corvum ob 
<lb/>pulchritudinem cum regem avibus creare vellet, id aves indigne ferentes suas a corvo 
<lb/>extrahunt pennas. [5] At corvus alienis pennis cum esset exutus corvus ut erat demum 
<lb/>remansit. 
<lb/>[6] Fabula significat quod qui rebus pendet alienis illis amissis quisnam ipse sit 
<lb/>cuique liquido patet.
<lb/>
<pb n="228"/>
<lb/><hi rend="italic">XLVI – De tubicine quodam</hi>
<lb/>[1] Tubicen quidam tube sonitu pugnatum ciebat exercitum. [2] Ab hostibus deinde per 
<lb/>insidias captus miseranda voce clamabat: «Ne abs re ac frusta occidere me velitis! 
<lb/>[3] Ego quidem non pugno nec preter tubam quippiam aliud possideo!» [4] Qui eum vinctum 
<lb/>ducebant huiusmodi verba contra reddiderunt: [5] «Hanc ob rem morte dignior es 
<lb/>iudicandus quod cum hostibus manum conferre devitans alios sonitu ad pugnam hortaris.» 
<lb/>[6] Fabula significat quod graviori pena sunt iudicandi qui cum ipsi iniuriam non agant 
<lb/>alios ad iniuriam agendum impellunt.
<lb/>
<pb n="230"/>
<lb/><hi rend="italic">XLVII – De fabro et cane</hi>
<lb/>[1] Faber quidam catulum habebat qui dum ipse ferrum cuderet continue dormiebat, cum 
<lb/>vero manducabat canis statim surgebat et que sub mensa erant deiecta, ceu ossa et alia 
<lb/>huiusmodi, sine mora corrodebat. [2] Quam rem animadvertens faber inquit ad canem: 
<lb/>[3] «Heus, miser, quid tibi faciam nescio, qui dum ferrum cudo continue dormis et 
<lb/>segnitia teneris, rursus cum dentes moveo statim surgis et cauda mihi applaudes!» 
<lb/>[4] Fabula significat quod secordes et somnolenti qui ex aliorum vivunt laboribus gravi 
<lb/>censura sunt coercendi.
<lb/>
<pb n="232"/>
<lb/><hi rend="italic">XLVIII – De mula quadam</hi>
<lb/>[1] Mula quedam nimio ordeo pinguis effecta nimia pinguedine lasciviebat secum inquiens: 
<lb/>[2] «Pater mihi equus fuit qui cursu celerrimus erat, et ego ei per omnia sum similis.» 
<lb/>[3] Parum post contigit quod oportuit mulam quantum potuit currere, sed cum a cursu 
<lb/>cessavit «Heu me miseram, – inquit – que equi filiam me esse putabam, at nunc memini 
<lb/>asinum mihi patrem fuisse.» 
<lb/>[4] Fabula significat quod stulti in propseris se ipsos dediscunt sed in adversis suos 
<lb/>persepe recognoscunt errores.
<lb/>
<pb n="234"/>
<lb/><hi rend="italic">XLIX – De thunno et delphino</hi>
<lb/>[1] Thunnus, cum eum delphinus persequeretur, magno elatus impetu ac stridore a 
<lb/>vehementi fluctu in insulam defrtur, eumdemque in scopulum a fluctu eodem delphinus, dum 
<lb/>se putat capere thunnum, ipse quoque defertur. [2] Thunnus conversus cum delphinum 
<lb/>expirantem animam perspicit secum ipse ait: «Mors mihi molesta admodum non est, ex quo 
<lb/>mortis auctorem mori simul mecum perspicio.» 
<lb/>[3] Fabula significat quod quivis adversa levius fert cum adversitatum auctores eadem 
<lb/>adversitate opprimi perspiciunt.
<lb/>
<pb n="236"/>
<lb/><hi rend="italic">L – De medico quodam</hi>
<lb/>[1] Medicus quidam, cum quem curaret egrotum eum mori contigerit, efferentibus funus 
<lb/>aiebat: [2] «Vir iste si se vino abstinuisset et clysteriis usus fuisset eum mori non 
<lb/>contigisset.» [3] Ex his qui aderant quispiam medico haud infacete ait: «Heus, medice, 
<lb/>ista consilia cum prodesse quibant dicenda fuerunt, non nunc cum nihil valeant prodesse!» 
<lb/>[4] Fabula significat quod, ubi haud prodest consilium, id eo tempore dare est sane 
<lb/>amicum deludere.
<lb/>
<pb n="238"/>
<lb/><hi rend="italic">LI – De aucupe</hi>
<lb/>[1] Auceps aucupatum calamis viscoque tetendit et, cum turdum canere arboris desuper 
<lb/>ramum aspexit, ut eum caperet calamos erexit. [2] At inter ambulandum pede altero 
<lb/>viperam calcavit morsusque ab ea cum iam iam ob venenum se deficere persensit [3] «Heu 
<lb/>me miserum, – ingemuit – qui dum alium capere festino, alter ad mortem me est aucupatus!» 
<lb/>[4] Fabula significat quod que contra alios facere nitimur ea persepe ab alio ipsi 
<lb/>patimur.
<lb/>
<pb n="240"/>
<lb/><hi rend="italic">LII – De castore </hi>
<lb/>[1] Castor est animal quadrupes qui in paludibus se nutri. [2] Eius testes variis 
<lb/>medelis utiles esse dicuntur. [3] Itaque cum quispiam eum sequitur, seu persecutiones 
<lb/>causam non ignorans ac pedum velocitati fidens quantum potest fugit, usque quoad locum 
<lb/>ne videatur salvus deveniat, atuqe ibi testes excidens in venatores cum sibi 
<lb/>appropinquant proicit, et isto pacto a venatoribus se eripit. 
<lb/>[4] Fabula significat quod sapiens ut a periculis se eripiat nihil intemptatum deserit.
<lb/>
<pb n="242"/>
<lb/><hi rend="italic">LIII – De puero oves pascente</hi>
<lb/>[1] Puer quidam, cum oves eminentiori in loco depasceret, sepius clamabat: «Heus o! a 
<lb/>lupis mihi succurrite!» [2] Qui circum aderant cultores agrorum, cultum omittentes ac 
<lb/>illi occurrentes atque nihil esse comperientes ad opera sua redeunt. [3] Cum pluries 
<lb/>puer id ioci causa fecisset, ecce cum lupus pro certo adesset, puer ut sibi succurratur 
<lb/>serio clamat. [4] Agricole id verum non esse putantes cum minime occurrerent, lupus oves 
<lb/>facile perdidit. 
<lb/>[5] Fabula significat quod qui cognoscitur mentiri, ei veritas postea non creditur.
<lb/>
<pb n="244"/>
<lb/><hi rend="italic">LIV – De vulpe et corvo</hi>
<lb/>[1] Corvus, cum carnium frustum rapuisset, arborem quandam supersedit. [2] Vulpes eum 
<lb/>suspiciens atuqe carnes sibi cupiens illum arte aggreditur. [3] Stans igitur sub arbore 
<lb/>corvum laudare occipit aiens: «O quam magna avis est hec, quam speciosa, quam venatrix, 
<lb/>quam formosa! [4] Hanc decuit esse avium regem: nam omnia regia super alias sibi sunt 
<lb/>aves, si modo vocem haberet!» [5] His laudibus corvus inflatus et dici mutus haud valens 
<lb/>pati ulterius, dum magna voce crocizat carnes humi decidunt. [6] Illas cum vulpes 
<lb/>rapuisset conversa ad corvum inquit: «Heus corve, omnia decora tenes! Modo mente haud 
<lb/>careres!» 
<lb/>[7] Fabula significat quod qui adulatoribus nimium credunt hi que non putant in adversa 
<lb/>sepius incidunt.
<lb/>
<pb n="246"/>
<lb/><hi rend="italic">LV – De cane et lupo</hi>
<lb/>[1] Canis cum ante aulam dormiret, lupus superveniens eum statim cepit et cum ipsum 
<lb/>occidere vellet, canis ne eum occideret rogavit inquiens: [2] «Here mi lupe, nunc me 
<lb/>occidere noli: nam, ut vides, tenuis sum, gracilis et macilentus, sed herus meus nuptias 
<lb/>in proximo facturus est, ubi, si parum me expectas, ego opipere manducans atque pinguior 
<lb/>factus ero tibi utilior.» [3] Lupus his verbis fidem habens canem dimisit. [4] Paucos 
<lb/>post dies lupus accedens cum canem domi dormientem reperit, stans ante aulam canem rogat 
<lb/>ut sibi promissa prestet. [5] Ei canis haud inrustice inquit: «Heus, lupe, si ante aulam 
<lb/>de cetero me reperis haud amplius nuptias expectes!» 
<lb/>[6] Fabula significat quod sapiens cum periculum vitat ab illo postea continuo cavet.
<lb/>
<pb n="248"/>
<lb/><hi rend="italic">LVI – De corvo egrotante</hi>
<lb/>[1] Corvus cum egrotaret matrem rogavit ut sua pro sanitate deos precaretur inquiens: 
<lb/>[2] «Mater, noli plorare sed deos potius precare ut sanitatem mihi restituant.» [3] Ei 
<lb/>mater scite respondit: «Quem deorum tibi fore propitium putas, cum nullus sit et cuius 
<lb/>aris sacra non rapueris?» 
<lb/>[4] Fabula significat quod qui in prosperitate quemvis offendit in adversis amicum sibi 
<lb/>reperit neminem.
<lb/>
<pb n="250"/>
<lb/><hi rend="italic">LVII – De cane carnes portante</hi>
<lb/>[1] Canis ore ferens ac flumen transiens cum sub aqua umbram prospexit, putavit alium 
<lb/>esse canem qui plus carnium deferret. [2] Itaque quas ipse ferebat eas carnes sub aquis 
<lb/>ire dimisit et ut umbram caperet se movit, sed carnes et umbram que sane nihil erant 
<lb/>simul perdidit.
<lb/>[3] Fabula significat quod cupiditate plus semper habendi que tenemus ea sepenumero 
<lb/>perdimus.
<lb/>
<pb n="252"/>
<lb/><hi rend="italic">LVIII – De leone et rana</hi>
<lb/>[1] Leo, cum ranam magniloquacem audiret, putans aliquod magnum animal esse se 
<lb/>retrovertit parumque stans ranam e stagno exeuntem videt. [2] Quam indignabundus statim 
<lb/>pedibus calcavit aiens: «Nullum amplius ut te perspiciat animal clamore movebis.» 
<lb/>[3] Fabula significat quod apud verbosos preter linguam nihil reperitur.
<lb/>
<pb n="254"/>
<lb/><hi rend="italic">LIX – De leone sene</hi>
<lb/>[1] Leo, cum senuisset nec victum sibi querere posset, viam machinatus est qui alimenta 
<lb/>haud sibi desint. [2] Ingressus igitur speluncam, graviter egrotare iacens simulabat; 
<lb/>animalia illum vere egrotare putantia visitandi gratia ad eum accedebant, que leo 
<lb/>capiens singillatim manducabat. [3] Cum multa animalia iam occidisset, vulpes, leonis 
<lb/>cognita arte, aditum spelunce accedens leonem quo valeat pacto exterius stans rogat. 
<lb/>[4] Ei leo blande respondens ait: «Vulpes, filia, cur non intro ingrederis ad me?» 
<lb/>[5] Ei vulpes non illepide ait: «Quoniam, here mi, animalium ingredientium perplura 
<lb/>equidem vestigia cerno sed egredientium vestigia nulla.» 
<lb/>[6] Fabula significat quod homo prudens quia pericula eminentia providet illa facile 
<lb/>devitat.
<lb/>
<pb n="256"/>
<lb/><hi rend="italic">LX – De leone et tauro</hi>
<lb/>[1] Leo ingentem taurum per insidias sequens cum prope accessit eum vocavit ad cenam 
<lb/>inquiens: [2] «Amice, ovem occidi: hodie mecum si placet cenabis.» [3] Taurus leoni 
<lb/>morem gerens ut discubuerunt, cum multos lebetes nec non magnos et plures obeliscos 
<lb/>paratos conspiceret, et ovem ibi nullam adesse e vestigio abiit. [4] Quem leo abeuntem 
<lb/>perspiciens cur abiret rogavit. [5] Ei taurus haud inurbane respondit: «Non de nihilo 
<lb/>equidem abeo, cum instrumenta non ad ovem se ad taurum coquendum videam esse parata.» 
<lb/>[6] Fabula significat quod homines prudentes minime latent improborum artes.
<lb/>
<pb n="258"/>
<lb/><hi rend="italic">LXI – De leone asino et vulpe</hi>
<lb/>[1] Leo, asinus et vulpes, conflata inter se societate, venatum exeunt cumque multam 
<lb/>predam cepissent, leo asino mandat ut predam dividat. [2] Asinus, cum eam in tres partes 
<lb/>equales esset partitus, optionem capiendi sociis dedit. [3] Quam partionem leo indigne 
<lb/>ferens ac dentibus frendens a divisione deposuit eum, mandavitque vulpi ut predam ipsa 
<lb/>partiretur. [4] At vulpes illas tres partes in unum colligens ac prede nihil sibi 
<lb/>seorsum relinquens leoni omnia tradidit. [5] Tunc leo vulpi ait: «Quis te partiri 
<lb/>edocuit?» [6] Inquit ex tempore vulpes: «Asini periculum id me facere instruxit.» 
<lb/>[7] Fabula significat quod aliorum pericula homines faciunt cautiores.
<lb/>
<pb n="260"/>
<lb/><hi rend="italic">LXII – De leone rustici filiam cuiusdam amante</hi>
<lb/>[1] Leo cuiusdam rustici filiam amabat. [2] Illam cum habere cuperet, patrem virginis 
<lb/>rogavit ut sibi nubere ipsam assentiret. [3] Ei rusticus ait nullo pacto se assensurum 
<lb/>quod filia bestie nubat. [4] Cum illum leo torve aspiceret ac dentibus frenderet, 
<lb/>rusticus mutato consilio ait se cupere ei filiam nubere, modo dentes et ungulas prius 
<lb/>cedat evellatque, quoniam virgo illis rebus longe terretur. [5] Leo, id postquam pre 
<lb/>nimio amore fecit, rusticum adiens filiam sibi dari postulat. [6] At rusticus leonem cum 
<lb/>ungulis et dentibus perspicit intertem, arrepto fuste illum frequens pulsando 
<lb/>persequitur. 
<lb/>[7] Fabula significat quod qui inimicis se committit de facili perit.
<lb/>
<pb n="262"/>
<lb/><hi rend="italic">LXIII – De leena et vulpe</hi>
<lb/>[1] Leena, cum a vulpe sepius exprobaretue quod quolibet partu unum dumtaxat pareret 
<lb/>catulum, ait: «Unum sane, at pol leonem!»
<lb/>[2] Fabula significat quod pulchritudo haud in copiam rerum sed in virtute consistit.
<lb/>
<pb n="264"/>
<lb/><hi rend="italic">LXIV – De lupo et grue</hi>
<lb/>[1] Lupus in gutture osse retento cum longe cruciaretur, grui pretium obtulit si illud e 
<lb/>gutture extraheret. [2] Grus rostro cum os e gutture extraxit, pretium sibi promissum 
<lb/>expostulat. [3] Ei lupus surridens simulque dentes acuens ait: «Satis pretii tibi esse 
<lb/>debet quod ex lupi ore caput sine lesione eduxeris.» 
<lb/>[4] Fabula significat quod apud improbos gratitudo non parva habetur si pro obsequio 
<lb/>quis detrimentum non recipit.
<lb/>
<pb n="266"/>
<lb/><hi rend="italic">LXV – De lupo et agno</hi>
<lb/>[1] Lupus cum agnum invenisset errantem eum non cepit fortissima manu, sed causam 
<lb/>quesivit qua iure vel iniuria comederet. [2] Igitur agno huiusmodi verba facit: «Tu mihi 
<lb/>abunde iam diu intulisti iniurias.» [3] Agnus gemendo ait: «Quomodo id fieri potuit cum 
<lb/>nuperrime venerim ad lucem?» [4] Lupus denuo ait: «Agrum mihi pascendo devastavit.» 
<lb/>[5] Agnus inquit ei: «Cum dentibus etiam caream id facere nequivi.» [6] Lupus rursum 
<lb/>ait: «Ex meo quoque fonte bibisti.» [7] Ei inquit agnus: «Quo pacto id fieri potuit, cum 
<lb/>aquam ex etate nondum biberim, sed lac matris cibus et potus adhuc mihi sit?» [8] Lupus 
<lb/>demum ira concitus ait: «Licet tua solvere nequeam argumenta cenare tamen opipere 
<lb/>intendo.» [9] Agnumque cepit ac illum manducavit. 
<lb/>[10] Fabula significat quod apud improbos ratio et veritas locum haud habent.
<lb/>
<pb n="268"/>
<lb/><hi rend="italic">LXVI – De duobus gallis intra se certantibus</hi>
<lb/>[1] Duo galli se ruri certabant. [2] Qui gallinarum prior dux erat, cum ab altero 
<lb/>superatus esset, pre verecundia se abscondit; alter vero, victoria elatus, domus tectum 
<lb/>statim supervolans vehementi alarum plausu cantuque significat se rivalem suum pugnando 
<lb/>superasse et de adversario ferre tropheum. [3] Dum hec et huiusmodi iactabundus voce 
<lb/>cocizat, ecce aquila cibi indaga ex alto devolans gallum unguibus rapit ac pullis suis 
<lb/>in alimoniam contulit. [4] Quam rem qui victus fuerat gallus perspiciens ceu ex hoste 
<lb/>triumphans in publicum venit ac solus gallinis libere potitur. 
<lb/>[5] Fabula significat quod qui in prosperis nimium fidit in adversa sepius preceps 
<lb/>incidit.
<lb/>
<pb n="270"/>
<lb/><hi rend="italic">LXVII – De vate quodam</hi>
<lb/>[1] Foro urbis medio quidam vates cuivis sortem aperiebat futuram. [2] Quam ob rem magna 
<lb/>hominum frequentia stipatus dum uni et alteri suam aperit sortem, ei nunciatur res suas 
<lb/>furtim domo esse ablatas. [3] Quo audito domum curriculo dum abit quidam ei obviam 
<lb/>factus ridicule ait: [4] «Cum alios quid esset futurum monebas qui tue sortis nescius 
<lb/>fuisti?» 
<lb/>[5] Fabula significat quod homines nequam corrigunt alios et sua crimina scire se 
<lb/>negligunt.
<lb/>
<pb n="272"/>
<lb/><hi rend="italic">LXVIII – De formica et columba</hi>
<lb/>[1] Formica siti in fontem descendit, uni dum bibere vult in aquam cecidit. [2] Columba 
<lb/>quedam arborem fonti eminentem supersedens cum formicam aquis obrui conspiceret, ramulum 
<lb/>ex arbore rostro continuo frangit ac sine mora deicit in fontem; ad quem formica se 
<lb/>applicans ex aquis in tutum se recepit. [3] Obiter auceps quidam advenit et ut columba 
<lb/>venetur calamos erigit. [4] Formica id percipiens pedem alterum momordit aucupi. [5] Eo 
<lb/>dolore auceps concitus calamos demittit. [6] Quorum strepitu columba territa ex arbore 
<lb/>aufugiens vite periculum evasit. 
<lb/>[7] Fabula significat quod cum bruta in beneficos grata sint, eo magis esse debent qui 
<lb/>participes sunt rationis.
<lb/>
<pb n="274"/>
<lb/><hi rend="italic">LXIX – De vitulo et cerva</hi>
<lb/>[1] Vitulus cerve aliquando ait: «Cum magnitudine sis maior canibus, et pedum celeritate 
<lb/>cursu velocior et ad pugnam longe cornibus munitior, cuius rei gratia, mater, tantopere 
<lb/>canes reformidas?» [2] Ei cerva inquit surridens: «Quoniam, fili, licet que dicis omnia 
<lb/>possideam, canum latratum ferre non possum sed pre timore fugam statim arripio.» 
<lb/>[3] Fabula significat quod qui natura timidi sunt &lt;in&gt; eos ut audeant nulla valet 
<lb/>hortatio.
<lb/>
<pb n="276"/>
<lb/><hi rend="italic">LXX – De ape et Iove</hi>
<lb/>[1] Apes, que cere mater existit, quondam accedens ut diis sacra faceret Iovi donum 
<lb/>obtulit mellis. [2] Qua oblatione Iupiter letus iussit sibi concedi quicquid ipsa 
<lb/>precaretur. [3] Apes igitur rogans ait: «Illustrissime deus deorum, ancille tue 
<lb/>concedere velis ut quicumque ad alveare pro rapiendo melle accesserit, is simulac 
<lb/>pupugero eum continuo moriatur.» [4] Qua rogatione Iuppiter diu ambiguus, quoniam genus 
<lb/>mortalium longe amabat, demum api ait: [5] «Satis sit tibi quod quicumque alveare pro 
<lb/>rapiendo melle accesserit si eum pupugeris et in punctura aculeum demiseris continuo 
<lb/>ipsa moriaris, tibique vita sit ipse stimulus.»
<lb/>[6] Fabula significat quod inimicis quandoque mala precamur que in nos sepius vertuntur.
<lb/>
<pb n="278"/>
<lb/><hi rend="italic">LXXI – De musca</hi>
<lb/>[1] Musca que in ollam carnium deciderat cum se in brodio suffocari sensit secum ipsa 
<lb/>ait: [2] «Ecce tantum bibi, tantum comedi, tantum me lavi quod iure satura mori possum.»
<lb/>[3] Fabula significat quod prudentis est id presenti animo ferre quod vitari minime 
<lb/>potest.
<lb/>
<pb n="280"/>
<lb/><hi rend="italic">LXXII – De adolescente quodam et hirundine</hi>
<lb/>[1] Adolescens luxuriosus cum bona patris oblurcasset solaque vestis ei remansisset, 
<lb/>visa ante tempus hyrundine estatem iam adesse existimans ipsam quoque vendidit vestem. 
<lb/>[2] Sed hyeme denuo orta cum immenso cruciaretur frigore, visa rursum hyrundine que et 
<lb/>ipsa frigore obibat ait: [3] «O pessima avis, que me et te pariter perdidisti!» 
<lb/>[4] Fabula significat quod que suo tempore non fiunt ea diu stare nequeunt.
<lb/>
<pb n="282"/>
<lb/><hi rend="italic">LXXIII – De egroto et medico</hi>
<lb/>[1] Eger a medico rogatus quo pacto se habuisset, plus quam esset opus se sudasse 
<lb/>respondit. [2] Id bonum fuisse medicus ait. [3] Secundo rogatus ab eodem quomodo se 
<lb/>haberet inquit egrotus vehementi frigore fuisse comprehensum. [4] Id ad salutem fore 
<lb/>medicus quoque ait. [5] Tertio ab eodem rogatus quo pacto se habuisset inquit egrotus 
<lb/>cum difficultate digerere potuisse. [6] Rurusum medicus ait id ad salutem optimum 
<lb/>fuisse. [7] Deinde ex domesticis cum quidam egrotum interrogaret quomodo valeret illi 
<lb/>eger ait: «Signa ad salutem, ut medicus ait, perplura et optima sunt, illis tamen 
<lb/>dispereo signis.»
<lb/>[8] Fabula significat quod qui ad voluptatem loquuntur illis aures prestare quis non 
<lb/>debet.
<lb/>
<pb n="284"/>
<lb/><hi rend="italic">LXXIV – De lignatore quodam</hi>
<lb/>[1] Lignator quidam dum iuxta flumen deo Mercurio dicatum ligna cederet, securis casu 
<lb/>decidit in flumen. [2] Multo igitur merore comprehensus iuxta fluminis ripam gemens 
<lb/>consedebat. [3] Mercurius, misericordia motus, lignario apparuit suique fletus causam 
<lb/>rogavit. [4] Quam simul ac didicit, securim auream deferens utrum quam perdiderat illa 
<lb/>esset rogavit. [5] At eam pauper suam esse negavit. [6] Secundo Mercurius alteram 
<lb/>detulit argenteam. [7] Quam cum pauper ille suam quoque esse denegaret, postremo 
<lb/>Mercurius ligneam sustulit. [8] Illam suam esse cum pauper assentiret, Mercurius 
<lb/>cognoscens illum esse hominem verum iustumque omnes sibi dono dedit. [9] Accedens igitur 
<lb/>ad socios, lignarius quod sibi acciderat aperit. [10] Unus ex sociis idem experiri 
<lb/>volens, cum ad flumen accessisset securim in aquam deicit, deinde flens in ripa 
<lb/>consedit. [11] Cuius Mercurius fletus causam doctus, securim auream afferens si quam 
<lb/>perdiderat illa esset rogavit. [12] Quam cum suam esse assereret, Mercurius cognita eius 
<lb/>impudentia ac mendacio, nec auream nec suam quoque tradidit.
<lb/>[13] Fabula significat quod quanto deus propitior est probis eo improbis existit 
<lb/>infestior.
<lb/>
<pb n="286"/>
<lb/><hi rend="italic">LXXV – De asino et Iove</hi>
<lb/>[1] Asinus olitori cuidam serviens cum multum comederet et parum laboraret Iovem 
<lb/>exoravit ut alium dominum sibi mutaret. [2] Itaque Iuppiter mandat ut figulo veneat. 
<lb/>[3] Apud quem asinus cum laboraret in deportando lutum, lateres, tegulas et huiusmodi, 
<lb/>secundo Iovem precatur ut alii deserviat domino. [4] Iuppiter iterum mandat ut coriario 
<lb/>venumdetur. [5] Cui asinus multo cum labore et pauco cibo serviens «Heu me miserum, – 
<lb/>cum gemitu ait – qui dominos omittens meliores ad deteriorem perveni, apud quem, ut 
<lb/>video, corium meum etiam post mortem cruciabitur!» 
<lb/>[6] Fabula significat quod priores dominos tunc servi desiderant cum deteriores 
<lb/>experiuntur.
<lb/>
<pb n="288"/>
<lb/><hi rend="italic">LXXVI – De leporibus et ranis</hi>
<lb/>[1] Lepores in unum simul se convenerunt, ubi cum de miseria ipsorum innata dolerent 
<lb/>gemerentve, quod vita eis quam ceteris animantibus data esset miserior, quoniam homines, 
<lb/>aquile et canes ad mortem eos usque persequentur, decernunt melius sibi fore semel mori 
<lb/>quam vita tam misera diutius permanere. [2] Hoc certo consilio, ut se in stagnum 
<lb/>precipitent dum ocius tendunt, rane que super stagni ripa astabant ut strepitum audiunt 
<lb/>in stagnum desiliunt seque aquis submergunt. [3] Quam rem qui lepus preibat cum 
<lb/>conspicatur reliquis ait: «State, nam nobis sententia mutanda est, quippe, ut liquido 
<lb/>videtis, animalia quam nos magis timida reperiuntur.» 
<lb/>[4] Fabula significat quod cum miser miseriorem aspicit suam equius miseriam est.
<lb/>
<pb n="290"/>
<lb/><hi rend="italic">LXXVII – De asino et equo</hi>
<lb/>[1] Asinus, cum equum alimonia et otio diligenti cura abundare perspiceret, eum longe 
<lb/>beatum esse commendabat seque nimium infelicem dicebat, quod cum multum laboraret ad 
<lb/>saturitatem de paleis haud haberet. [2] At cum belli tempus advenit, miles armatus equum 
<lb/>ascendit ac, dum medios decurrit in hostes, equus mucrone percussus cadit humi 
<lb/>prostratus. [3] Quem asinus prospiciens ingemuit eiusque misertus sui animi sententiam 
<lb/>mutavit. 
<lb/>[4] Fabula significat quod cum paupertate, que mater est quietis, quis convenire debet 
<lb/>potius quam locupletioribus invidere.
<lb/>
<pb n="292"/>
<lb/><hi rend="italic">LXXVIII – De asino et lupo</hi>
<lb/>[1] Asinus quidam pede altero sentem calcavit claudusque factus cum lupum ad se 
<lb/>venientem conspiceret nec fugere posset, miserabili voce inquit: [2] «Heus, lupe, 
<lb/>demorior equidem e dolore, sed ex quo opus est ut tibi et corvis futurus sim cibus, 
<lb/>obsecro quatenus tua benignitate sentem e pede velis extrahere ut munere tuo extremum 
<lb/>sine dolore obeam diem.» [3] Dum sentem denitbus lupus evellit, asinus eum calce 
<lb/>percussit. [4] Lupus deinde naso, fronte ac dentibus perfractis «Heu, me miserum!» 
<lb/>exlamat [5] «Iure hoc patior – deplorando reiterat – Qui cum essem coquus medicus esse 
<lb/>volui!» 
<lb/>[6] Fabula significat quod quam quisque novit ea se exerceat arte.
<lb/>
<pb n="294"/>
<lb/><hi rend="italic">LXXIX – De muliere et gallina</hi>
<lb/>[1] Mulier quedam gallinam habebat, que aurea continuo ova pariebat. [2] Putans igitur 
<lb/>totam intus auream esse illam occidit, sed cum aliis gallinis esse similem repperit, ubi 
<lb/>dives fore putavit, quem primo questum habebat eum plus habendi cupiditate amisit.
<lb/>[3] Fabula significat quod plus habendi cupiditate id sepe perdimus quod habemus in 
<lb/>manibus lucrum.
<lb/>
<pb n="296"/>
<lb/><hi rend="italic">LXXX – De rana et vulpe</hi>
<lb/>[1] Rana palude existens, ceteris animalibus clamando cum profiteretur se medicam esse 
<lb/>farmacorumque peritam, ei vulpes venustissime ait: [2] «Qui alios curaveris, cum 
<lb/>clodicantem curare te nescias?»
<lb/>[3] Fabula significat quod alios docere quis non potest id quod haud didicerit.
<lb/>
<pb n="298"/>
<lb/><hi rend="italic">LXXXI – De serpente et agricola</hi>
<lb/>[1] Serpens ante agricole cuiusdam domum latebram habens, cum ab agricole filio esset 
<lb/>percussus, eo acriter ipsum momordit quod morsu ex illo puer repente obiit. [2] Hac re 
<lb/>cognita magnus inter parentes gemitus oritur. [3] Tum pater merore concitus, accepta 
<lb/>securi serpentem ut occideret persequitur, vibransque securim ut serpentem percuteret 
<lb/>extremum caude eius cecidit. [4] Deinde volens pacem cum serpente conficere, acceptis 
<lb/>farina aqua sale et melle, ad reconciliandam inter se amicitiam vocat serpentem. [5] Ei 
<lb/>serpens sub petra latesn sibilando ait: «Frustra laboras, bone vir, nam inter nos 
<lb/>amicitia fore non potest, quippe, dum me sine cauda aspexero et tu tui filii sepulchrum, 
<lb/>quieti animo esse nequibimus.» 
<lb/>[6] Fabula significat quod dum iniuriarum recens vel maxime extat memoria, odia tolli 
<lb/>minime queunt.
<lb/>
<pb n="300"/>
<lb/><hi rend="italic">LXXXII – De gallina et vulpe</hi>
<lb/>[1] Vulpes gallinarum tugurium ingressa, cum gallinam nido egrotantem aspexit eam, 
<lb/>rogavit quomodo valeret. [2] Cui gallina prompte respondit: «Meliusque me haberem si 
<lb/>hinc abires, soror!»
<lb/>[3] Fabula significat quod inimicorum presentia nimium est molesta.
<lb/>
<pb n="302"/>
<lb/><hi rend="italic">LXXXIII – De viatore</hi>
<lb/>[1] Viator quidam, cum multam viam viasset, votum Mercurio vovit quod si quid reperiret 
<lb/>eius rei medium sibi offerret. [2] Forte igitur adinvenit peram amygdalis dactulisque 
<lb/>refertam, et cum putaret id esse argentum peram capiens amygdalarum nucleos et carnes 
<lb/>dactulorum ipse comedit. [3] Deinde templum Mercurii ingressus atque aram manibus 
<lb/>tenens, verbis ridiculis inquit ad eum: «Votum, Mercuri, nunc persolvo tibi. [4] Nam 
<lb/>quas equidem res adinveni, earum tibi offero medium, ossa scilicet dactulorum atque 
<lb/>testas amygdalarum.» 
<lb/>[5] Fabula significat quod homines avaritia deorum efficit contemptores.
<lb/>
<pb n="304"/>
<lb/><hi rend="italic">LXXXIV – De leone et homine</hi>
<lb/>[1] Leo et homo, cum semel simul viam viarent ac inter viandum se quisque verbis 
<lb/>commendaret, ecce lapidee occurrunt columne in quibus erat incisum quod homo suffocabat 
<lb/>leonem. [2] Quam sculpturam homo leoni ostendens ait: «Hic videri licet quanto homines 
<lb/>leonibus ac feris omnibus prestantiores sunt ac robustiores.» [3] Ei leo prompte 
<lb/>respondens inquit: «Si apud leones essent, ceu apud homines, qui sculpere scirent, 
<lb/>plures a leonibus homines quam ab hominibus leones suffocari sculptos videres.» 
<lb/>[4] Fabula significat quod homines iactabundi se fecisse fingunt que facere numquam 
<lb/>temptarunt.
<lb/>
<pb n="306"/>
<lb/><hi rend="italic">LXXXV – De vulpe quadam</hi>
<lb/>[1] Vulpes, cum racemos uvarum plenos iam ac maturescentes prospiceret, cupida de illis 
<lb/>manducare omnem viam machinata est qua illos comprehendere posset. [2] Sed cum omnem 
<lb/>viam frustra temptasset nec desiderio suo satisfacere quivisset, mestitiam vertens in 
<lb/>gaudium ait: «Racemi illi adhuc nimium sunt acerbi.»
<lb/>[3] Fabula significat quod prudentis est fingere se ea nolle que se consequi non posse 
<lb/>cognoscit.
<lb/>
<pb n="308"/>
<lb/><hi rend="italic">LXXXVI – De puero et scorpione</hi>
<lb/>[1] Puer quidam ruri venabatur locustas et cum scorpionem capere vellet, scorpio 
<lb/>simplicitate eius cognita ait ei: [2] «Heus puer, dege in pace ac manum abstine, si non 
<lb/>vis totus perire!»
<lb/>[3] Fabula significat quod qui ad utramque partem cogitat, is que sequi et que vitare 
<lb/>debeat probe tenet.
<lb/>
<pb n="310"/>
<lb/><hi rend="italic">LXXXVII – De venatore et perdice</hi>
<lb/>[1] Venator quidam cum quam ceperat perdicem occidere vellet, perdix gemens huiuscemodi 
<lb/>verba fecit ad eum: [2] «Heu, perdicum auceps, si me missam feceris ac vitam donaveris, 
<lb/>alias perplures conducam tibi perdices.» [3] Ei auceps apposite respondit: «Nunc eo 
<lb/>magis occidi dignam te iudico, quod amicos per insidias perdere polliceris.» 
<lb/>[4] Fabula significat quod qui sibi caros perdere dolo querit, is preceps in pericula 
<lb/>incidit.
<lb/>
<pb n="312"/>
<lb/><hi rend="italic">LXXXVIII – De lepore et testudine</hi>
<lb/>[1] Testudo, cum eius pedes lepus derideret, surridens inquit ad eum: [2] «Si periculum 
<lb/>in cursu feceris, quod quam tu velocior sim liquido cognosces.» [3] Cui lepus ait: «Te 
<lb/>profecto fugit quid mei valeant pedes, sed iudicem eligamus, qui cursum et terminum 
<lb/>nobis diffiniat.» [4] Igitur eligunt vulpem brutorum omnium sagacissimam. [5] Que ut 
<lb/>locum et cursus terminum constituit, testudo omni signitie ac negligentia semota, iter 
<lb/>arripiens haud quievit, donec ad terminum pervenit. [6] Lepus vero pedibus fidens ubi 
<lb/>paululum quievit, sommo excitatus quantum pedes valuerunt ad terminum cucurrit, ibique 
<lb/>cum testudinem quiescentem repperit, se cum rubore fatetur a testudine superatum. 
<lb/>[7] Fabula significat quod studio et diligentia, non corporis viribus res vel maxime 
<lb/>conficiuntur.
<lb/>
<pb n="314"/>
<lb/><hi rend="italic">LXXXIX – De salici et securi</hi>
<lb/>[1] Securis cum salicem cederet ex ea ipsa cuneos fecit, quibus salicem scinderet 
<lb/>facilius. [2] Quam rem presentiens salix gemens eiulansque ait: «Non tantum de securi 
<lb/>queror, que hominum manibus me scindit, quantum de cuneis qui fiunt ex corpore meo.»
<lb/>[3] Fabula significat quod in adversis non veri amici infestiores amicis quam inimici 
<lb/>sepius se reddunt.
<lb/>
<pb n="316"/>
<lb/><hi rend="italic">XC – De puero duodam fure</hi>
<lb/>[1] Puer quidam e ludo litteratorio librum socio clam auferens sue matri tradidit 
<lb/>illum. [2] Quem mater cum libenter accepisset nec filium castigasset, rursus puer alii 
<lb/>vestem clam abstulit atque matri quoque detulit. [3] Quam cum mater etiam libenter 
<lb/>accepisset, puer castigatione carens cum plura in diem ac maiora, crescentibus annis, 
<lb/>furaretur, demum publice captus ceu furti reus, per questores publice damnatus est 
<lb/>morti. [4] Sed cum ad locum iustitie duceretur eumque mater gemendo sequeretur, 
<lb/>impetrata venia ut matri ad aurem unum loqui verbum valeret, ad eam conversus atque os 
<lb/>auri matris adherens, uti quippiam secreto dicturus, aurem dentibus sibi abscindit. 
<lb/>[5] Mater vero pre dolore exclamans mala sibi imprecatur. [6] Tunc qui eum ducebant cum 
<lb/>supra modum criminarentur non solum furti sed quod tam impius fuerit in matrem, ille 
<lb/>absque rubore inquit ad eos: [7] «Nemini vestrum sit mirum quod aurem matri dentibus 
<lb/>abscidi. [8] Ipsa enim huius mee perditionis auctor et causa est, quippe si me 
<lb/>castigasset, cum ei librum detuli quem socio e scholis primum clam abstuli, obmissis 
<lb/>pre timore verberum furtis, ad hoc in presentia genus turpissime mortis non 
<lb/>pervenissem.» 
<lb/>[9] Fabula significat quod qui in delinquendo ab initio non castigatur facinorosior in 
<lb/>diem efficitur.
<lb/>
<pb n="318"/>
<lb/><hi rend="italic">XCI – De pastore et mari</hi>
<lb/>[1] Pastor quidam iuxta litus maris pecudes pascens cum mare ipsum semel palcidum 
<lb/>aspiceret, navigandi studio captus oves pro dactulis commutavit. [2] Quibus navi 
<lb/>impositis, cum altum iam navigaret et orta tempestate sine spe salutis fluctuaret, que 
<lb/>in navi sunt ea omnia proiecit atque in portum vix se recepit. [3] Denuo cum oves 
<lb/>pasceret ac rursus mare tamen tranquillum videret, suo consocio ipsam maris 
<lb/>tranquillitatem commendanti, ridicule ait: «Mare iterum dactulos cupit.»
<lb/>[4] Fabula significat quod usus et peritia nos reddunt in periculis cauiores.
<lb/>
<pb n="320"/>
<lb/><hi rend="italic">XCII – De punica et malo arboribus</hi>
<lb/>[1] Punica et malus arbores de pulchritudine contendebant. [2] Cum diu inter se variis 
<lb/>et acerbis contentionibus cooncertassent, rubus ex proxima sepe huiusmodi contentiones 
<lb/>accipiens accessit ad eas atque inquit: [3] «Satis iam satis certatum inter vos est: 
<lb/>quiescite admodum et contentionibus finem imponite.» 
<lb/>[4] Fabula significat quod minores maiorum lites sepenumero componunt.
<lb/>
<pb n="322"/>
<lb/><hi rend="italic">XCIII – De talpa et matre</hi>
<lb/>[1] Talpa cecum natura animal est. Hec aliquando matri ait: «Ingentem sentio odorem.» 
<lb/>[2] Parum post rursum ait: «Excelsam aspicio fornacem.» [3] Tertio item ait: «Malleorum 
<lb/>sonitus audio fabriles.» [4] Ei mater comiter ait: «Heus filia, tu, uti percipio, non 
<lb/>solum oculis sed naso et auribus orba existis!» 
<lb/>[5] Fabula significat quod homines iactabundi cum magna profitentur tunc vel maxime in 
<lb/>minimis redarguuntur.
<lb/>
<pb n="324"/>
<lb/><hi rend="italic">XCIV – De vespis perdicibus et agricola</hi>
<lb/>[1] Vespe semel et perdices siti concite cum simul convenissent, ad rusticum quendam 
<lb/>tendunt, potum ab eo petentes atque pollicentes quod sibi pro aqua largas referent 
<lb/>gratias, quippe perdices vineam sibi eo fodere promittunt quod plenos vites producent 
<lb/>racemos, vespe vero se vineam circuendo custodire ac fures inde amovere large offerunt. 
<lb/>[2] Quibus agricola inquit: «Duos habeo boves qui, cum nihil promittant, eandem hanc 
<lb/>operam nihil minus prestant. Itaque satius est mihi illis quam vobis aquam exhibere.»
<lb/>[3] Fabula significat non esse illis subveniendum qui nauci et inutiles sunt.
<lb/>
<pb n="326"/>
<lb/><hi rend="italic">XCV – De Iove</hi>
<lb/>[1] Cum Iuppiter nuptias celebraret, cuncta animalia sibi munera obtulerunt, queque pro 
<lb/>viribus suis. [2] Verum enim serpens rosam legit illamque ore tenens Iovi obtulit. 
<lb/>[3] At Iuppiter ut eum aspexit palam inquit: «Ab omnibus dona libenter equidem accipio, 
<lb/>verum a serpente id haudquaquam facio!»
<lb/>[4] Fabula significat quod improborum munera non sint sine dolis quivis prudens sibi 
<lb/>persuadere debet.
<lb/>
<pb n="328"/>
<lb/><hi rend="italic">XCVI – De simia</hi>
<lb/>[1] Simiam duos catulos parere fertur, quorum ad unum dumtaxat afficitur et ex 
<lb/>affectione illum diligentissime nutrit, alterum vero odit negligitque. [2] Contigit 
<lb/>autem quod qui in deliciis habebatur a simia in somnis fuit suffocatus. [3] Quam ob rem 
<lb/>qui neglectus erat ad perfectam usque etatem, ceu matris delicie, fuit educatus. 
<lb/>[4] Fabula significat quod hominum prudentiam fortuna procul dubio superat.
<lb/>
<pb n="330"/>
<lb/><hi rend="italic">XCVII – De pulice</hi>
<lb/>[1] Pulex, cum quendam morsu aliquando stimulasset captusque rogaretur quisnam esset 
<lb/>qui membra sibi depasceret, ait se ex eo animalium genere esse quibus a natura datum 
<lb/>esset ut eo pacto vitam vivant, nec eum occidere velit cum multum mali facere ipse sibi 
<lb/>nequeat. [2] At homo ille surridens inquit ad eum: «Eo magis meis necaberis manibus, 
<lb/>quoniam nec multum nec parum abs re quempiam ledere licet.»
<lb/>[3] Fabula significat quod malorum licet parum vel multum delinquant misereri haud 
<lb/>oportet.
<lb/>
<pb n="332"/>
<lb/><hi rend="italic">XCVIII – De pulice et homine</hi>
<lb/>[1] Pulex suo more solito saltans super hominis pede resedit illumque morsu acriter 
<lb/>pupugit. [2] Qua punctione homo ille graviter concitus pulicem cepit ac unguibus 
<lb/>obtundere voluit, sed pulex manibus exiliens mortem vitavit. [3] Tunc homo exclamans 
<lb/>ait: «O Hercules, malorum extintor, ecquid mihi in hunc opprimendum presens non fuisti?» 
<lb/>[4] Fabula significat quod non in minimis sed in magis arduisque rebus a diis auxilium 
<lb/>quis implorare debet.
<lb/>
<pb n="334"/>
<lb/><hi rend="italic">IC – De formicis et cicada</hi>
<lb/>[1] Hyemis erat medium cum formice sparsim triticum apricabant. [2] Quod cicada 
<lb/>aspiciens, cum inedia conficeretur, accessit ad eas ac triticum pro alimonia ut sibi 
<lb/>concederent oravit [3] et, cum formice eam rogarent quidnam estate fecerit, num segnis 
<lb/>et otiosa eo tempore steterit, illis cicada ait: [4] «Neque segnis haud otiosa steti, 
<lb/>sed cantum cecini quo laborem vie viantibus levabam.» [5] Qua re audita formice 
<lb/>subridentes inquiunt: «Si estate cecinisti ut viantes delectares, nunc salta ne frigore 
<lb/>conficiaris!»
<lb/>[6] Fabula significat quod qui que facienda sunt suo tempore non fecit, is in angustias 
<lb/>quando non putat incidit.
<lb/>
<pb n="336"/>
<lb/><hi rend="italic">C – De viro et uxoribus</hi>
<lb/>[1] Tempus erat veris quo quidam in delitiis educatus, cum nec iuvenis nec senex esset – 
<lb/>semicanus enim erat capillos – duas simul duxit uxores, unam quidem natu grandem, 
<lb/>alteram vero iuniorem. [2] Cum omnes eandem habitarent domum, uxor anus, ut virum in 
<lb/>amorem suum totum pelliceret, quotidie viro caput pertractans nigros sibi evellebat 
<lb/>capillos, pari studio iunior, ut ab anus consuetudine illum amoveret, albos evellit 
<lb/>capillos. [3] Postremo ita eum depilarunt quod calvum atque ridiculum non sine summo 
<lb/>obprobrio virum reddiderunt. 
<lb/>[4] Fabula significat quod nulla melior salus senibus existit quam feminis carere et 
<lb/>maxime iunioribus, nisi penitus obrui se velint.
<lb/>
<pb n="338"/>
<lb/><hi rend="italic">Anacephaleosis</hi>
<lb/>[1] Habes vitam pariter et fabulas Esopi fabulatoris eximii, reverendissime pater, per 
<lb/>me nuper verbis latinis indusiatas, non tamen omnes sed quotquot ad manus meas usque 
<lb/>pervenerunt quamquam arbitror preter has si que reperiuntur esse perpaucas; [2] quod 
<lb/>vero longe plures Esopus confecerit, hinc vel maxime coniectari licet: [3] nam in 
<lb/>describendo fabulas cum sequatur ordinem alphabeti in his he deficiunt littere β, υ, φ, 
<lb/>χ, atque in aliis plerisque litteris perspicue apparet plenum fabularum numerum non 
<lb/>esse, que, sive neglegentia scriptorum, sive varietate temporum, sive ipsa vetustate 
<lb/>oblitterate sint, ad secula nostra non pervenerunt. [4] Que tamen habentur quia 
<lb/>iucunditatem legentibus afferunt et vite hominum utilitatem non mediocrem, tuo in 
<lb/>nomine feci latinas, ut et animi mei affectionem erga te cognoscas et censor existas 
<lb/>studiorum meorum. [5] Quibus invigilasse non frustra putabo si sapientissimo iudicio 
<lb/>tuo tuaque auctoritate comprobari comperero. 
<lb/>[6] Sed ut ait poeta noster eximus:
<lb/><hi rend="italic">Et iam tempus equum fumantia solvere colla.</hi>
<lb/>
<pb n="340"/>
<lb/><hi rend="italic">Addendum</hi>
<lb/><hi rend="italic">CI – De formicis et cicadis</hi>
<lb/>[1] Estatis erat medium atque &lt;cicadis&gt; arbusta resonabat, mirmices vero labori operam 
<lb/>dabant grana ceteraque ad victum necessaria legentes. [2] Sed cum glacialis iam adesset 
<lb/>hiems cantus inedia inversus est cicadis, laborque copiam prebuit formicis. 
<lb/>[3] Sic et iuventus non patiens laborum in senio plurimus est referta dispendiis.
</ab>
</body>
</text>
</TEI>
