<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>
    <fileDesc>
      <titleStmt>
        <title>Remedium Amoris</title>
        <author>Aeneas Silvius Piccolomini</author>
        <respStmt>
          <resp>Edizione critica a stampa a cura di</resp>
          <name>Maria Luisa Doglio</name>
        </respStmt>
        <respStmt>
          <resp key="ALIM2_1">Edizione in formato TEI XML a cura di</resp>
          <name key="MP">Martina Pavoni</name>
        </respStmt>
      </titleStmt>
      <extent>
        <measure quantity="1808" unit="words">Parole:1808</measure>
        <measure quantity="10038" unit="characters_without_spaces">Caratteri (spazi esclusi):10038</measure>
      </extent>
      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2018-08-01">01/08/2018</date>
        <availability>
          <p>Copyright 2018 - progetto ALIM</p>
        </availability>
      </publicationStmt>
      <sourceDesc>
        <biblStruct>
          <monogr>
            <author>Aenaeas Silvius Piccolomini</author>
            <title>Remedium Amoris</title>
            <editor>Maria Luisa Doglio</editor>
            <imprint>
              <pubPlace>Torino</pubPlace>
              <publisher>UTET</publisher>
              <date>1973</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinità Italiana del Medioevo.</p>
      </projectDesc>
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio: <list><item>Sono state eliminate le sillabazioni: la parola spezzata da un 'a capo' � stata unita alla riga
          precedente (anche alla pagina precedente, ove necessario). Eccezione: quando una parola è sillabata alla
          fine di una riga e nella successiva riga appare solo la seconda parte della parola sillabata (quindi il
          resto della riga a stampa è vuoto), la parola è stata registrata tutta nella riga in cui essa termina. È
          stato ritenuto prioritario, infatti, mantenere il numero complessivo delle righe di ogni pagina.</item></list>
        </ab>
        <ab type="level">ALIM2_1</ab>
      </editorialDecl>
    </encodingDesc>
    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Trattatistica</term>
        </keywords>
      </textClass>
      <creation>
        <date>XV secolo</date>
      </creation>
    </profileDesc>
    <revisionDesc>
      <change when="2018-08" who="EF">Revisione e interventi della Commissione caricamento testi</change>
      <change when="2018-08" who="MP">Aggiornamento della codifica da livello 0 a livello 1 [livello ALIM2_1]</change>
      <change when="2018-08" who="MP">Creazione in formato TEI P5 [livello ALIM2_0]</change>
    </revisionDesc>
  </teiHeader>
  <text>
    <body>
      <div>
        <p>
          <lb/><emph rend ="italic">Eneas Silvius poeta Ipolito Mediolanensi salutem plurimam dicit.</emph>           
          <lb/>Querebaris mecum nocte preterita quod amori operam dares, 
          <lb/>nec delibutum ac vincitum animum solvere posses. Dixisti te nec 
          <lb/>virginem, nec nuptam, nec viduam amare, sed mulierem, quamvis 
          <lb/>pulcram, meretricem tamen, quibuslibet viris precii causa sese substernentem. 
          <lb/>Id tibi molestum esse aiebas libenterque amorem hunc 
          <lb/>velle te postergare, sed viam modumque nescire quo fieri liber 
          <lb/>et amore vacuus posses. Nam, etsi plures sacerdotes consulueris, 
          <lb/>neminem tamen remedia que tibi viderentur efficacia protulisse 
          <lb/>dicebas. Rogasti igitur me magnisque precibus efflagitasti egritudini 
          <lb/>tue ut aliquam afferrem medelam ac iter ostenderem tibi quo posses 
          <lb/>ardentis amoris flammas effugere. Parebo desiderio tuo salubriaque 
          <lb/>prebebo tibi remedia, si ea amplecti volueris. Nec verebor medici 
          <lb/>culpam mihi ascribi, si tu obedientis egroti personam susceperis, 
          <lb/>quamvis arbitror quos consuluisti sacerdotes satis tibi fecisse, si 
          <lb/>precepta tenuisses que illi dederunt. Sed tibi visa fuerunt fortasse 
          <lb/>gravia: nam cum dicerent 'fuge illam, nihil sibi loquaris, nihil de 
          <lb/>illa audias', durum verbum visum est. Ac febricitans quoque invitus 
          <lb/>audit frigida pocula sibi negari. Si tamen sanari vult quod medicus 
          <lb/>mandat diligenter observat. Tu ergo, mi Ipolite, si vis amorem 
          <lb/>evadere liberque fieri, prepara te, ut que precipiam facias. Noscito 
          <lb/>egrotum te fore maximaque infirmitate detentum et, propter sanitatem, 
          <lb/>dura et aspera esse plurima subeunda. Nempe egrotus est, 
          <lb/>mi Ipolite, omnis qui amat, ac nedum egrotus, sed mente etiam 
          <lb/>captus atque insanus et amens. De amore inquam illicito. Nam 
          <lb/>deum colere et amare parentes, uxorem et liberos virtutis est non 
          <lb/>vitii sanitatisque non egritudinis; ac tu amorem illicitum sequeris. 
          <lb/>Quid tu esse amorem, de quo iam loquimur, credis? Veteres putaverunt 
          <lb/>illum ex Venere Vulcanoque natum puerum alatum, cecum, 
          <lb/>sagittam in manibus habentem quibus viros et mulieres feriens, 
          <lb/>ardorem dilectionis infunderet. Apud Virgilium legimus: "nunc scio           
          <pb n="134"/>          
          <lb/>quid sit amor, duris in cotibus illum Ismaros aut Rodope aut extremi 
          <lb/>Garamantes, nec generis nostri puerum, nec sanguinis edunt. 
          <lb/>Sed error hic mortalis populi fuit qui veritatem attingere non 
          <lb/>potuit. Amor, ut in tragediis inquit Seneca, nihil est aliud nisi 
          <lb/>vis quedam magna mentis blandusque animi calor qui iuvente 
          <lb/>gignitur luxu, otio et inter leta fortune bona nutritur. Hic mentem 
          <lb/>hominis eripit, iudicium omne pervertit, sensum hebetat, animum 
          <lb/>extinguit. Nanque cum mulierem diligis, non in te sed in illa vivis. 
          <lb/>Quid igitur peius est quam viventem non vivere? Quam sensum 
          <lb/>habentem non sentire? Quam oculis preditum non videre? Equidem,
          <lb/>qui amat in alium mutatur virum, nec loquitur nec facit que 
          <lb/>ante solebat. Hinc Parmeno apud Terentium: "dii boni, quid hoc 
          <lb/>morbi est? Adeon homines mutarier ex amore ut non cognoscas 
          <lb/>eundem esse?". Putat comicus morbum esse amorem, nec male putat. 
          <lb/>Nam et apud Macrobium luxuriam, que vel mater amoris est vel 
          <lb/>filia, teterrimi morbi partem Hippocras esse dicit. Hic morbus 
          <lb/>plerumque iuvenes aggreditur, sed viros quoque senesque vexat, 
          <lb/>tantoque periculosior et risu dignior est quanto persona que capta 
          <lb/>est, etate aut scientia, censetur prestantior. Cum ergo, Ipolite, captus 
          <lb/>sis amorique servias, scias te morbosum esse. Si morbosus es, liberari 
          <lb/>stude. Nam quis morbum patitur qui curari non velit? Sane, 
          <lb/>ut morbus gravior est, acerbior, periculosior, eo morbosis maior 
          <lb/>est de sanitate cura. Tua infirmitas magna est, sit et cure diligentia 
          <lb/>magna. Cogita, mi Ipolite, quo in statu est. Tu nihil te extimas, 
          <lb/>quicquid tibi eveniat leve est, solum super amica anxius es, 
          <lb/>non parentes, non necessarios, non benefactores magnifacis, solus 
          <lb/>tuus animus in amica est: illam amas, illam promoves, illam 
          <lb/>somnias, de illa cogitas, de illa loqueris, de illa suspiras, nihil agis 
          <lb/>quin memoriam eius habeas. En stultitiam, amentiam morbumque 
          <lb/>teterrimum! An non est petenda cura? Quis non sanari hoc morbo           
          <pb n="136"/>          
          <lb/>velit? Ceterum ad salutem tuam hec sunt necessaria, Ipolite, que si 
          <lb/>feceris sanus eris; si neglexeris, sepelieris in morbo tuo, nec te quisquam 
          <lb/>iuvare poterit. Cogita primum quam remote a preceptis dei 
          <lb/>recessisti qui, cum deberes deum ex toto corde diligere, creaturam 
          <lb/>amasti et in ea omnem tuam dilectationem posuisti; sic enim factus 
          <lb/>es idolorum cultor: nam qui creaturam deo preponit idolatra est. 
          <lb/>Negabis te idolatram esse, quasi non preponas creatori creatum? Ac, 
          <lb/>si verum fateri vis, plus tuam amicam diligis quam deum. Nam 
          <lb/>que deus mandat negligis, postergas, contemnis; que vult amica 
          <lb/>summa cum diligentia curas adimplere. Et hoc nempe est preferre 
          <lb/>mulierem deo. Heu quam magnum est malum, quam periculosum, 
          <lb/>quam detestabile creaturam sic amare ut deum parvifacias.Deus, 
          <lb/>cum esses nihil, te aliquid esse fecit, nec te lapidem, nec te feram, 
          <lb/>nec te gentilem, nec Iudeum, sed hominem Christianum fecit, ut 
          <lb/>posses scire divina, sacrata et viam qua itur in celum. Ipse quoque 
          <lb/>deus, cum ob culpam primi parentis tu et ceteri homines paradisum 
          <lb/>amisissetis, nasci pro te voluit, fieri homo, capi, cedi, vituperari, 
          <lb/>crucifigi, mori ac suo te precioso redimere sanguine. En, quam 
          <lb/>magna ingratitudo est, iniquitas, inhumanitas, feritas, hunc, qui tanta 
          <lb/>pro te fecerit, propter vilem relinquere mulierculam! Hoc satis te 
          <lb/>ceterosque Christianos movere deberet ut, obmissis amoribus illicitis, 
          <lb/>deo soli servirent. Sed cogita ulterius quid agis, Ipolite. Pulcra tibi 
          <lb/>videtur amica tua: credisne sic semper pulcra erit? "Res est forma 
          <lb/>fugax", ut inquit tragedus: mulier que hodie formosa est, cras 
          <lb/>deformis erit. Quid tu bona perpetua et immutabilia pro caducis 
          <lb/>mutabilibusque permutas? Sit, ut putas, spectabili forma mulier, leve 
          <lb/>hoc bonum est. Nihil forma mulieris est, nisi moribus adiuta. Castitas 
          <lb/>est que feminam laudat, non forma. Tu non castitatem sequeris, 
          <lb/>formam solam amas. Forma hec uti flos agri decidit; rosa mane 
          <lb/>rubet, sero languescit. Nihil formosius est virtute atque honestate. 
          <lb/>Si hanc intuereris, multo tibi formosior videretur quam tua sit 
          <lb/>amica. Etenim nec Lucifer, nec Hesperus tam decorus est quam ipsa 
          <lb/>facies honestatis quam, qui relinquit propter mulierem, extima, oro, 
          <lb/>quam sit delirus et amens. Ceterum, Ipolite, ut tecum non multis 
          <lb/>utar, hec quam amas mulier non tua sola est, sed complures eam 
          <lb/>habent. Nec ipsa te solum amat, sed alios quoque amat. Quid tu           
          <pb n="138"/>          
          <lb/>in turba vis facere? Cogita te esse iam in vespero, iam senem, iam 
          <lb/>morti proximum: visne cum iuvenibus contendere, vis cum robustis 
          <lb/>pugnare? quid tibi in illo prelio queris in quo victor succumbes? 
          <lb/>Magna res est virum senem a iuvenibus extorquere mulierem. Sis 
          <lb/>tamen potens ut extorqueas, quid vicisti cum prelium huiusmodi 
          <lb/>sit ut vincens succumbat? Quid est, oro, mulier nisi iuventutis 
          <lb/>expilatrix, virorum rapina, senum mors, patrimonii devoratrix, 
          <lb/>honoris pernicies, pabulum diaboli, ianua mortis, inferni supplementum? 
          <lb/>Cogita, Ipolite, quot mala per mulierem obvenerint, cum 
          <lb/>Salomon, cum Holofernes, cum Samson per mulierem decepti 
          <lb/>fuerint. Non te credas sic fortem esse ut non illudaris. Sed quanto 
          <lb/>viris illis debilior es, incautior, imprudentior, tanto te ab eo loco 
          <lb/>semove in quo potes decipi. Nihil est mulieris amor qui cum 
          <lb/>peccato est. Non est in muliere stabilitas, que nunc te amat cras 
          <lb/>alium amabit et una tecum amabit. Quid tu hunc amorem extimes 
          <lb/>qui in plures divisus est? Nulla mulier tam fixe aliquem amavit, 
          <lb/>que, veniente novo proco, novisque precibus vel muneribus non 
          <lb/>mutarit amorem. Mulier est animal imperfectum, varium, fallax, 
          <lb/>multis morbis passionibusque subiectum, sine fide, sine timore, sine 
          <lb/>constantia, sine pietate. De his loquor mulieribus que turpes admittunt 
          <lb/>amores. Nunquam hee stabiles sunt. Nanque, ut semel a recto 
          <lb/>tramite recesserunt, iam se liberas arbitrantur, ut, quocunque velint, 
          <lb/>vagentur, nec amplius vel mariti vel amici timorem habent Credo 
          <lb/>equidem illam coeundi fetidam voluptatem tibi, qui iam senio 
          <lb/>exhaustus es, parum placere. Nam quid, nedum tibi antiquo et arido, 
          <lb/>sed iuveni humecto, illa inepta et spurcida voluptas conferre potest? 
          <lb/>Quam mox penitudo consequitur! An non magna res est ammonitio 
          <lb/>illa ac citatio, sive comminatio quedam, que, post peccatum, e vestigio 
          <lb/>mentem hominis cruciat? Quam iniquus est homo qui totiens 
          <lb/>ammonitus non quiescit, qui punitus non emendatur, qui correctus 
          <lb/>non efficitur melior! Quid ille actus carnalis operatur, nisi carnis 
          <lb/>interitum? Utinam solam carnem interimeret et non occideret animam! 
          <lb/>At duo cum invicem coeunt, vir atque femina, quasi duo 
          <lb/>vasa testea mihi videntur que inter se confricentur, donec rumpantur 
          <lb/>et ad nihilum redigantur. Tu tamen non in coitu, sed in           
          <pb n="140"/>          
          <lb/>visu sermoneque forsitan oblectaris. Quid, obsecro, in visu est tam 
          <lb/>pulcri ut non invenias aliquid pulcrius? Pulcritudo quam debemus 
          <lb/>querere in celo est cui nulla potest res mundana comparari. In 
          <lb/>illa omnis perfectio est, mundana semper diminuta sunt. Illa perpetua, 
          <lb/>hec caduca; illa fixa, hec fluxa; hanc quam tu miraris formam 
          <lb/>paululum quid febris eripiet aut, si morbus abfuerit, senectus non 
          <lb/>deerit que illam teretem succi plenamque faciem rugosam crispamque 
          <lb/>reddat. Fient illa que nunc miraris membra decursu temporis 
          <lb/>arida, nigra, squalida, fetore ac spurcicia plena. Non oculi 
          <lb/>splendorem servabunt, fetebit os, collum incurvabitur, corpus 
          <lb/>undique sicco et arido trunco fiet simile; cogita hec et averte spem 
          <lb/>priusque fuge quam priveris. Multo enim melius est, rem contemnere 
          <lb/>quam perdere. Iam vero de sermone suavi, dulci, placido 
          <lb/>et mellifluo quo te dicis oblectari, admodum miror. Quid enim sermo 
          <lb/>muliebris in se dulce habet? Quid dicit tibi amica? Nempe 
          <lb/>aut queritur aut plorat aut minatur aut tibi inanes fabellas refert. 
          <lb/>Dicit quid cum vicina fecerit, quid somniaverit, quot ova gallina 
          <lb/>pepererit, quibus floribus serta componantur. Omnis sermo mulieris 
          <lb/>de re vana levique est in quo qui oblectatur et ipsum levem esse 
          <lb/>oportet. Narrat tibi nonnunquam et cum alio amatore quo pacto 
          <lb/>iacuerit, quid doni receperit, quam cenam habuerit, quibus voluptatibus 
          <lb/>fuerit usa. Que res non gaudium tibi, sed cruciatum afferunt. 
          <lb/>Sed accipe que velis gaudia in sermone amice, erisne tam amens 
          <lb/>rationisque inops ut non magis in alicuius docti viri verbis sermonibusque 
          <lb/>leteris? Resume omnia simul que in amore sunt gaudia 
          <lb/>rursusque tedia; multa ista, pauca illa reperies veramque illius sententiam 
          <lb/>dices qui parum mellis in multo felle mersum inquit amorem 
          <lb/>esse. Cum ergo, Ipolite, totus amor, de quo loquimur, vanus, 
          <lb/>asper, amarus damnosusque sit et hominem morbo gravissimo 
          <lb/>teneat, curandum est ut ab eo libereris. Cura autem ea est ut 
          <lb/>menti tue persuadeas malum esse amorem. Post hec declines amice 
          <lb/>sermonem, otium fugias, in negotio semper sis, viros bonos qui 
          <lb/>te instruant sequaris, nulli ludo, nulli convivio intersis. Si quid 
          <lb/>largita est amica, abs te abiicias. Nihil penes te sit quod illius fuerit, 
          <lb/>puta illam esse nuntium diaboli qui te perdere velit. Sint in memoria           
          <pb n="142"/>          
          <lb/>Christi beneficia que tibi impendit. Cogita quot beneficenti 
          <lb/>premia in celestibus sedibus et quot malefacienti supplicia apud 
          <lb/>inferos preparata sunt. Cogita dies tuos assidue fieri breviores instareque 
          <lb/>semper ultimum. Cogita quia irrisui est qui amat, et presertim 
          <lb/>vir evo maturus, cogita instabilem mulieris animum, cogita 
          <lb/>perditionem temporis, quo nihil est preciosius, cogita dissipationem 
          <lb/>bonorum, cogita vitam quam vivimus brevissimam in hoc seculo, 
          <lb/>quamvis voluptatibus sit dedita et in alio mundo, quem inquirimus, 
          <lb/>nullum esse vite finem. Hec, si tecum sedulo cogitaveris preceptaque 
          <lb/>iste tenueris, amorem quo cruciaris a te brevi tempore relegabis 
          <lb/>virumque alium te prestabis, deo gratum celoque dignum. Vale. 
          <lb/>Hec habui que nunc raptim contra amorem dicerem; alias, ubi 
          <lb/>otium fuerit, pluribus te amonebo. Iterum vale et quod tibi damno 
          <lb/>est avertere stude. <emph rend ="italic">Ex Vienna, 2 kalendis ianuarii 1446.</emph>
          </p>
      </div>
    </body>
  </text>
</TEI>
          
          
          