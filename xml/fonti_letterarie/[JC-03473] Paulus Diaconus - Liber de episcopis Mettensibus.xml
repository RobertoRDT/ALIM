<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Liber de episcopis Mettensibus</title>
				<author>Paulus Diaconus</author>
				<respStmt>
					<resp key="print_editor">Edizione critica a stampa a cura di</resp>
					<name>G.H. Pertz</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EF">Edoardo Ferrarini</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3583" unit="words">Parole: 3583</measure>
				<measure quantity="22377" unit="characters_without_spaces">Caratteri (spazi esclusi): 22377</measure>
				<measure quantity="25592" unit="characters_witht_spaces">Caratteri (spazi inclusi): 25592</measure>
			</extent>
			<publicationStmt>
				<publisher>ALIM</publisher>
				<date when="2015-12-08">08/12/2015</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole: 3627&#13;
Caratteri (spazi esclusi): 22.593&#13;
ES</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Paulus Diaconus</author>
						<title>Liber de episcopis Mettensibus</title>
						<editor>G.H. Pertz</editor>
					</analytic>
					<monogr>
						<title level="m">MGH, Scriptorum tomus II</title>
						<imprint>
							<publisher>Hahnsche Buchhandlung</publisher>
							<pubPlace>Hannover</pubPlace>
							<date>1829</date>
							<biblScope unit="page">261-268</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="EF">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok. Vale lo stesso per le stesse lineette fra le poesie.</item></list></change>
		</revisionDesc>
	</teiHeader>

<text>
	<body>
		<pb n="261"/>
		<div>
			<head><lb/>INCIPIT LIBELLUS DE NUMERO SIVE ORDINE EPISCOPORUM QUI SIBI AB IPSO
			<lb/>PRAEDICATIONIS EXORDIO IN METTENSI CIVITATE SUCCESSERUNT.</head>
			<p><lb/>Postquam, peractis omnibus quae cum Patre pro mundi salute gerenda disposuerat,
				<lb/>Christus dominus migravit ad coelos, statim ut promisso sancti Spiritus munere
				<lb/>beati apostoli potiti sunt et confirmati, illico quam unusquisque eorum provinciam
				<lb/>vel regionem praedicaturus adgredi deberet, communi consilio iuxta divinam
				<lb/>provisionem sorte decernunt. Singulis igitur ad sibi delegata loca pergentibus, beatus
				<lb/>Petrus, qui in eorum numero primus erat et quasi dux fortissimus eminebat, ad
				<lb/>eam quae totius tunc mundi caput erat, hoc est urbem Romuleam, tota alacritate
			<lb/>contendit, fundata prius apud Antiochiam ecclesia ac suae sedis nomine dedicata.</p>
			<p><lb/>Igitur cum Romam pervenisset, illico qui summas quasque urbes in occiduo
				<lb/>positas Christo domino per verbum fidei subiugaret, optimos eruditosque viros ex suo
				<lb/>consortio direxit. Tunc denique Apollinarem Ravennam, Leucium Brundisium, Anatolium
				<lb/>Mediolanum misit. Marcum vero, qui praecipuus inter eius discipulos habebatur,
				<lb/>Aquilegiam destinavit, quibus cum Hermagoram, suum comitem, Marcus
			<lb/>praefecisset, ad beatum Petrum reversus, ab eo nihilominus, Alexandriam missus est.</p>
			<p><lb/>Ea igitur tempestate cum apud Galliam Belgicam Mediomatricum, quae etiam
				<lb/>Mettis appellatur, civitas in ipsa Mosellae amnis ripa posita, copiosis populorum turbis
				<lb/>abundaret, ad eandem beatus Petrus apostolus urbem Clementem nomine, virum
				<lb/>egregium ac meritis probatum, sublimatum pontificali dignitati direxit, cum quo pariter,
				<lb/>sicut antiqua tradit relatio, ad eas quae praecipuae erant Galliarum urbes verbo
				<lb/>fidei obtinendas, alii quoque religiosi doctores ab eodem apostolorum principe missi
			<lb/>sunt. </p>
			<p><lb/>Cum ergo pervenisset beatus Clemens Mediomatricum civitatem, in cavernis,
				<lb/>ut ferunt, amphitheatri quod extra eandem urbem situm est, hospitium habuit; in
				<lb/>quo etiam loco oratorium Domino construens, altare in eo statuit, ac beati Petri apostoli
				<lb/>praeceptoris sui nomine consecravit. Is igitur venerandus sacerdos dum sedula
				<lb/>admonitione eiusdem urbis populis praedicaret, cooperante sibi divina misericordia,
				<lb/>maximam ex eis multitudinem a sordidis idolorum cultibus et erroris caecitate liberatam
				<lb/>ad verae fidei splendorem perduxit, primusque in illis regionibus ostensor iustitiae
			<lb/>et index veritatis enituit.</p>
			<p><lb/>Denique asseverant qui eiusdem loci cognitionem habent, quod in amphitheatro,
				<lb/>ubi primitus adveniens habitavit, usque in praesentem diem nec serpens consistere
				<lb/>queat, sed et omnino noxiae pestes locum illum refugiant, unde olim verae salutis
			<lb/>emanarunt insignia.</p>
			<pb n="262"/>
			<p><lb/>Successit huic vir Deo plenus Coelestis nomine, qui coelestem vitam cum regni
				<lb/>coelorum adnuntiatione ducens, exemplis pariter et doctrinis credentium numerum
			<lb/>dilatavit.</p>
			<p><lb/>Post hunc denique regendam suscepit ecclesiam Felix. Deinde Patiens. Post
				<lb/>haec quintus in ordine Victor. Deinde alius Victor. Posthaec Simeon septimus. Post
				<lb/>quem Sambatus octavus. Quorum omnium studiis certum est, crevisse Dei ecclesiam,
			<lb/>quamvis eorum nobis specialiter occulta sunt gesta.</p>
			<p><lb/>Rufus vero et Adolfus, qui sunt in numero nonus et decimus, magnis absque
				<lb/>dubio in vita meritis fulsisse credendi sunt, quando quidem tali etiam post obitum
				<lb/>fulsere miraculo. Horum denique corpora cum in basilica beati Felicis martyris essent
				<lb/>humata, sicut ad nos usque decurrit relatio, vir quidam erat religiosus ac de
				<lb/>animae suae cura sollicitus, qui nocturno tempore, ut privatis orationibus se Domino
				<lb/>commendaret, universa quae extra muros eiusdem civitatis sita erant oratoria indesinenti
				<lb/>studio circumire solebat. Hic itaque dum ad praedictam beati Felicis martyris
				<lb/>pervenisset basilicam, nec tamen ingrediendi ei esset concessa facultas, accessit
				<lb/>iuxta murum forinsecus ad eam partem qua praedictorum sacerdotum corpora requiescebant,
				<lb/>atque ibi se in orationem tota mentis intentione prostravit. Qui dum post
				<lb/>effusas preces ab oratione surrexisset, et in eorum sanctorum honorem ad quorum e
				<lb/>regione sepulcra oraverat psalmi versiculum, id est <hi rend="italic">Exultabunt sancti in gloria,</hi> pronuntiaret,
			<lb/>mox ab intus vocem subiungentis audivit: <hi rend="italic">laetabuntur in cubilibus suis.</hi></p>
			<p><lb/>Successit his sacris viris Firminus, deinde Legontius, de quorum aliquid vita
			<lb/>praeter nomina nihil ad nos deduxit relatio prisca.</p>
			<p><lb/>Accepit deinde tertius decimus venerandus praesul Auctor gubernandam ecclesiam,
				<lb/>ea tempestate, quando non solum Gallia sed universus pene occidens barbarorum
				<lb/>saevientium est perpessus saevitiam. De quo viro, quamvis et alia ab eo insignia
				<lb/>facta credantur, duo tantum ad nostram memoriam eius miracula pervulgata
				<lb/>sunt. Eo igitur tempore cum reverendus hic praesul vitam cunctis virtutibus decoratam
				<lb/>duceret, Attila rex Hunorum, omnibus belluis crudelior, habens multas barbaras
				<lb/>nationes suo subiectas dominio, postquam Gundigarium, Burgundionum regem,
				<lb/>sibi occurrentem protriverat, ad universas deprimendas Gallias suae saevitiae relaxavit
				<lb/>habenas. Huius adventu, beatus Servatius Tungrorum episcopus, praecognito, Romam
				<lb/>ad beatorum apostolorum Petri et Pauli sacratissima corpora perrexit, ut per
				<lb/>eorum sublime meritum specialiter a Domino impetraret, quatenus irae suae indignationem
				<lb/>averteret, et Tungrensis urbis populum a tanto exitio liberaret. Tunc ei
				<lb/>divinitus per eundem beatum Petrum apostolum revelatum est, quod ita caelesti esset
				<lb/>iudicio definitum, ut universa Gallia barbarorum foret infestationi tradenda, praeter
				<lb/>beati Stephani levitae et protomartyris situm apud Mettis oraculum, in quo ipsius
				<lb/>erat pretiosus cruor absque corruptionis labe reconditus. Haec dum sancto Servatio
				<lb/>revelata fuissent, festinus ad Gallias repedavit, invenitque iam Hunorum examina per
				<lb/>universas Gallias debacchari. Qui cum ab obsidione Mettensium, pro eo quod eorum
				<lb/>civitatem inexpugnabilem ob murorum fortitudinem cernerent, recessissent,
				<lb/>contigit beatum Servatium ipso tempore dum a Roma reverteretur Mettis devenire.
				<lb/>Qui dum universa, sicut revelatione didicerat, sancto consacerdoti suo Auctori retulisset,
				<lb/>ad civitatem propriam, hoc est Tungris, reversus est. Nec mora: post eius
				<lb/>egressionem murus civitatis Mettensis corruit, ingressumque hostibus superna dispositione
				<lb/>patefecit. Mox vero beatus Auctor traditam civitatem inimicorum gladiis advertens,
				<lb/>universos parvulos qui necdum sacri fontis abluitionem perceperant, baptisari
				<lb/>praecepit. Igitur audientes Huni, qui duodecimo exinde miliario situm castrum quod
				<lb/>Scarponna dicitur obsidebant, Mettensis urbis moenia corruisse, iterato ad eam festina
				<lb/>celeritate regressi sunt, incendiisque et rapinis universa vastantes, plures e civibus,
				<lb/>cum eis, qui baptisati fuerant, parvulos interemerunt, reliquos vero qui exitio
				<lb/>superesse poterant, simul cum sancto Auctore episcopo captivos abducunt. Impletum
				<pb n="263"/>
				<lb/>sane est super beati Stephani levitae et protomartyris domicilio, quod a beatissimo
				<lb/>Petro apud Romam Christi famulo Servatio fuerat ante praedictum. Nam cum eandem
				<lb/>basilicam procul furentes barbari adspicerent, ad eam cursim quasi opima spolia captaturi
				<lb/>properabant, cumque propius accederent, eorum oculis velut ingens saxum ac
				<lb/>moles solida apparebat. Quam cum, caecati mentibus, manibus per gyrum palparent,
				<lb/>aditumque ingrediendi quaererent, nihil omnino eis aliud quam naturalis saxi durities
				<lb/>videbatur. Denique saepius abscedentes, rursumque revertentes, cum se nihil proficere
			<lb/>cernerent, tandem fatigati discesserunt, suaeque iniquitatis effectu frustrati sunt.</p>
			<p><lb/>Quid etiam de hoc oratorio beatus Gregorius, Turonorum episcopus, in suis
				<lb/>libris narraverit, non silebo. Refert enim: “Priusquam hi hostes venirent, vidisse
				<lb/>virum fidelem in visu quasi conferentem cum sanctis apostolis Petro ac Paulo beatum
				<lb/>levitam Stephanum de hoc excidio, ac dicentem: <hi rend="italic">Oro domini mei, ut non permittatis,
				<lb/>obtentu vestro Mettensium urbem ab inimicis exuri, quia locus in ea est, in quo
				<lb/>parvitatis meae pignora continentur; sed potius sentiant se populo aliquid me posse
				<lb/>coram Domino. Quod si tantum facinus populi supercrevit, ut aliud fieri non possit,
				<lb/>nisi civitas tradatur incendio, saltem vel hoc oratorium non cremetur.</hi>Cui illi aiunt:
				<lb/><hi rend="italic">Vade in pace, dilectissime frater, oratorium tantum tuum carebit incendio. Pro urbe
				<lb/>vero non obtinemus, quia dominicae sanctionis super eam sententia iam praecessit.
				<lb/>Invaluit enim peccatum populi, et clamor malitiae eorum ascendit coram Domino.
				<lb/>Ideo civitas haec cremabitur incendio.</hi> Unde non dubium est, quod horum obtentu,
			<lb/>urbe vastata, oratorium permansit inlaesum.”</p>
			<p><lb/>Igitur exinde hostes dum ad oppidum quod appellatur Decempagos, quod a
				<lb/>Mettensi urbe triginta milibus abest, pervenissent, quia Deo nostro semper de suis
				<lb/>servulis cura est, et in ira misericordiam, sicut ait psalmista, non continet, tantae
				<lb/>subito eosdem Hunos tenebrae circumvallaverunt, ut, quid agerent vel quo se verterent,
				<lb/>omnino nescirent. Tunc causam tantae calamitatis, ut in tali re opus erat, sollicite
				<lb/>inquirentes, ab uno ex captivis quos ducebant audiunt, quia propter servum
				<lb/>caelestis domini, Auctorem episcopum, quem in captivorum numero se vidisse dicebat,
				<lb/>talia paterentur. Mox igitur facta inquisitione, beatum Auctorem repperiunt;
				<lb/>quem dum percunctarentur, quod in munere vellet accipere, ut a tanto eos periculo
				<lb/>liberaret, ille ad haec respondit, sibi nullum aliud gratius posse munus offerri, quam
				<lb/>si omnes quos ducebant captivos, sinerent ad propria remeare; quod illi si facerent,
				<lb/>promittit se sine dubio a suo domino impetraturum, ut ab illis quibus tenebantur tenebris
				<lb/>eruerentur: factumque est. Et mox in universo suo Huni exercitu captivos
				<lb/>quos ducebant requirentes, eos beato Auctori reddiderunt, a suis, ut eis promissum
				<lb/>fuerat, cessantibus tenebris, luce reddita, angustiis liberati sunt. Sicque venerabilis
				<lb/>Christi famulus, dum ad modicum in captivorum sorte deputatus est, multos pariter
				<lb/>a captivitate resolvit. O quantum potiori gloria de reductis iste civibus triumphavit,
			<lb/>quam crudeles barbari, qui eos antea quasi victores abduxerant, triumphare potuissent</p>
			<p><lb/>Veniamus et ad aliud miraculum, quod eiusdem meritis caelesti est virtute patratum.
				<lb/>Quodam denique tempore cum in oratorio beati protomartyris Stephani, de
				<lb/>quo supra retulimus, trabis ab ipso culminis fastigio dissoluta corruisset, marmor
				<lb/>quod in altari eximii candoris erat, ita confregit, ut in duabus illud partibus omnino
				<lb/>divideret. Adest beatus Auctor, et cunctis qui aderant pro inlato dispendio contristatis,
				<lb/>ipse vero fidens in Domino, praecepit easdem fracturas sibi invicem copulari,
				<lb/>pararique sibi ministeria; quo desuper more solito divini sacrificii munus offerret.
				<lb/>Stupentibus itaque illis, et quid esset facturus intendentibus, mox salutarem hostiam
				<lb/>Deo obtulit. Illico omnis illa confractio ita solidata est, quasi antea divisa minime
				<lb/>fuisset. Est tamen in eodem marmore, quod non mediocriter usque in praesentem
				<lb/>diem possit admirari. Nam ita apparet hactenus attentius cernentibus quasi divisum;
				<lb/>sed studiose contrectatum digitis, ita probatur solidum, ut nullius in eo divisionis
				<lb/>sentiatur indicium. Non est dubium et plura eum miranda patrasse, sed quantus qualisque
			<lb/>fuerit, ex his quae relata sunt plene potest agnosci.</p>
			<pb n="264"/>
			<p><lb/>Successit huic quartus ac decimus Aepletius. Deinde quintus decimus Urbicius.
				<lb/>Sextus decimus Bonolus. Septimus decimusque Terentius. Octavus decimus
				<lb/>Gunsolinus. Exinde Romanus. Vicesimus denique Fronimus. Post quem Cromatius.
				<lb/>Deinde Agathander. Tres itaque isti quos praemisimus, sicut in eorum nominibus
			<lb/>attenditur, de origine credendi sunt emanare Graecorum.</p>
			<p><lb/>Post hos rexit ecclesiam Sperus. Deinde Villicus. Tum vicesimus quintus
				<lb/>Petrus. Vicesimus ac sextus Agiulfus, qui fertur, patre ex nobili senatorum familia
				<lb/>orto, ex Chlodovei regis Francorum filia procreatus. Post istum extitit nepos
			<lb/>ipsius, nomine Arnoaldus. Quem secutus est Pappolus.</p>
			<p><lb/>Post hos ad regimen aecclesiae beatissimus Arnulfus ascitus est, vir per omnia
				<lb/>lumine sanctitatis et splendore generis clarus. Qui ex nobilissimo fortissimoque
				<lb/>Francorum stemmate ortus, ita Dei aecclesiae praefuit, ut et palatii moderator
				<lb/>existeret. Hic denique et in corpore permanens, simul et post vitae exitum multa
				<lb/>admiranda perpetravit, quae si quis nosse desiderat, libellum qui de eius spetialiter
				<lb/>actibus conscriptus est, legat. Unum tamen eius admirabile factum referam, quod
				<lb/>satis miratus sum quo ordine praeterierit is, qui eius contexuit vitam. Hic denique
				<lb/>cum poenitentiam pro aliquibus excessibus ageret, contigit ut per Mosellae fluminis
				<lb/>pontem transiret. Cumque subterfluentium aquarum profundas nec visu penetrabiles
				<lb/>gurgites cerneret, non dubiae spei fidutiam mente gerens, extractum digito anulum
				<lb/>in illam aquarum profunditatem proiecit: <hi rend="italic">Tunc,</hi> inquiens, <hi rend="italic">me putabo culparum nexibus</hi>
				<lb/><hi rend="italic">absolutum, quando istum quem proicio recepero anulum.</hi> Post aliquot vero annos
				<lb/>cum ad episcopatus ascendisset officium, ei die quadam piscator quidam piscem
				<lb/>attulit, quem ille sibi, quia carnibus abstinebat, ad refectionem vespertinam iussit
				<lb/>praeparari. Cumque eum minister eius officii more solito exenterasset, eundem
				<lb/>anulum intra ipsius piscis intestinum repperit. Ille factum admiratus, sed rem nesciens,
				<lb/>beato Arnulfo detulit. Quem ille ut vidit, statim recognovit, ac Deo omnipotenti,
				<lb/>iam de remissione delictorum fidus, gratias retulit, ac deinceps non remissius
				<lb/>vitam duxit, sed maiori se potius abstinentia coartavit. Nec dissimiliter pater hic venerabilis
				<lb/>quam olim Gedeon ille signum a Domino poposcit. Ille etenim indicium
				<lb/>per vellus in area positum capere voluit, utrum in bello victoriam de inimicis habere
				<lb/>potuisset; iste anulum in profundissimum fluminis gurgitem proiciens, experiri
				<lb/>cupiit, utrum de inimicis iam victoriam cepisset. Fortes quidem erant quos ille devicerat,
				<lb/>sed hii quos iste superaverat fortiores. Haec ego non a qualibet mediocri
				<lb/>persona didici, sed ipso totius veritatis assertore, praecelso rege Karolo, referente
				<lb/>cognovi; qui de eiusdem beati Arnulfi descendens prosapia, ei in generationis linea
				<lb/>trinepos extabat. Nam venerandus iste vir – ut ad superiora redeam – iuventutis
				<lb/>suae tempore ex legittimi matrimonii copula duos filios procreavit, id est Anschisum
				<lb/>et Chlodulfum; cuius Anschisi nomen ab Anchise patre Aeneae, qui a Troia in
				<lb/>Italiam olim venerat, creditur esse deductum. Nam gens Francorum, sicut a veteribus
				<lb/>est traditum, a Troiana prosapia trahit exordium. Cum igitur hos duos, de quibus
				<lb/>praemisimus, venerabilis Arnulfus filios haberet, quoniam erat misericors et ad
				<lb/>pietatis opera semper intentus, utrisque filiis suis coepit suadere, ut ei assensum praeberent,
				<lb/>quatinus omnes suas facultates ad usus pauperum dispertiret. Tunc maior filius,
				<lb/>id est Chlodulfus, se hoc posse facere, id est ut portionem sibi debitam patri
				<lb/>largiretur, omnimodis denegavit; at vero minor filius, id est Anschisus, fidens de
				<lb/>Christi pietate sibi pluriora condonari, ad omnia quae pater vellet, se libenter obedire
				<lb/>promittit. Agit venerandus pater gratias filio, et praedicit ei, pluriora eundem quam
				<lb/>reliquerat habiturum; insuper benedixit eum eiusque cunctam progeniem nascituram
				<lb/>in posterum. Factumque est. Nam et pluriores Anschiso quam reliquerat divitiae accesserunt,
				<pb n="265"/>
				<lb/>et ita in eo paterna est constabilita benedictio, ut de eius progenie tam
				<lb/>strenui fortesque viri nascerentur, ut non inmerito ad eius prosapiam Francorum
			<lb/>translatum sit regnum.</p>
			<p><lb/>Et ut hoc agnoscere possis, paucis, adverte, docebo. Anschisus genuit Pippinum,
				<lb/>quo nihil umquam potuit esse audatius; Pippinus genuit Karolum, viris omnino
				<lb/>fortissimis conferendum, qui inter cetera et magna bella quae gessit, ita praecipue
				<lb/>Sarracenos detrivit, ut usque hodie gens illa truculenta et perfida Francorum arma
				<lb/>formidet. Hic itaque genuit Pippinum, sapientia nihilominus et fortitudine satis clarum,
				<lb/>qui inter reliqua quae patravit, Wascones iamdudum Francorum ditioni rebelles
				<lb/>cum Waifario suo principe felicitate mira debellavit et subdidit. Huius item filius
				<lb/>magnus rex Karolus extitit, qui Francorum regnum, sicut numquam ante fuerat,
				<lb/>dilatavit. Denique inter plura et miranda quae gessit, Langobardorum gentem
				<lb/>bis iam a patre devictam, altero eorum rege cui Desiderius nomen erat capto, alteroque,
				<lb/>qui dicebatur Adelgisus et cum genitore regnantem suo, Constantinopolim
				<lb/>pulso, universam sine gravi praelio suae subdidit dicioni, et, quod raro fieri adsolet,
				<lb/>clementi moderatione victoriam temperavit. Romanos praeterea, ipsamque urbem Romuleam,
				<lb/>iampridem eius praesentiam desiderantem, quae aliquando mundi totius domina
				<lb/>fuerat, et tunc a Langobardis depressa gemebat, duris angustiis eximens, suis
				<lb/>addidit sceptris; cunctaque nihilominus Italia miti dominatione potitus est. De quo
				<lb/>viro nescias, utrum virtutem in eo bellicam, an sapientiae claritatem omniumque liberalium
			<lb/>artium magis admireris peritiam.</p>
			<p><lb/>Hic ex Hildegard coniuge quattuor filios et quinque filias procreavit. Habuit
				<lb/>tamen, ante legale connubium, ex Himiltrude nobili puella filium nomine Pippinum.
				<lb/>Natorum sane eius quos ei Hildegard peperit, ista sunt nomina: primus dictus
				<lb/>est Karolus, scilicet patris ac proavi vocabulo nuncupatus; secundus item Pippinus,
				<lb/>fratri atque avo aequivocus, tertius Lodobich qui cum Hlothario, qui biennis
				<lb/>occubuit, uno partu est genitus; ex quibus iam Deo favente minor Pippinus regnum
			<lb/>Italiae, Lodobich Aquitaniae tenent.</p>
			<p><lb/>Mortua autem Hildegard, rex excellentissimus Karolus Fastradam duxit uxorem.
				<lb/>Quae Hildegard apud urbem Mettensem in beati Arnulfi oratorio requiescit.
				<lb/>Pro eo denique, quod a beato Arnulfo iam fati reges originem ducerent, suorum ibi
				<lb/>carorum defuncta corpora posuere. Nam ibi humatae sunt duae regis Pippini filiae,
				<lb/>quarum una Rodthaid, altera Adelaid appellata est; ibi quoque et iunioris regis
				<lb/>Karoli duae nihilominus tumulatae sunt natae, scilicet Adelaid et Hildigard; quae
				<lb/>Hildigard materno nuncupata nomine, matrem morientem citius subsecuta est. Quarum
				<lb/>omnium epitaphia a nobis iussu gloriosi regis Caroli composita, ut de eis liquido
			<lb/>lectori satisfieret, subter annotare curavi.</p>
			<lb/><!-- - - - - - - - - - - - - - - - - - - - - - - - - - - - - - - - -->
			<lg>
				<head><lb/><hi rend="italic">Epitaphium Rothaidis, filiae Pippini regis.</hi></head>
				<l>Hic ego quae iaceo Rothaid de nomine dicor,</l>
				<l>Quae genus excelso nimium de germine duco;</l>
				<l>Nam mihi germanus gentes qui subdidit armis</l>
				<l>Ausonias, fretus Karolus virtute Tonantis;</l>
				<l n="5">Pippinus pater est, Karolo de principe cretus,</l>
				<l>Aggarenum stravit magna qui caede tyrannum.</l>
				<l>Pippinus proavus, quo non audacior ullus;</l>
				<l>Ast abavus Anschise potens, qui ducit ab illo</l>
				<l>Troiano Anchisa longo post tempore nomen.</l>
				<l n="10">Hunc genuit pater iste sacer praesulque beatus</l>
				<pb n="266"/>
				<l>Arnulfus, miris gestis qui fulget ubique,</l>
				<l>Hic me spe cuius freti posuere parentes.</l>
			</lg>
			<lb/><!-- - - - - - - - - - - - - - - - - - - - - - - - - - - - - - - - -->
			<lg>
				<head><hi rend="italic">Epitaphium Adheleidis, filiae cuius supra.</hi></head>
				<l>Perpetualis amor capiendae et causa salutis,</l>
				<l>Pectore quem vigili huc properare facit,</l>
				<l>Nosse cupis cur busta sacer numerosa retentet</l>
				<l>Hic locus, astrigeri qua patet aula poli?</l>
				<l n="5">Iste sacer Domini qui post servavit ovile,</l>
				<l>Legitimi fuerat germinis ante pater;</l>
				<l>Cuius posteritas atavo confisa patrono,</l>
				<l>Hoc cupit in sancto ponere menbra loco.</l>
				<l>Pippini hic proles Adheleid pia virgo quiescit,</l>
				<l n="10">Quam simul et reliquas sancte tuere pater.</l>
			</lg>
			<lb/><!-- - - - - - - - - - - - - - - - - - - - - - - - - - -->
			<lg>
				<head><lb/><hi rend="italic">Epitaphium Hildegardis reginae.</hi></head>
				<l>Aurea quae fulvis rutilant elementa figuris,</l>
				<l>Quam clara extiterint menbra sepulta, docent.</l>
				<l>Hic regina iacet regi praecelsa potenti</l>
				<l>Hildegard Karolo quae bene nupta fuit.</l>
				<l n="5">Quae tantum clarae transcendit stirpis alumnos,</l>
				<l>Quantum, quo genita est, Indica gemma solum.</l>
				<l>Huic tam clara fuit florentis gratia formae,</l>
				<l>Qua nec in occiduo pulchrior ulla foret.</l>
				<l>Cuius haut tenerum possint aequare decorem</l>
				<l n="10">Sardonix Pario, lilia mixta rosis.</l>
				<l>Attamen hanc speciem superabant lumina cordis,</l>
				<l>Simplicitasque animae, interiorque decor;</l>
				<l>Tu mitis, sapiens, sollers, iocunda fuisti,</l>
				<l>Dapsilis et cunctis condecorata bonis.</l>
				<l n="15">Sed quid plura feram, cum non sit grandior ulla</l>
				<l>Laus tibi, quam tanto complacuisse viro!</l>
				<l>Cumque vir armipotens sceptris iunxisset avitis</l>
				<l>Cigniferumque Padum Romuleumque Tybrim,</l>
				<l>Tu sola inventa es, fueris quae digna tenere</l>
				<l n="20">Multiplicis regni aurea sceptra manu.</l>
				<l>Alter ab undecimo iam te susceperat annus,</l>
				<l>Cum vos mellifluus consotiavit amor;</l>
				<l>Alter ab undecimo rursum te sustulit annus,</l>
				<l>Heu genitrix regum, heu decus atque dolor!</l>
				<l n="25">Te Francus, Suevus, Germanus et ipse Britannus,</l>
				<l>Cumque Getis duris plangit Hybera cohors.</l>
				<l>Accola te Ligeris, te deflet et Itala tellus,</l>
				<l>Ipsaque morte tua anxia Roma gemit.</l>
				<l>Movisti ad fletus et fortia corda virorum,</l>
				<l n="30">Et lacrimae clipeos inter et arma cadunt.</l>
				<l>Heu quantis sapiens et firmum robore semper</l>
				<l>Ussisti flammis pectus herile viri!</l>
				<l>Solatur cunctos spes haec sed certa dolentes,</l>
				<l>Pro dignis factis quod sacra regna tenes.</l>
				<l n="35">Iesum nunc precibus, Arnulfe, exores eorum</l>
				<l>Participem fieri hanc, pater alme, tuis.</l>
			</lg>
			<pb n="267"/>
			<lg>
				<head><lb/><hi rend="italic">Epitaphium Adeleidis filiae Karoli regis quae in Italia nata est, quando sibi eam</hi>
				<lb/><hi rend="italic">ipse subegit.</hi></head>
				<l>Hoc tumulata iacet pusilla puellula busto,</l>
				<l>Adeleid amne sacro quae vocitata fuit.</l>
				<l>Huic sator est Karolus, gemino diademate pollens,</l>
				<l>Nobilis ingenio, fortis ad arma satis.</l>
				<l n="5">Sumpserat haec ortum prope moenia celsa Papiae,</l>
				<l>Cum caperet genitor Itala regna potens;</l>
				<l>Sed Rhodanum properans rapta est de limine vitae,</l>
				<l>Ictaque sunt matris corda dolore procul.</l>
				<l>Excessit patrios non conspectura triumphos;</l>
				<l n="10">Nunc patris aeterni regna beata tenet.</l>
			</lg>
			<lb/><!-- - - - - - - - - - - - - - - - - - - - - - - - - - - - - - - - -->
			<lg>
				<head><lb/><hi rend="italic">Epitaphium Hildegardis filiae cuius supra.</hi></head>
				<l>Hildegard, rapuit subito te funus acerbum,</l>
				<l>Ceu raptat Boreas vere ligustra novo.</l>
				<l>Explevit necdum vitae tibi circulus annum,</l>
				<l>Annua nec venit lux geminata tibi.</l>
				<l>Parvula non parvum linquis virguncula luctum,</l>
				<l>Confodiens iaculo regia corda patris,</l>
				<l>Matris habens nomen renovas de morte dolorem,</l>
				<l>Postquam vixisti vix quadraginta dies.</l>
				<l>Pectore nos moesto lacrimarum fundimus amnes,</l>
				<l>Tu nimium felix gaudia longa petis.</l>
			</lg>
			<p><lb/>Sed his quae praetereunda non erant admodum breviter praelibatis, ad narrationis
			<lb/>tramitem revertamur.</p>
			<p><lb/>Post beatissimum denique Arnulfum Mettensia ecclesiae Goericus tricesimus,
			<lb/>qui et Abbo vocitatus est, praefuit.</p>
			<p><lb/>Deinde Godo primus atque tricesimus episcopalis officii curam gessit.</p>
			<p><lb/>Quo de mundo excedente, Chlodulfus cuius supra mentionem fecimus, beati
				<lb/>patris Arnulfi genitalis filius, Anschisi quoque, a quo semen propagatum est regium,
				<lb/>germanus, ad episcopale culmen ob paternae sanctitatis gloriam tricesimus
				<lb/>atque secundus ascendit, de quo nihil ad nos amplius, praeter quod a tali radice exortus
			<lb/>est, fama perduxit.</p>
			<p><lb/>Quo decedente, fidelem populum moderaturus tertius atque tricesimus Abbo
			<lb/>ascitus est.</p>
			<p><lb/>Post quem Aptatus, deinde Felix, gregi feliciter dominico pastores extiterunt.
				<lb/>Dehinc Sigebaldus, generosis ortus natalibus, religioso coetui antistes effectus
				<lb/>est, vir per omnia utilitatibus ecclesiae deditus, sacrorum quoque culminum sollertissimus
				<lb/>restitutor. Hic de animarum statu sollicitus, duo monasteria condidit, e quibus
				<lb/>unum Eleriacum vel etiam Nova-cella dicitur, alterum quoque Novum - quod
				<lb/>- Villare vocitatur. Hunc dirus podagrae dolor vehementer afflixit; sed ille in aeternis
			<lb/>gaudiis mentem figens, dolores corporeos patientissime toleravit.</p>
			<p><lb/>Iam hinc vir egregius et omnibus praeconiis efferendus, Chrodegangus antistes
				<lb/>eligitur, ex pago Hasbaniensi oriundus, patre Sigramno, matre Landrada, Francorum
				<lb/>ex genere primae nobilitatis progenitus. Hic in palatio maioris Karoli ab ipso enutritus,
				<lb/>eiusdemque referendarius extitit, ac demum Pippini regis temporibus pontificale
				<lb/>decus promeruit. Fuit autem omnino clarissimus omnique nobilitate coruscus,
				<lb/>forma decorus, eloquio facundissimus, tam patrio quamque etiam latino sermone imbutus,
				<pb n="268"/>
				<lb/>servorum Dei nutritor, orfanorum viduarumque non solum altor sed et clementissimus
				<lb/>tutor. Cumque esset in omnibus locuples, a Pippino rege omnique
				<lb/>Francorum caetu singulariter electus, Romam directus est, Stephanumque venerabilem
				<lb/>papam, ut cunctorum vota anhelabant, ad Gallias evocavit. Hic clerum adunavit, et
				<lb/>ad instar coenobii intra claustrorum septa conversari fecit, normamque eis instituit,
				<lb/>qualiter in ecclesia militare deberent; quibus annonas vitaeque subsidia sufficienter
				<lb/>largitus est, ut perituris vacare negotiis non indigentes, divinis solummodo officiis
				<lb/>excubarent. Ipsumque clerum abundanter lege divina Romanaque imbutum cantilena,
				<lb/>morem atque ordinem Romanae ecclesiae servare praecepit, quod usque ad id tempus
				<lb/>in Mettensi ecclesia factum minime fuit. Hic fabricare iussit una cum adiutorio Pippini
				<lb/>regis rebam sancti Stephani prothomartyris, et altare ipsius atque cancellos,
				<lb/>presbiterium arcusque per girum. Similiter et in ecclesia beati Petri maiori presbiterium
				<lb/>fieri iussit. Construxit etiam ambonem auro argentoque decoratum, et arcus
				<lb/>per girum throni ante ipsum altare. Aedificavit praeterea monasterium in parrochia
				<lb/>beati Stephani in pago Mosellensi, in honore beatissimi Petri apostoli, et ditavit illud
				<lb/>opibus magnis, monachosque ibi constituit atque sub regula sancti patris Benedicti
				<lb/>in una karitate coniunxit. Construxit etiam alterum monasterium quod Gorzia vocitatur,
				<lb/>ubi pari modo non modicam multitudinem adunavit monachorum. Expetiit
				<lb/>denique a Paulo Romano pontifice tria corpora sanctorum martyrum, id est beati
				<lb/>Gorgonii, quod in Gorzia requiescit, et beati Naboris, quod in Hilariaco monasterio
				<lb/>conditum est, et beati Nazarii, quod ultra fluvium Rhenum in monasterio quod vocatur
				<lb/>Lorishaim, aedificata in honore ipsius martyris miri decoris basilica, collocavit.
				<lb/>Hoc siquidem praedium Chilliswindis quondam, religiosa foemina, et Cancro
				<lb/>eius filius, eidem Chrodegango antistiti ad partem beati Stephani tradiderant. Fuit
				<lb/>siquidem beatus iste vir in elemosinis largus, in caritate purissimus, susceptor hospitum
				<lb/>atque peregrinorum; sed quoniam longum est, bona quae gessit ex ordine retexere,
				<lb/>satis sit haec pauca praelibasse de plurimis. Hic consecravit episcopos quam
				<lb/>plurimos per diversas civitates, presbiteros nihilominus ac diaconos, ceterosque ecclesiasticos
				<lb/>ordines, sicut moris est Romanae ecclesiae, in diebus sabbatorum quaternis
				<lb/>temporibus anni. Rexit aecclesiam Mettensem annis viginti tribus, mensibus, diebus
				<lb/>5. Obiit pridie Nonas Martias in diebus Pippini regis. Requiescit in Gorzia
			<lb/>monasterio, quod ipse a fundamentis extruxit.</p>
			<p><lb/>Hic iam, pater sanctissime Angilramne, narrationis serie vestram beatitudinem
				<lb/>locus expectat. Sed ego meae tenuitatis non inmemor, adtemptare minus idonee
			<lb/>non audeo, quae de vestrae vitae cursu laudabili maiori stilo promenda sunt.</p>
		</div>
	</body>
</text>
</TEI>