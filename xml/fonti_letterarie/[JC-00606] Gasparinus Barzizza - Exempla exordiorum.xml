<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Exempla exordiorum</title>
				<author>Gasparinus Barzizza</author>
				<respStmt>
					<resp key="print_editor">Edizione critica a stampa a cura di</resp>
                                        <name><!--???--></name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="9634" unit="words">Parole: 9634</measure>
				<measure quantity="56307" unit="characters_without_spaces">Caratteri (spazi esclusi): 56307</measure>
				<measure quantity="65696" unit="characters_witht_spaces">Caratteri (spazi inclusi): 65696</measure>
			</extent>
			<publicationStmt>
				<publisher>ALIM</publisher>
				<date when="2015-06-09">09/06/2015</date>
			</publicationStmt>
			<notesStmt>
				<note>Genere: Retorica</note>
				<note>Tipo: Fonti Letterarie</note>
				<note>Note: data di composizione dell'opera: fine XIV sec.
					parole: 9716
					caratteri (senza spazi): 56494
					caratteri (con spazi): 66316
					f.  1v: inra corr. in iura.
					f.4v: peffundet corr. in perfundat.
					f. 6r: comestationibus corr. in commessationibus.
					f. 7r: animi corr. in animum.
					f. 7v: ad omnibus corr. in ab omnibus.
					f. 8v quem virtute corr. in qua virtute
					f. 9v qui tibi corr. in quin tibi
					f.12r defatigatas corr. in defatigatas aures
					f. 12v omnis corr. in omnia.
					f.13r Clamat missela et sapatium loquendi corr. in clamat misella et spatium loquendi.
					f. 13v splendoris corr. iun splendore.
					f.13 v cavites corr. in calvicies.
				CC</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">?</title>
						<editor>?</editor>
						<imprint>
							<publisher>?</publisher>
							<pubPlace>Venezia</pubPlace>
							<date>?</date>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Retorica</term>
				</keywords>
			</textClass>
			<creation>
				<date when-iso="1301/1400">XIV</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-non so: ha una edizione, o è stato trascritto diretamente dal documento originario?</item><item type="itemNotaJC">-il testo non è diviso in &lt;lb/&gt;, ogni riga contiene un intero paragrafo.</item></list></change>
		</revisionDesc>
	</teiHeader>

<text>
	<body>
		<pb n="f. 1r"/>
		<div>
			<head><hi rend="bold">Exempla Exordiorum edita a Gasparino Bergomensi</hi></head>
			<div>
				<head><hi rend="bold"><hi rend="italic">Exemplum exordi, quando habemus dubium genus cause.</hi></hi></head>
				<p>Nisi persuasum haberem, iudices, vos ea virtute et prudentia esse, ut unamquanque rem magis ex sua causa, quam ex eventu iudicaretis, non auderem in hoc ipso defensionis officio versari, qui etsi a vobis pro vestra sapientia probari non dubitem, tamen quia ex altera parte nonnullam videtur reprehensionem habere, vererer ne si mihi apud alios dicendum esset, aliquam calumniam orationi mee afferret. Sed vestra me singularis modestia recreat ac reficit iudices, quum attendo quid in ceteris iudiciis vestris semper senseritis.Spero enim vos iudicaturos quicquid a me responsum erit criminibus, que a patre meo ceteris in rebus prudentissimo obiecta sunt contra Semproniam matrem meam, feminam castissimam atque honestissimam, magis idipsum pietati nostre et equitati prestare, quam ut stare in iudicio contra patris accusationem videar. Respondeo ergo his, que ab illo dicta sunt, venia prius a vobis et ab eo itidem impetrata.</p>
			</div>
			<div>
				<head><hi rend="bold"><hi rend="italic">Exemplum exordii per principium, quum habemus genus cause humile: verbi gratia si quis de familia pretoris surripiens res minimas, accusationem coram iudicibus hoc modo facturus esset.</hi></hi></head>
				<p>Magnum instat, iudices, nostre civitati periculum, nisi estinguantur odia et seditiones, quas oriri quotidie video propter privatas et publicas iniurias, que in dies civibus nostris inferuntur ab his, quos ad custodiam urbis constituistis, quum enim omnia ibi concessa arbitrantur.Sepe accidit ut ex rebus minimis ad arma concurratur, que res nisi vestra auctoritate et imperio maiorum cohibeatur. Plane video rem istam ad eversionem publici status pertinere. Exponam itaque vobis, iudices, quibus ex causis omnis ista indignatio et discordia constata sit, et postea magis magis et in dies excitabitur.</p>
			</div>
			<pb n="f. 1v"/>
			<div>
				<head><hi rend="bold"><hi rend="italic">Exemplum exordii per principium, quum habeamus turpe genus
				cause in quo sumus nacti aliquid, quo adversarios criminando benivolentiam captare possimus.</hi></hi></head>
				<p>Non auderem, iudices, pro eo, qui consilium nostram rem publicam evertendi cepisse dicatur aliquo defensionis officio, uti si ab homine, cui publica salus civium cara esset, hunc reum de periculo capitis in iudicio accersi viderem.Sed quum is ab eo accusetur, qui nunquam statum hunc nostrum dilexit, cui nostre semper res secunde displicuerunt, adverse vero leticie ac voluptati fuerunt, non possum huic honeste de eo defensionem negare.Quod si mos nostrorum maiorum, si disciplina valeret, omissa hac ipsa accusatione, prius esset a vobis, iudices, de accusatoris criminibus cognoscendum. Quanta ergo fides ei habenda sit, non longe a vobis aberit, si et flagiciorum suorum et odii in vestram rem publicam reminisci volueritis.</p>
			</div>
			<div>
				<head><hi rend="bold"><hi rend="italic">Exemplum exordii in genere honesto, per que ostendimus, que causa sit honesta.</hi></hi></head>
				<p>Si quid unquam fuit, iudices, quod nostri maiores aliquo singulari et precipuo favore prosequendum esse duxerunt, illud in primis video semper eos statuisse, ut causis illorum perspectum esset.Qui iura sua propter infirmitatem etatis per se ipsos tueri non possent, quid enim honestius aut equius decerni ab eis potuit, quam illis adesse, quos nondum vel ratio vel natura confirmavit, ut quid sibi conveniat, intelligant.Quum presertim hec una res sit, que et rei publice dignitatem et privatam utilitatem contineat. Nam si liberis nostris et fortunis eorum bene consultum esse apud posteros volumus, necesse est ut pupillorum causas rebus omnibus propositas esse velimus.</p>
			</div>
			<div>
				<head><hi rend="bold"><hi rend="italic">Exemplum in genere honesto, quum breviter ostendimus, quibus de rebus dicturi sumus.</hi></hi></head>
				<p>Summa rei de qua sum coram vobis acturus, iudices, est de pena et supplicio per vos inferendis civibus, si cives habendi sunt, qui necem bonorum omnium et perniciem rei publice
					<pb n="f. 2r"/>
				meditati sunt.</p>
			</div>
			<div>
				<head><hi rend="bold"><hi rend="italic">Pro docilitate exponendo sententiam rei.</hi></hi></head>
				<p>Si quis forte vestrum, iudices, est ignarus quibus de rebus oratio sit a me hodie instituenda, sciat illud caput esse ut absentum oratio ira a vobis habeatur, quod non ea iuri suo contra morem maiorum detractum esse intelligant. De hinc ne plus in ea re potentiam et iniquitatem paucorum civium, quam equitatem et leges valere patiamini.</p>
			</div>
			<div>
				<head><hi rend="bold"><hi rend="italic">Pro attentione.</hi></hi></head>
				<p>Non dubito, iudices, vos equo animo causam meam hodierno die audituros, presertim quum ea sit pro salute vestrarum legum et iudiciorum coniuctim; quamobrem facite, iudices, vos rationibus meis quam attentos prebeatis, si vestre laudi ac glorie perpetuo consultum esse deliberatis.</p>
			</div>
			<div>
				<head><hi rend="bold"><hi rend="italic">De rebus magnis.</hi></hi></head>
				<p>Magna res est, iudices, quam sum vobis expositurus, cui nisi tempestive consilio et virtute vestra occurratis; non mediocrem profecto aut rei publice aut vobis ipsis perniciem video esse allaturam.Necesse enim est, quum in civitate, in qua omnes equo iure uti oporteat, paucorum hominum potentia vel reliqua multitudo civium opprimatur; aut hoc malum serpat per totam urbem et publicum statum perturbet, aut erumpat in caput vestrum, qui, quum a re publica constituti sitis custodes et iudices equitatis ac legum, non cohibeatis libidinem et superbiam eorum, qui neminem pati possunt.</p>
			</div>
			<div>
				<head><hi rend="bold"><hi rend="italic">De novis.</hi></hi></head>
				<p>Nova res et adhuc inaudita, iudices, coram vobis a me deferetur, quam, si exemplo maiorum nostrorum persequi volueritis, omnibus rei publice iuribus ac nervis circa ipsum initium libidini eorum resistetis, qui nullam honestam rem, pessimam omnem consuetudinem in urbem nostram inducere conantur.Quid enim potest magis contra publicos mores esse, quam eos ludos
					<pb n="f. 2v"/>
				cum ingenti sumptu instituere, qui nunquam in civitate fuerunt, et eius rei causa non parvas pecuniarum summas per vim extorquere e civibus? Vestrum itaque erit iudicare dum res nova est, et nondum ulla consuetudine firmata, pena proposita animos huiusmodi civium ab hac licentia deterrere, ne, quum se confirmaverint, frustra cogitetis, qua ratione morbo iam indurato rei publice mederi valeatis.</p>
			</div>
			<div>
				<head><hi rend="bold"><hi rend="italic">Attentio pro re inusitata.</hi></hi></head>
				<p>Vestrum est, iudices, ea prohibere in vestra civitate fieri, que olim a nostris maioribus procul fuerunt ab usu hominum remota, nam si, que reprehensa ab illis fuerunt, quia neque ex more, nec ex honestate fiebant, patiemini inolescere, non solum homines vitia antiqua repetent, sed multa per se nova excogitabunt, que leges et instituta legis nostre corrumpent.</p>
			</div>
			<div>
				<head><hi rend="bold"><hi rend="italic">Exemplum de his que pertinent ad rem publicam.</hi></hi></head>
				<p>Rem publicam, iudices, brevi in maximam perniciem venturam, nisi causas bonorum civium contra improborum audaciam defendatis, incredibile enim est, quantam sibi licentiam scelerati homines assument, cum sperant vos minis eorum et potentia posse a iusticia deterreri et cogi timore, ne ea, que sentitis, libere iudicetis. Quare si rem publicam salvam esse vultis, nolite pati leges nostras, in quibus salus civitatis est posita, ab huiusmodi hominibus conculcari.</p>
			</div>
			<div>
				<head><hi rend="bold"><hi rend="italic">Exemplum de his que ad auditores pertinent.</hi></hi></head>
				<p>Quoniam de nostris commodis agitur, iudices, atque de his rebus, que maxime ad perpetuam laudem atque gloriam vestram pertinent, spero vos me benigne attenteque audituros. Ea quidem est cause mee ratio, ut illa non possit a vobis negligi sine magno fame et rerum vestrarum detrimento. Quod nisi ita esse demonstravero, nihil est quod a vobis mihi concedi desiderem.</p>
			</div>
			<div>
				<head><hi rend="bold"><hi rend="italic">Exemplum de his que ad religionem pertinent.</hi></hi></head>
				<p>Igitur, iudices de celesti cultu et de religione divina, qua re
					<pb n="f. 3r"/>
				nulla unquam fuit apud vestros maiores vel prestantior vel acceptior, est enim prorsus nostra admiratione et quadam laude singulari dignissima. Quam a patribus nostris acceptam ita conservare et tueri vos decet, ut non solum defensa contra libidinem et avariciam hominum sacrilegorum a vobis sit, sed etiam per vos amplificata a posteris iudicetur.</p>
			</div>
			<div>
				<head><hi rend="bold"><hi rend="italic">Exemplum de rogatione ut attente audiant.</hi></hi></head>
				<p>Si ullo tempore, iudices, vos attentos pro equitate ullius esse prebuistis, facite – queso – in hac mea causa vos attentissimos prebeatis et ea, que orando vobis dicam, penitus vestris animis cogitationibusque mandate.</p>
			</div>
			<div>
				<head><hi rend="bold"><hi rend="italic">Exemplum de numero si exponemus, quibus de rebus sumus dicturi.</hi></hi></head>
				<p>Nisi multa sunt, iudices, Quinti Nevii crimina, tamen satis mihi erit de duobus, tantum in maiestate et sacrilegio, illum mea accusatione apud vos reum facere. Cetera que private ac publice deliquit, facile sibi remitto. Satis enim penarum his criminibus sane convictus dederit, si in eum ex more maiorum animadvertere volueritis. </p>
			</div>
			<div>
				<head><hi rend="bold"><hi rend="italic">Exemplum benivolentie a nostra persona, quum nostrum officium sine arrogantia laudabimus.</hi></hi></head>
				<p>Non possum non commoveri animo, iudices, cum ea obici ab adversario meo intelligam, a quibus maxime semper abhorrui. Et quum multis locis in me odio magis quam ratione invectus fuit, necesse est, iudices, ut apud vos rationem mee dignitatis habeam: faciam itaque non tam libenter quam necessario, ut intelligatis me ab huiusmodi criminibus semper quam longissime abfuisse.Ego quidem, iudices, sic ab ineunte etate in occulis et in conspectu civium meorum vixi ut neminem unquam offenderim, pluribus vero sepe numero, auxilio et consilio fui. Quid in forensibus causis? Quid in publicis egerim? Quia vobis non ignotum esse arbitror, facile pretereo. Quare nimis admiror, quod odium tantum esse potuerit, aut que potius invidia, ut is adversarius meus ea de me confingere ausus sit, a quibus tantum absum, quantum ipse ab omni virtute et honestate.</p>
			</div>
			<pb n="f. 3v"/>
			<div>
				<head><hi rend="bold"><hi rend="italic">Exemplum benivolentie, quo animo in publica fuerimus.</hi></hi></head>
				<p>Quanquam, iudices, nunquam satis pro re publica propugnare quisquam possit, illud tamen audebo audientibus vobis dicere: nullos me unquam pro salute communi labores fugisse, neque ulla detractasse pericula. Nec ista a me commemorarentur, nisi oratio adversariorum me ad hoc impulisset, qui non solum vestra existimatione et ceterorum civium, qui viri optimi habentur, conati sunt me privare, sed etiam nefarie criminationibus contra patriam, quam semper castissime integerrimeque excolui, apud vos reum facere.</p>
			</div>
			<div>
				<head><hi rend="bold"><hi rend="italic">Exemplum benivolentie a nostra persona, quum inopiam calamitatemque perferimus.</hi></hi></head>
				<p>Moveor, iudices, et gravius, quam vel etas mea vel consuetudo ferat, perturbor, quotiens de incredibili adversarii mei crudelitate cogito, cuius tanta est crudelitas ac sevicia in omnes miseros homines et calamitosos, ut non satis possit vel eorum sanguine vel suppliciis exaturari.Hunc in me sic videtis, cum neque senectute mea commotus sit, neque orbitate, aut rerum pene omnium inopia impediatur, quo minus hominem semivivum obruere, ac sepelire, si possit, conetur. Sed nihil se profecisse, si vos bene novi, sentiet, quibus semper crudeles homines magno odio fuerunt.</p>
			</div>
			<div>
				<head><hi rend="bold"><hi rend="italic">Exemplum benivolentie ab adversario, deducendo ipsum in odium et indignationem.</hi></hi></head>
				<p>Semper ea fuit, iudices, adversarii mei consuetudo, ut quotquot ei collibuisset, tot apud vos licere crederet. Hac improbitate sepe ductus, multa quotidie in bonos cives molitur, nec iura civitatis nec leges timens, quanta vero cupiditate et confidentia nunc ultimo in bona mea invectus sit.Ex hoc potestis, iudices, cognoscere, quod vix a me in iudicium trahi potuit, non puto id vestra conscientia obtigisse, quum intelligam vos huiusmodi homines vestris iudiciis semper ab aliorum iniuria deterruisse, non dubito vos eosdem in hunc futuros, qui semper fuistis in eos, qui vestra iusticia abuti voluerunt, aut tentaverunt.
					<pb n="f. 4r"/>
					Utinam, iudices, adversarius meus eo animo esset, ut, que ab ipso in rem publicam et in omnes cives infeliciter gesta sunt, potius aliquis humanus error, excuset. Quam aperta iniquitas ut spontanea malitia omnem ille apud vos defensione affert, sed nihil unquam ab eo nisi simulate et per insidias gestum fuit.Omnes eius cogitationes, omnia consilia eo referebantur, ut cum invidia et odio multorum in nostram rem publicam sue opes crescerent. Hoc forte, iudices, quo animo ab illo facta sunt nondum animadvertitis, sed omnia ita esse non vos fugiet, si exitum consiliorum suorum cum incommodis civitatis nostre comparare volueritis.Et tamen, quum ita animo affectus sit, non dubitat me apud vos, quod non sincere questuram urbanam gesserim, accusare, quasi – accusando – alium odium vestrum et aliorum civium posse leniri hoc modo speret. Utinam autem animus satis vos admonet, quid de huiuscemodi homine iudicare vos conveniat.
				Nisi maiores nostri, iudices, graves penas in eos excogitaverunt, qui aliquid scelus aut improbe factum admiserint, nulla tamen maiora statuerunt aut exquisita supplicia, quum ubi ipsa crimina multis flagitium infamiamque attulerunt. Hoc si adversarius meus consilio et ratione animadvertisset, non huc proventum esset ut turpitudo eius et infamia nunc pene ad omnes cives nostros pertineret, qui si nunquam in urbe nostra natus esset, multo feliciores vos omnes iudicarem.Nulla igitur pena potuit in eum tanta decerni, que satis esse possit maximo eius flagitio et facinori.</p>
			</div>
			<div>
				<head><hi rend="bold"><hi rend="italic">De vi et potentia in invidiam.</hi></hi></head>
				<p>Conveniebat, iudices, plura equitati et legibus civitatis, quam viribus corporis et robori membrorum concedere, quibus semper ad oppressionem bonorum civium velut gladiator aliquis aut sicarius abusus fuit.Hac enim audacia nuper fretus, iudices, nulla reverentia aut metu legum vestrarum motus, imperium de fundo meo deiecit ac servos meos multis verberibus affecit, quod illum inventem in villam meam verbis ausi sunt inhibere. Quare, iudices, leges nostras in ius meum defendite, ne glorietur vim in civitate nostra
					<pb n="f. 4v"/>
				plusquam magistratus publicos et quam iusticiam valere.</p>
			</div>
			<div>
				<head><hi rend="bold"><hi rend="italic">De factione.</hi></hi></head>
				<p>Cavendum est vobis, iudices, ne adversarii mei facta omnes et vos et rem publicam perdant. Multa enim fingit, que, nisi providebitis, statum nostre civitatis oppriment. Video quorsum sua consilia pergant, pollicetur se omnia facturum, que ad publicam salutem pertineant, et tamen, quum hec dicit, secreto habet amicos multos et socios ad omne facinus, cum quibus nova consilia agitat.Timeo ne verbis eius nos et civitatem nostram perfundat. Sed vigilate – queso – iudices, et omnes factiones eius, dum potuit a vobis provideri, disturbate vestra prudentia et clandestina huius hominis consilia in lucem producatis, non enim maiestatis reum facerem, nisi omnes eius rogationes explorata haberem.</p>
			</div>
			<div>
				<head><hi rend="bold"><hi rend="italic">De divitiis.</hi></hi></head>
				<p>Vereor, iudices, ne adversarius meus sua pecunia causam meam opprimat: gloriatur enim neminem esse in civitate, qui se divitiis antecedat, nec putat se ullam posse tam difficilem controversiam habere, quam a iudicibus auro non speret redimere posse. Non spero ita corruptos esse mores civitatis vestre, ut plura intemperantie hominis ditissimi, quam calamitati hominum miserorum concedatis, nec eius hominis superbiam feratis, qui nullum potuit iudicem sanctum ac iustum profiteri.</p>
			</div>
			<div>
				<head><hi rend="bold"><hi rend="italic">De incontinentia.</hi></hi></head>
				<p>Si quanquam pro vestra re publica, iudices, adversarius meus fortiter visus est vobis facere, non tamen vos oportebat putare omnia sibi concedi debere presertim, quum nihil ab eo nisi per temeritatem et incontinentiam adhuc factum sit, neque conveniebat omnia, que furore potius animi et quadam iracundia quam ratione et consilio egit, velle in detrimentum et iniuriam aliorum converti. Aliter enim, iudices, cum hoste aliter cum civibus certandum est: laudetur, si placet, ira in bello, laudetur, si vultis, etiam temeritas; cum civibus autem ille iudiciis vincat, qui iusticia, qui equitate ceteris prestat. Sed bene se habet, iudices, quod non armis, sed legibus et equitate inter nos apud vos depugnandum est.</p>
			</div>
			<div>
				<head><hi rend="bold"><hi rend="italic">De nobilitate exemplum.</hi></hi></head>
				<p>Volet quam sepe, adversarius meus, preclara maiorum
					<pb n="f. 5r"/>
				suorum gesta et egregias imagines, oratione sua numero et magnitudine extollere, et est in ea re ita vehemens, ut solam nobilitatem videatur vel solum bonum vel summum omnium, iudices.Sed nollem, iudices, plus eam apud me prestare putaret quam iusticiam et equitatem legum vestrarum. Valeat hec sua ambitio et inanis gloria cum publicus magistratus deposcit, nec noceat iuri meo, iudices.Sed prestate vos – queso – tales in iudicio, ut nemo suspicetur equitatem cause mee nobilitati civitatem donatam esse.</p>
			</div>
			<div>
				<head><hi rend="bold"><hi rend="italic">De clientelis.</hi></hi></head>
				<p>Magne sibi glorie dicit, adversarius meus, iudices, quod nemo plures eo habeat ex municipiis Italie fidei sue clientelas commissas. Quod, etsi in aliis civitatibus apud iudices plurimum valeat, tamen in hac nostra iustissima et sanctissima urbe minimum valere nostri maiores voluerunt.Si vero iure et equitate prestabit, non peto, iudices, ut ea res invidiam sibi pariat. Sed qui semper maiorem in clientelis, quas multas habet, fiduciam sibi reposuit, quam in vestra iusticia, queso vos atque obtestor, ut hanc eius temeritatem et audaciam ab hoc procul iudicio amoveatis.</p>
			</div>
			<div>
				<head><hi rend="bold"><hi rend="italic">Exemplum de hospitio.</hi></hi></head>
				<p>Confitear necesse est, iudices, domum adversarii mei, multis hospitio patere, nec alium ex civibus nostris esse, apud quem potentes homines frequentius diversentur. Sed horum hominum amicitias – ut intelligo – magis ad iniuria aliorum quam aliqua honesta ratione sibi paravit. Spera&gt;n&lt;t enim se posse quo velit iudicium suum convertere.Vos autem viri fortes, et in ferendis sententiis graves et severissimi, non potestis expectationi bonorum civium satisfacere, nisi arrogantiam et improbitatem huiusmodi retundatis.</p>
			</div>
			<div>
				<head><hi rend="bold"><hi rend="italic">De sodalitate exemplum.</hi></hi></head>
				<p>Minime decet, iudices, adversarium meum, in ea sodalitate, quam contraxit cum multis plus presidii, quam in adiumentis cause sue, comparare sepe interminari mihi mortem et vulnera, nisi ab accusatione desistam.Ego vero, iudices, cum vos non ignorem,
					<pb n="f. 5v"/>
				nihil eius minas timeo, cum superioribus indiciis vestris satis mihi persuasum sit vos huiusmodi homines contempsisse, qui se putant milicia vestra aut vi aut metu posse opprimere.</p>
			</div>
			<div>
				<head><hi rend="bold"><hi rend="italic">De affinitate exemplum.</hi></hi></head>
				<p>Sepe animadverti, iudices, adversarium meum, propter plurimas affinitates quas cum multis contraxit, in fortunas bonorum civium cum magna superbia invehi: contemnit enim penas et leges, que coercent potentiorum iniurias.Sed non ero similis ceteris, qui timore impediuntur, ne illum in ius vocent. Quum nihil possit esse in civitate pernitiosius, quam iniquorum hominum audaciam impunitate nutrire, facite prebeatis vos acerrimos in hoc iudicio, quales semper fuistis cum de magnis criminibus agitur.</p>
			</div>
			<div>
				<head><hi rend="bold"><hi rend="italic">Exemplum exordii quando volumus inducere adversarium in contemptum ab inertia.</hi></hi></head>
				<p>Non satis equo animo possum, iudices, vitam adversarii mei ferre, qui suam inertiam vult apud vos iudicari modestiam, et hoc ipso vobis suadere causam suam iustam esse. Sed nemo est ex familiaribus et necessariis suis, qui non hunc hominem contemnat et abiciat.Videte ergo quid hunc a vobis impetrare conveniat, nunquam ulli se arti honeste addixit, nunquam in arte una homine libero digna versari voluit, et tamen quum, ita sit, non dubitat se a vobis petere, ut vestra eum sapientia absolvatis.</p>
			</div>
			<div>
				<head><hi rend="bold"><hi rend="italic">Locus desidie.</hi></hi></head>
				<p>Cum multa sint, iudices, que vel consuetudo civitatis vel ratio ipsa faciat esse reprehenda, certe vita adversarii mei omni contemptu et indignatione videri vobis debeat dignissima, qui, quum ab ineunte etate plurimis atque homestis artibus eruditus fuerit, nunc adeo est desidie et corpori deditus, ut malit per summum dedecus vitam in ocio agere, quam in aliquo honesto negocio versari.Melius non erat, iudices, nunquam tot labores et vigilias in pulcherrimis disciplinis ab ipsa usque pueritia consumpsisse, quam illis preceptis nunquam tot illustrium rerum studia repetere.Considerate nunc que ratione misereri vos eius conveniat, qui nunquam sui misertus est.</p>
			</div>
			<pb n="f. 6r"/>
			<div>
				<head><hi rend="bold"><hi rend="italic">Exemplum ab ignavia.</hi></hi></head>
				<p>Quis vestrum est, iudices, qui non hunc adversarium meum prorsus contemnat, atque reiciat? Si ad ignaviam et secordiam suam se referre voluerit, est quidem adeo tardo atque hebeti ingenio, ut nullis studiis aut preceptoribus, quorum sibi magna copia fuit, ulla in arte aut disciplina proficere quicquam potuerit, et orat ut sibi auxilio sitis et eum sententia liberetis.Ego vero nihil aliud a vobis postulo, nisi ut hanc causam ex vita sua iudicetis.</p>
			</div>
			<div>
				<head><hi rend="bold"><hi rend="italic">Exemplum a luxuria.</hi></hi></head>
				<p>Si antea, iudices, qualis adversarii mei vita fuit haud nobis notum extitit, nunc primum me dicente cognoscite.Multos sepe in hac civitate corruptos et infames vidi, sed certe nihil ad hunc meum adversarium, cuius vita ab ipsa usque pueritia adeo est in omni dedecore et infamia volutata, ut nemo unquam ganeo aut scurra fuerit hoc homine vulgatior ac magis infamis, qui, maximis opibus per luxuria et intemperantiam consumptis, inter lenones et meretrices abiectus, omne tempus in commestationibus et ebrietate consumit.Plura sunt qui ad huiusmodi hominis turpitudinem possem vobis referre, nisi viderem hec nimia esse.</p>
			</div>
			<div>
				<head><hi rend="bold"><hi rend="italic">Exemplum exordii quum captamus benivolentiam a persona auditorum per fortitudinem in iudicando ab eis observatam.</hi></hi></head>
				<p>Cum vestram, iudices, in sententiis ferendis constantiam atque fortitudinem considero, nihil est, quid meorum adversariorum vim aut mineas timeam.Soleo sepe commemorare quanta virtute et animi prestantia fueritis, quotiens aliquid fuerit a vobis contra potentes homines pro hominibus miseris decernendum.Nunquam non cause mee diffidam, donec legum et equitatis defensoribus plus equum in hac nostra re publica quam iniquum valuerit.</p>
			</div>
			<div>
				<head><hi rend="bold"><hi rend="italic">Exemplum a prudentia.</hi></hi></head>
				<p>Nihil est, iudices, quod meis rationibus diffidam, quando in mente venit apud quos homines causa mea agitur, cum enim singularem sapietiam vestram in omnibus rebus gerendis
					<pb n="f. 6v"/>
				quum ingenium, curam, sollicitudinemque considero.Nullam rem esse tam arduam aut tam difficilem arbitror, que non sit animo vestro et perspicua et aperta. Nihil itaque dubito vos in cognitione mee cause eosdem futuros, qui semper in ceteris causis magnis et difficillimis fuistis.</p>
			</div>
			<div>
				<head><hi rend="bold"><hi rend="italic">Exemplum a iusticia et mansuetudine.</hi></hi></head>
				<p>Quamvis multa sint, iudices, que vestrum possent in causa mea perturbare animum, tamen ea semper fuit in decidendis litibus animi vestri modestia, ut nunquam odio aut gratie locus unquam apud vos contra ius et equitatem fuerit. Laudatur merito itaque apud omnes hec vestra singularis mansuetudo ac bonitas et quod maximum ad perpetuam gloriam putatur. Nemo est tam inimicus aut invidus, qui non vel invitus vestram in iudicando modestiam non commendet.Prebebitis itaque ut semper fecistis vos ipsos huic mee cause placabiles ac propicios, nec ab hac vestra in omnibus rebus semper laudata moderatione descedetis.</p>
			</div>
			<div>
				<head><hi rend="bold"><hi rend="italic">Exemplum a magnificentia.</hi></hi></head>
				<p>Quanquam plurima sint, iudices, que in vestris spectare sententiis et sepe admirari soleo, nihil tamen est, quod sepius ante oculos ponant quam illam vestram singularem ac prope divinam in disserendo animi magnitudinem. Minime igitur cuiquam mirum videri debet, si nostra res publica se ipsam vobis commisit. Scio vos nec in hac causa neque in ceteris posse aut consuetudinis aut nature vestre oblivisci.</p>
				<p>Nisi non dubitem, iudices, multos sepe fuisse qui in sententiis ferendis nihil aliud sequti videantur, quam quod institutis maiorum et legibus sancitum sit, tamen ea semper de vobis extimatio apud omnes fuit, ut nemo his virtutibus, que in optimo quoque spectari solent, vobis adhuc antepositus sit.Nam sive in discernendo prudentiam sive in iudicando sapientiam sive in summis rebus modestiam humanitatemque exigimus. Quis non vos bis virtutibus summe laudat atque admiratur? Neque verens, iudices,
					<pb n="f. 7r"/>
				ne hec mea oratio forte cuiquam vestrum ambitiosa videatur, si que – vobis absentibus – tum ab omnibus tum a me ipso sepe ac multum de virtute vestra predicatum, nunc parce a me ac modeste in presentia commemorantur.Quorsum hec iudices? Ut intelligatis nihil in hac causa atque iudicio magis attendere vos convenire quam ut existimationem, quam de iusta humanitate vestra maximam excitatis.In hac mea causa conservetis et augeatis ad quam rem pluribus verbis vos adhortari non est sententia. Melius enim videtur animus, quid attendere in iudicando conveniat, quam oratio mea vos admonebit.</p>
				<p>Que sit iudicii huius expectatio, iudices, etsi non dubitem vos ex eo rumore intelligere, qui nunc maxime inter homines advulgatur, tamen non possum facere quin vos de eadem &lt;re&gt; commonefaciam. Non potestis, iudices, si chara est vobis civium vestrorum existimatio, sicut esse debet, aliter quam omnes boni viri expectant, de reo sententiam ferre. Nemo est enim, qui non bene de clementia vestra iudicet et a vobis sententiam absolvi non expectet.Cogitate nunc quomodo expectationi hominum, vel accusationi adversarii satisfacere potestis, quorum alterum attendere animum sit vestre humanitati&lt;s&gt;, alterum negligere certe vestre sapientie erit.</p>
			</div>
			<div>
				<head><hi rend="bold"><hi rend="italic">Exemplum exordii captandi benivolentiam a re ipsa.</hi></hi></head>
				<p>Nisi causa mea, iudices, talis esset, ut satis ipsa per se apud vos oret, pluribus certe verbis ac maiori studio paratus ad dicendum venissem. Sed quom sit cum dignitate et salute rei publice coniuncta, necesse est ut quantum unicuique vestrum cure est ipsa patria, tantum causa mea sit vobis commendata.Agit enim de vectigalibus et conservatione errarii, que res si a vobis neglecta fuerit, considerate qua ratione publicus status civitatis manere incolumis possit. Quare videte quid in parte adversariorum decernendum a vobis sit. Quos maxime admiror qua spe freti ausi fuerint mecum in iudicio contendere, quum viderint vos publice utilitatis avidissimos et suam
					<pb n="f. 7v"/>
				causam non solum contemptibilem sed etiam iniquam.At non multum pro causa ista laboraverim, quum intelligam, si etiam ad me destinata esset, tum vos nulla in re negligentiores futuros.</p>
			</div>
			<div>
				<head><hi rend="bold"><hi rend="italic">Hominem pro homine.</hi></hi></head>
				<p>Neminem vestrum fugit, iudices, quanta sit superioris Affricani in hanc nostram rem publicam merita, que etsi celebres triumphos, quasi aliquod laborum suorum et periculorum premium, in maxima senatus populique frequentia duxerit. Nullum tamen, nisi plane ingrati esse volumus, suis meritis finem statuere convenit. Sed quamdiu hoc nostrum imperium stabit, sempiternam oportet beneficiorum suorum memoriam manere.Que autem, iudices, alia potest a vobis maior referri, quam ut ex ipsis astris quo nos omnes Scipionem venisse credimus. Videat homo iudicia et in hac denique causa memoriam sui nominis aliquid suis posteris prodesse?Queso igitur, iudices, equis adeste animis. Valeat ea que rebus in omnibus certe semper laudata est: humanitas et misericordia vestra. Responsurus equidem sum adversus eos, qui reliquias nepotum Affricani odio atque inimicitia persequuntur. Vos autem magis nomen Affricani commoveat, quam nomina Grachorum posteris eorum noceat. Hoc etiam vestram humanitatem et misericordiam decet, si vultis, ab omnibus iusti et clementes censeri.</p>
			</div>
			<div>
				<head><hi rend="bold"><hi rend="italic">Rem pro re.</hi></hi></head>
				<p>Crebras, iudices, Dacorum rebelliones et infestissimos eorum in finibus sociorum et Romani imperii equitatus neminem vestrum ignorare arbitror. Nec erat tamen hostis noster terra sed mari etiam metuendus, quum et multitudine classium et magnis peditum et equitum copiis instructissimus esset.Meministis, ut spero, iudices, neminem ea tempestate ex nostris ducibus ad auxilia sociorum anxium esse, tum exercitum ad bellum tum grave tumque periculosum proficisci. Cuius vero hominis consilio ac virtute postea periculum tantum comprehensum fuerit scitis omnes. Nisi non Verres se pro re publica aut pro sociis tot laboribus et periculis
					<pb n="f. 8r"/>
				animo promptissimo obiecisset, non Alpes, non maria, deos furentes arcere ab iniuria sociorum et affinibus nostri imperii potuissent. Nec forte Romanum imperium, quod nunc pulcherrimum ac florentissimum habemus, urbemque nostram, deorum immortalium fedem et arcem orbis terrarum, tueri contra tantam multitudinem barbarorum et adversos hostes immanissimos potuissemus.Nec sunt opera Verris, iudices, nec enim preclara in rem publicam gesta. Nec vos debent admonere, ut quotiens de pretura Sicilie ab adversariis aliquid dicetur, quod animos vestros commoneat. Vos potius superiorum temporum gesta consideretis, quum presertim ea, que superiori bello gessit, vobis sint notissima. Nec vobis, de quibus accusatur, fuerunt per malivolos homines, aut invidos maiore ex parte, aut false aut ficte persuasa.</p>
			</div>
			<div>
				<head><hi rend="bold"><hi rend="italic">Hominem pro re.</hi></hi></head>
				<p>Dubitarem, iudices, quem exitum causa mea essem habitura, nisi compertum haberem semper apud vos in sententiis ferendis plurimum equitatem valuisse.Et quia exemplo maiorum nostrorum vobis persuasum esse scio, aliud oportere statui, quum aliquid de summis viris agitur, aliud quum de infimis eo certiore spe causam C. Marii suscepi, cuius tanta est rerum gestarum gloria, ut plane cum finibus Romani imperii terminetur; quare vobis, iudices, iniquum videri debet atque indignum tantam claritatem suspitione huiusmodi criminis obscurari.Aut si nihil referre inter infimos et summos viros volueritis, necesse erit ut, in periculis ac laboribus pro re publica suscipiendis, cives nostros remissiores multo ac tardiores faciatis.</p>
			</div>
			<div>
				<head><hi rend="bold"><hi rend="italic">Exemplum in turpi genere ponendo rem pro homine.</hi></hi></head>
				<p>Recte maiores nostri instituerunt, iudices, melius omnia legibus, quam voluntate iudicantium transigi, quum sepe numero vel odio vel amore vel alio animi affectu prepediti non satis equum quid sit, possent hi, qui iudicant per se decernere. Quare plura meo iudicio sunt in rem quam in personam conferenda.
					<pb n="f. 8v"/>
				Nec arbitror equum ullam esse tantam rerum gestarum gloriam, que severitatem legum nostrarum auferre debeat.Si enim plura fame et auctoritati principum civitatis quam rigori legum concesseritis, non diu hoc imperium et dignitatem rei publice retinebitis. Prosint civibus nostris ea que adversarius meus dicit.C. Marii magnifica pro vestra re publica gesta et habeant qua virtute et industria militari sequantur; non patrie noceat, quod ea crimina que in principibus civitatis negligantur, que in ceteris severissime puniuntur. Nam si penam huius criminis Mario pro rebus a se gestis remiseritis, inducetis, iudices, incredibilem in nostram civitatem discordiam ac seditionem, quum populares videbunt potentes homines ea lege absolvi, que se intelligant a vobis iudicibus acerbe puniri. Hec vos maxime tangant, iudices, qui legibus iurati estis. </p>
			</div>
			<div>
				<head><hi rend="bold"><hi rend="italic">Exemplum insinuationis, quum dicimus non placere nobis que facta dicuntur ab adversario et esse indigna aut nefaria, deinde quum diu rem auxerimus, nihil a nobis simile factum esse ostendemus. Sumitur autem materia a morte amici in defensionem Ulixis.</hi></hi></head>
				<p>Res indigna, iudices, et prorsus nefanda, quam adversarius meus his diebus proximis perpatratam esse dicit. Ea quidem in primis iniqua mihi et scelerata visa est, tantamque attulit animo perturbationem et dolorem, ut neque huic adversario meo neque cuiquam alteri in hac re ipsa concedam quod maiore afficiatur, vel pietate vel indignatione.Quis enim ferre posset virum fortissimum atque integerrimum Aiacem dolo et proditione interfectum esse? Quis in eum satis supplicii posset excogitare, qui clarissimum precipuumque lumen Grecie tam perperam tam crudeliter extinxit?Movet me certe plurimum respectus omnium necessariorum suorum, quos hic ante conspectum vestrum tristi ac fracto animo propter vim illatam propinquo suo astare videtis. Sed longe magis omnium principum et totius Grecie meror et incommodum perturbat. Illud autem vellem
					<pb n="f. 9r"/>
				iri, ne hic noster dolor, vel potius ira, magis hoc iudicium quam equitas regeret, aut ne studio ulciscendi penam innocens lueret. Nihil enim ambigo, Ulixem tam longe ab hoc esse maleficio ut nihil magis iterum dici possit. Quod nisi et apertissimis rationibus ostendero, omnem pro ipso ferre penam et supplicium non recusabo.</p>
			</div>
			<div>
				<head><hi rend="bold"><hi rend="italic">Exemplum insinuationis in turpi genere, qum preferrimus iudicium aliquod de re simili, materia sumitur pro defensione Mancini , qui ob turpe fedus cum Numantinis percussum accusatur.</hi></hi></head>
				<p>Cum in omnibus causis forensibus, iudices, id maxime conveniat attendere, qua prudentia in sententiis ferendis usi fuerunt maiores nostri, illud arbitror conspici oportere, quid nostri superiores senserint aut quid tandem indicaverint de federe, quod cum Latinis non semel sed etiam sepius contra voluntatem populi et decretum senatus percussum fuit.Comperietis equidem iudices eos: si vestros annales, inspicitis paribus legibus, absolutos esse, et omni supplicio exemptos imperatores, qui etsi non feliciter certe fideliter adversus hostes rem publicam gesserunt, neque, tametsi fedus eorum improbatum sit, eos tamen aliquo supplicio dignos esse iudicaverut. Quare in ipsa causa Mancini, que nunc agitur, non tantum eventum fortune quam animum eius inspectari debere puto, neque ex eo, quod ipse fecit, sed quod sensit et voluit iudicare vos convenit.</p>
			</div>
			<div>
				<head><hi rend="bold"><hi rend="italic">Exemplum insinuationis in turpi genere, quum proferrimus iudicium de eadem re. Sumitur autem materia ab eodem Mancino hoc modo.</hi></hi></head>
				<p>Cum aliquando, iudices, rem publicam non solum infeliciter cum Numantinis pugnasset, sed etiam tale fedus percussisset, quod nullis rescindendum ac improbandum videretur, ipsa res diu in senatu primum deliberata, de hinc substitutis iudicibus, quos ipse senatus severissimos et probos elegit, multum et sepe tractata fuit.Non dubito, iudices, vos memoria tenere, que in hac ipsa causa sententia fuerit et quod iudicium. Res ipsa certe improbata fuit, verum auctor absolutus, nec iniuria. Iniquum erat enim eum imperatorem pendere penas, quem non voluntas in aliquod turpe fedus, sed potius necessitas impulisset. Videtis quis exitus huius criminationis Quinti Pompei fuerit, nam idem fedus nunc considerate, quid nos conveniat
					<pb n="f. 9v"/>
				facere in causam Mancini, que prorsus una et eadem est cum superiore; nam idem fedus et cum eodem hoste percussum est. Cause huic cedam: necessitas fortasse maior fuit Mancino quam Pompeio, etsi permagna eidem fuerit.</p>
			</div>
			<div>
				<head><hi rend="bold"><hi rend="italic">Exemplum insinuationis in turpi genere, qum proferrimus iudicium de re minori. Sumitur autem exordium ab eo, qui defendit illum, qui commiserit furtum magnum exordiendo, qui pro minori furto absolutus est.</hi></hi></head>
				<p>Numquam placuit maioribus nostris, iudices, in criminalibus causis temere procedi debere, presertim qum probationes luce meridiana clariores esse conveniant, qum de fama et salute agitur.Nimirum igitur si Capitolinus, qum apud Caium Cesarem furti accusaretur, quod auream coronam ex ipso Iovis simulacro sustulisset, etsi manifestis iudiciis convictus videretur, a Cesare tamen absolutus et liberatus fuit, quia nulla in re certa demonstratio contra eum afferebatur.Quare arbitror, iudices, nihil adversus morem nostrorum in hac criminatione, qua victus de rebus maxime furti reus agitur, per vos decerni convenire, nisi veritatem ipsam firmioribus argumentis, quam suspitionibus et coniecturis probatam esse videretis.</p>
			</div>
			<div>
				<head><hi rend="bold"><hi rend="italic">Exemplum insinuationis, qum iudicium proferrimus de re maiore. Sumitur autem exordium in causa Quinti Ligarii ab his qui contra Cesarem steterunt in acie Pharsalica.</hi></hi></head>
				<p>Non dubito, Caius Cesar, quis tibi animus in conservandis bonis civibus fuerit, qum animadverto, qua humanitate et clementia usus fuerit etiam in eos, qui armati adversus te et tuos in illa acie Pharsalica pertinaciter steterunt, quorum nonnullos et patrie et suis per te restitutos video.Quicum tuarum virtutum summa laus et singularis est gloria, multos cognosco per te amplissimis honoribus auctos, qui salutem et dignitatem tuam impediverunt. Hec igitur pro tua singulari et propemodum divina virtute egisti.Vide quid tuam naturam deceat in causa Quinti
					<pb n="f. 10r"/>
				Ligarii, qui, si pro te in acie non stetit, numquam tamen contra te arma tulit. Quod enim tuis conveniat moribus in re minori statue: quum in gravioribus ac multo maioribus rebus summa animi modestia et bonitate usus fueris.</p>
			</div>
			<div>
				<head><hi rend="bold"><hi rend="italic">Exemplum insinuationis in turpi genere, qum ostendimus de adversariis nihil dicturos, et tamen per interiectionem verborum dicimus hoc; et est color qui dicitur ‘occupatio’.</hi></hi></head>
				<p>Cum multa sint, iudices, adversarii mei crimina, que si essent in iudicium deducta, non parvum capiti suo periculum afferrent, tamen non sum in eo occupatus, ut omnem superiorem vitam eius vobis notam efficiam. Nihil itaque sum dicturus, de latrociniis, de homicidiis, adulteriis, ceterisque sceleribus, que superioribus temporibus tam in peregrinos quam in cives nepharie et crudeliter perpetravit.Satis mihi sit respondere criminibus, que in reum ipsum falso et inique inventa sunt.</p>
			</div>
			<div>
				<head><hi rend="bold"><hi rend="italic">Exemplum insinuationis, qum auditores sunt persuasi pollicendo nos dicturos primum de eo, quod adversari fortissimum adiumentum putaverunt.</hi></hi></head>
				<p>Aliud, iudices, testor me ad vos non accesisse, ut in hac causa, que nunc agitur, vel rei, vel accusatoris partibus sim functurus. Nihil enim ad me pertinet, sive absolutus inde reus abeat, sive accusator fidem faciat vobis.Arbitror tamen prudentie vestre convenire diligenter advertere, quid in hoc iudicio decernatis, nec quicquam rumoribus credere, qum falsi sepe rumores dissipentur de innocente vel invideorum malicia et malivolentia vel quadam prava consuetudine miseros infectandi.</p>
			</div>
			<div>
				<head><hi rend="bold"><hi rend="italic">Exemplum insinuationis in turpi genere, qum ostendimus nos de aliqua re nolle dicere, et tamen occulte per interiectionem verborum dicimus.</hi></hi></head>
				<p>Longe sua, iudices, opinione fallitur pars adversa, si fidem putat apud vos fecisse his argumentis et rationibus, quibus in hac est usus causa, quod, ut melius possitis percipere,
					<pb n="f. 10v"/>
				quam vim.Cetera sint in persuadendo argumentorum habitura: ab eo me vobis incepturum polliceor, quod ipse fortissimum et firmissimum sue cause putavit adiumentum, quam rationem nisi plane docuero nihil prorsus concludere, non est quod apud vos de ceteris argumentis contendam.</p>
			</div>
			<div>
				<head><hi rend="bold"><hi rend="italic">Exemplum insinuationis, qum sint auditores persuasi exordiendo a dictis adversarii.</hi></hi></head>
				<p>Quod in primis nostre rei publice ratio sit habenda, iudices, id ita honestum ac necessarium duco, ut nihil sit, quod huic rei sit proponendum. Verum quoniam adversarius meus ab hac ipsa re sue cause sumpsit exordium, velint huic rationi dissentiam.Iudices, habetote causam meam cum utilitate rei publice esse coniunctam, nec me quicquam a vobis sperare, nisi illud feceritis, quod publico bono magis convenire iudicaveris.</p>
			</div>
			<div>
				<head><hi rend="bold"><hi rend="italic">Exemplum insinuationis, quando auditores persuasi exordiendo ab eo, quod adversarius nuperrime dixerit.</hi></hi></head>
				<p>Cum multa, iudices, adversarius meus sue cause in medium attulerit adiumenta, ab eo potissime incipiam, quod novissime protulit. Nihil ait esse ex his, que ad iusticiam pertineant, quod magis oportunum sit, quam delicta debito supplicio coerceri.Ego vero arbitror nihil esse magis ab humanitate remotum, quam hominem innocentem plecti et sub spe iusticie summam iniquitatem et crudelitatem agi.</p>
			</div>
			<div>
				<head><hi rend="bold"><hi rend="italic">Exemplum insinuationis, qum auditores persuasi sunt utendo dubitatione quid potissimum dicamus.</hi></hi></head>
				<p>Nescio quo me vertam, iudices, aut unde potius dicendi sumam initium. Tot enim se mihi ad respondendum rogatione ingerunt, ut undecumque incipiam, plane mihi videar omnes eius argumentationes posse diluere.</p>
			</div>
			<div>
				<head><hi rend="bold"><hi rend="italic">Exemplum insinuationis, qum auditores persuasi sunt dubitando cui loco potissimum respondeamus Rubrica.</hi></hi></head>
				<pb n="f. 11r"/>
				<p>Cum in ceteris causis, iudices, id in primis mihi cure soleat esse, ut excogitem quibus possim aptius argumentis contrarias rogationes divellere. Nunc non quid inveniam, sed cui potissimum loco respondeam, mihi multo magis est difficile. Quid enim est a meo dictum adversario? Quod facile refelli non possit? Quid est, quod ab illo nugatorie et conficte non sit deductum? Ea quidem eius fuit argumentatio, ut quid consequatur, aut quam fidem sua faciant argumenta prorsus ignorem.</p>
			</div>
			<div>
				<head><hi rend="bold"><hi rend="italic">Exemplum insinuationis, quando sunt auditores defessi recreando animos eorum per apologum.</hi></hi></head>
				<p>Quoniam video, ìudices, animos vestros multitudine verborum adversarii mei esse defessos, puto, non vobis moratum esse, si vobis apologum narravero, qui pulchre legitur apud Grecum poetam Stesichorum. Is enim, velut in suis Rethoricis Aristotiles nobis testis est, eligentibus innumeris ducem exercitus imperatorem Phallarium et daturis cautelam corporis, qum alia deseruisset, in hunc modum inquit.Olim equus pratum solus obtineabat. Adveniente autem cervo corrumpente pascua, iratus ei cunsuluit hominem, an ulla posset cervus arte vel ingenio capi. Ad quem vir, id fieri posse ostendit, si frenum equus acceperit, et ipse lanceam habens super eum ascenderit; cui dum imprudens equus obtemperat, seipsum in perpetuam servitutem redegit.</p>
				<p>Cavendum est igitur, ne aliquid simile contigat illis, qui tanto succenduntur odio in hostem suum, ut ulciscendi gratia sepe libertatem suam potentiori vendant, quod in primis adversarius meus facere videtur.Sed illud spero in hac re: uterque nostrorum contingere, quod vir prudens optimo consilio providerat. Ipse quidem in ea servitute, quam sibi iunxerit, permanebit. Ego vero sententiis vestris absolutus, liber et securus hinc abibo.</p>
			</div>
			<div>
				<head><hi rend="bold"><hi rend="italic">Exemplum insinuationis, qum recreamus animos defessos fabula verisimiliter.</hi></hi></head>
				<pb n="f. 11v"/>
				<p>Non semper, iudices, tractande sunt in foro sententie, presentim qum auditoris animus longa partis adverse defessus est oratione.Narrabo vobis itaque fabulam, que non in totum fortassis abhorret a veritate.Quidam, qum omne patrimonium amisisset, perditis liberis et uxore facto ac sorte, ad arborem quandam se suspedit. Forte evenit ut, a pretereunte inciso laqueo, restitutus vite ac servatus sit. Agit iniuriarum cum liberatore suo coram pretore, eo , quod mori cupientem impediverit nec permisit ipsum finire mentis miserias. Is, qui fuit sue auctor salutis, in medio nihil affert, nisi pietatem et misericordiam suam. Non oportere agit ob suum beneficium se ad supplicium reposci, sed ingrati potius crimine in suum accusatorem agi convenire.Simile mihi accidit cum adversario meo, iudices, quoniam eum ab iniuria sua prohibui et non permisi liberos, ac ceteros necessarios furori suo. Nunc ab eo sub alterius cause pretextu agor. Videte nunc quam apud eum gratiam pro beneficio consequor, quidquam vos de moribus suis ac vita iudicare conveniat.</p>
			</div>
			<div>
				<head><hi rend="bold"><hi rend="italic">Exemplum insinuationis, quom recreantur auditores defessi mutatione Rubrica.</hi></hi></head>
				<p>Nescio, iudices, an vobis notus procurator negociorum inter me et adversarium meum, qui si propter vestras occupationes minus familiaris atque cognitis sit, quoniam oporteat, curabo ipsum verbis et gestu, quam aptius fieri poterit, representare. Est siquidem homo stature brevis, naso simo et lingua balbuciente, cuius sane vox magis naribus quam pallato resonat, magnam gestans strumam in pectore, qui aliqualibus extat plus quam magno sexquipede; pedum iuncturas et genua adeo magno timore deformata gestans ut, qum maxime currendi impetu rapitur, non solum tardius feratur, vero retro potius cedere videatur huic: autem in hunc modum contentio fuit cum ancilla cuiusdam nostri vicini, quam vos omnes puto cognoscere.
					Suprascriptam recitationem voce et gestu contendentis exprimet
					<pb n="f. 12r"/>
				orator.</p>
			</div>
			<div>
				<head><hi rend="bold"><hi rend="italic">Exemplum insinuationis, qum recreamus auditores defessos depravatione.</hi></hi></head>
				<p>Quanquam dubitavi, iudices, quin religiosi viri nostre urbis iuxta sanctissima documenta suam talem vitam egerint, docent quidem vulgus eo maxime a coniugatis oportere mulieribus abstinere, quoniam sacris litteris cavetur, ne quos deus coniunxit homo seperaret. Ex quo sententia illud autem consequi tolerabilius esset, fortassis etiam eligibilius multarum virginum, etsi religioni dedicatarum, intactam libare pudicitiam, quam sacrum violare coniugium.Dicam illud igitur, quod vos etiam sentire non dubito, nostros propterea religiosos male se virginitatis sanctimoniam sepius vitiareque genialem thorum, semel attentare.Nimirum igitur si omnem eorum vitam iure laudamus, qum publica doctrina domesticis moribus consonet.</p>
			</div>
			<div>
				<head><hi rend="bold"><hi rend="italic">Exemplum insinuationis, quom recreamus vos defessos audiendo inversione.</hi></hi></head>
				<p>Ne vestras iam defatigatas tedio multorum verborum partis adversarie ulterius afficiat oratio mea, iudices, narrabo qua inversione verborum sepe uti soleat patronus meus, qum maxime est animo perturbatus. Solet nonnunquam, qum iratus est vel servo vel ancille, illud comminari: ‘Dii te male perdant, fugitive, nisi caves hodie! Vel: ‘Hoc tibi tibias eruam digito!’. Vel: ‘Oculos hac abscindam falce!’. ‘Neque tu, mulier temulenta et impudica, potes me diutius fallere. An mereris his auribus non vidisse, et his oculis non audivisse? que cum illo furcifero atque carnifice cum servo tuo egeris et locuta fueris?’Adeo quidem multa sunt, iudices, huiusmodi, que perturbatus homo frequenter profert, ut vel ipse dies ad narrandum mihi singula vel satis vobis ad risum non sufficeret. Sed iam, si placet his omissis, veniamus ad ea, de quibus in hoc iudicio mihi summa est cum adversario meo contentio.</p>
			</div>
			<pb n="f. 12v"/>
			<div>
				<head><hi rend="bold"><hi rend="italic">Exemplum insinuationis, qum animos auditorum recreamus</hi></hi>
				<hi rend="italic"><hi rend="bold">obiectione defessos.</hi></hi></head>
				<p>Non arbitretur, iudices, adversarius meus ea me dudum pernotasse, que in hocipso iudicio tacitus egit. Nunc enim vos aliquo afficit calo, volebam oculo dicere. Nunc testes, quos vini divini dico et sancti, repletos esse consilii, dici. Novi quidem ipsam a teneris vique annis mero vel potui studuisse , nunc id intendit ut novis insidiis equitatem circumveniat.</p>
			</div>
			<div>
				<head><hi rend="bold"><hi rend="italic">Exemplum insinuationis, qum animos auditorum recreamus ambiguo.</hi></hi></head>
				<p>Nihil est tam severum, iudices, quod non desideret interdum aliqua temperari lenitate, non itaque vestra me dignum reprehensione arbitror, siquid in medium attulero, quod animos vestros aliquo risu vel delectatione recreet. Dehinc ad causam que nunc agitur revertar.</p>
				<p>Audivi sepe, iudices, et id a summis viris intellexi, nullam maiorem pestem esse, quam eos, qui perdite suas uxores amant. In animum induxerunt omnis et credere et suspicari, que ab ullo in eas aliqualiter possit.Forte accidit ut quidam, nobis omnibus, velut spero, cognitus, in tantum hoc animi vitio laboraret, ut, que etiam nihil ad rem attinebant, traheret in suspitionem et coniecturam veri. Erat quidem uxor ei nomine Salea, mulier non invenusta, nec certe illepida, sed quamtum vir abesset, comis et iucunda. Nunc attendite, iudices, queso, et mentes vestras advertite, quo modo res per iocum et lusum pene in uxoris perniciem sit conversa. Sutor quidam, quom galeam quandam militis subigerit, interrogatus, ut fit a quodam suo familiari, quid nam ageret? Saleam, inquit, subigo. Incertum an id studio an casu responderit, sed voce submissa et vultu nescio quo, quid secretum significante, id ita pertulit, ut homo, de quo statim dixi, qum tum maxime secus locum illum preterierit sane perturbatus et commotus animo sese domum coniiceret. Interpretatus quidem de multis ‘galea’ sutor dixerat de uxore sua, cui idem nomen suum esset dici. Vix igitur ullum cum uxore de
				<pb n="f. 13r"/>hac re verbum fecit, qum duro fuste uxorem domat, neque respirare aut causam inquirere permittit. Clamat misella et spatium loquendi orat , unde tantum furorem conceperit, at quis nam Bachi spiritus in hanc amentiam ipsum rapuerit, querit. Tandem furore debachatus fessus cedendo inquit: ‘Mulier impudica, quid est tibi cum sutore, que me uno et viro tuo non contenta, homini mechanico et vilissimo artifici? Ita corpus tuum vulgo prostitueris, ut id non solum ceteris palam factum sit, sed etiam me pretereuntem non latuerit; faxim, ne quid unquam, post hac simile commiseris, quin mei reminiscaris’. Iurat mulier per caput viri sui se hominem illum neque unquam vidisse, aut quis nam sit ab aliquo audivisse, se autem pudicam et castam fuisse, sed virum suum causa qua vel furorem suum, vel ebrietatem espuat , et eiicieat in eam; execrare autem et maledicere eos, qui se velut agnum aut columbam simplicem tam malo viro commiserunt.</p>
				<p>Verum quid factum est, iudices, ut ex hoc ludo mulier hec multum pluribus locis signatum et concussa membra referret. Nam verbum illud ambiguum duram nimis sententiam habuit, ex altera parte tamen, sed iam revertar ad causam.</p>
			</div>
			<div>
				<head><hi rend="bold"><hi rend="italic">Exemplum insinuationis, qum recreamus animos auditorum a suspicione. Sumitur autem exemplum de illo qui commovet suspicionem alicui rustico vel inveni simplici, in presentia multorum aliquo nutu oculorum vel manu tale designando.</hi></hi></head>
				<p>Si quis vestrum, iudices, est, quem oporteat se respicere et in posterum cavere, ne, qum putat sibi soli nota, publica fiant, hocipsum in primis convenire arbitror huic uni, quem hic presentem cum multis intuemini. Quis unquam simile quicquam de ipso, vel suspicari ut credere potuisset, nisi que his diebus gessit in occulto et abdito loco relata vobis essent, preter opinionem suam per hominem, cui non mediocris auctoritatis et egregia fides habenda est. Quibus in divitiis, quamquam satis comparatam
					<pb n="f. 13v"/>
				veritatem ac persuasum esse vobis, confidam. Tamen si attenditis, satis ipse vultus vitium animi sui iudicabit.Sed an sufficiat vitam vobis eius innotuisse, qui honestatem et pudiciciam maxime videbatur colere et potius ad causam, quam nunc sum coram vobis acturus, mentes vestras advertite.</p>
			</div>
			<div>
				<head><hi rend="bold"><hi rend="italic">Exemplum insinuationis, qum defessos animos recreamus irrisione, et est irrisio qum aliqua irridemus, ut si calvum hominem deludamus.</hi></hi></head>
				<p>Nescio quid cause sit, iudices, cur nostram rempublicam credamus his potius, quibus alte deus frontem subduxit, quam imperitis, nec experientia rerum longa satis saucis. Quid enim esse, iudices, procellitis , queso, quod magistratui civitatis magis convenire iudicandum sit, quam altam frontem gerere et nulla intuitu nube obstare. Sed quis est in hac nostra civitate in ea re, quam modo dixi, vel prestantior vel dignior, quam hic noster civis, cui ita frons splendida est et pura, ut ipsa calvities Eschini poete Siculi cederet, cui – ut legitur – ad solem sedenti, aquila, splendore capitis elusa, testudinem velut marmoreo saxo collisit.
				Sed de hoc vestra, quomodo aliud vobis tempus persuadebit, prudentia melius deliberabit; nunc magis ad rem pertinere videtur, ut vos mihi attentos prebeatis in ea causa in qua sum adversario meo responsurus.</p>
			</div>
			<div>
				<head><hi rend="bold"><hi rend="italic">Exemplum insinuationis ad recreandum amicos defessos per excessum veritatis.</hi></hi></head>
				<p>Ne vestras aures novo, iudices, afficiam tedio, paulisper declinabo a recto cause mee tenore, et rem potius ordiar, que fortassis magis fabule speciem, quam veri vobis proferre videbitur.Vos pro vestra prudentia quid iudicandum sit videbitis. Ego quidem audita referam, qum puer adhuc essem, iudices, et posthac sepe senes grandevos audivi referre insulam quandam in extremis partibus orbis sitam, ubi mures pugnant
					<pb n="f. 14r"/>
				adversus leones, nullamque tante magnitudinis feram neque tam sevam quam verbere caude non prosternant. Addebant insuper dentes illis esse, quales sevissimis apris insunt, qui si ulla possent arte, vel humano domari ingenio, nullum bellis aptius animal, nec ferocius esse, solereque suum equitem per medias acies ferre, quicquid obvium fuerit, vel pro corneo pede conterendo, vel dente lacerando.</p>
				<p>Plura his adderem, nisi vester ingens risus negaret verbis fidem, rectius itaque me convertam ad illud genus cause, de quo mihi summa est cum adversario controversia.</p>
			</div>
			<div>
				<head><hi rend="bold"><hi rend="italic">Exemplum insinuationis, ut super expectationem auditoris comparatione.</hi></hi></head>
				<p>Nihil arbitror magis convenire oratori optimo, quam se aptare tempori, et nonnunquam, ubi defessi oratores sunt, aliqua grata varietate animos eorum subinde reficere. Non itaque iudico me vobis hoc tempore molestum esse, si vim et consuetudinem vestrorum maiorum in administratione huius rei publice similitudine aliqua vel comparatione expressero. Sicut enim peritus gubernator navis non semper eundem cursum tenet, quamvis unum petat portum, sed clavum prout ventorum fert impetus moderatur; sic etiam nostri maiores, quibus respublica seipsum commiserit, tum si unum finem semper intenderent, tamen pro temporum varietate leges et instituta civitatis exponebant. Ex quo factum est, ut reus absolveretur pro eodem crimine, alio tempore gravi supplicio coerceretur, neque iniuria, cum patrie commoda, non magis aliter tractari possint, quam adversus tempestates et sevos pelagi fluctus securi navis dirigi. Merito itaque precipuam adepti sunt laudem. Exemplumque posteris sibi reliquerunt, quonam tranquille possit ac tute regi civitas. Quare non possum non bonam de vobis spem concipere, quom aspicio tanti vos successores nominis et quid pro tempore ac personarum varietate decernendum sit. Considerate, dicam ergo illud, quod ad veritatem
					<pb n="f. 14v"/>
				cause mee pertinere videatur. Vos autem, ut soletis, benignos attentosque prebebitis.</p>
			</div>
			<div>
				<head><hi rend="bold"><hi rend="italic">Exemplum insinuationis, ad recreandum animos defessos audientium litterarum.</hi></hi></head>
				<p>Video, iudices, vestros iamdudum animos audiendo defatigatos. Decrevi itaque vobis aliquid narrare de admirabili ac prope modum divino. Eloquentiam enim Balbi non arbitror, iudices, ut puris agam vobiscum verbis, quicquam mortalium vivere, qui contorto magis ac insulso, ne perverso dicam, utatur sermone. Et quod vehementius ridendum est, neminem pre se dicit hominem, qui suam orationem melius teneat, adeo ut se unum putet esse, qui vivam Ciceronis eloquentiam representet.</p>
				<p>Referam itaque unam ex pluribus ineptis et conversis locutionibus eius, cum aliquando rogatus esset in consilio publico sententiam diceret, in hunc modum orsus est: ‘Si, patres conscripti sive, ut melius dicam, patres conserpti, recto considero disciplinam, atque instituta nostrorum maiorum, nihil est quod nostre reipublice magis arbitror, quam in omnibus rebus gerendis servare modestiam’. Cunque ingens risus omnibus exortus esset vehementius, hoc ergo dicendi genere tantum confundebatur, ut nullum proferret nedum verbum, sed nec etiam syllabam, in qua suum ordinem retineret littere. Qui, ubi se ab omnibus delusum iri, plane sentit velut que male pronunciaverat correpturum fidem, tandem inquit: ‘Venerebiles domini mei, ut poetico fruar verbo, non omnia possumus omnes, quare siquid est, in quo illa mea eloquentia, quam vos non immerito sepe ciceronianam soletis appellare, a suo tenore defluxit, per immortales deos mihi ignoscite!’</p>
				<p>Multa sunt huiusmodi, iudices, ad que narrandum non magis mihi tempus sufficeret quam vobis ad ridendum. Commodius igitur erit, ut me in causa que nunc agitur orantem audiatis, quam huiusmodi Balbi plura sue eloquentie exempla intelligatis.</p>
			</div>
			<pb n="f. 15r"/>
			<div>
				<head><hi rend="bold"><hi rend="italic">Exemplum insinuationis, ut habetur supra per expectationes. Rubrica.</hi></hi></head>
				<p>Cum hec causa, iudices, satis diu variis est argumentis agitata, qum aures vestras audiendo perpendam, dicam quam festine, quendam agrestem ac suburbanum virum propinquus meus Marcus Antonius hesterno vesperi deluserit. Dum esset defessis auditoribus suis, veluti etiam vobis accidit, nugatoria partis adverse oratione narrata, aratorem secus forum pertransire prospexisset, magna voce ita, ut ab omnibus audiretur, rusticum ad se vocat, qui accessit, tunc Marcus Antonius ut simulandi atque doctissimus stans in admiratione, nullum penitus verbum facit, sic ut confusus agrestis inde recederet, quem qum iterum ac tertio simili revocatione quantum voluit in eum iocatus esset. Tunc ascendit tribunal, quasi novum aliquod ac magnum dicturus esset in eum, universisque expectantibus quid nam esset acturus. Tandem ex loco illo eminenti, quo ascenderat, tacitus descendit, tunc bobulcus tanto fuit rubore suffusus, ut ingens omnium risus esset.Ergo etiam aliquid pro hoc tempore huic simile fecissem, nisi ad tales iocos male institutus essem. Satis igitur vobis erit ex me cognoscere, que ab illo gesta vestrum levent tedium, et deinceps quid sum responsurus adversario meo placidis animis intelligere.</p>
			</div>
			<div>
				<head><hi rend="bold"><hi rend="italic">Ad recreandum animos defessos auditorum per similitudinem. Rubrica.</hi></hi></head>
				<p>Si forte animus esset vobis cognoscere, iudices, qualis imago totius corporis habitus fuerit avo huius nostri adversarii, quem totiens apud vos laudibus ad caelum usque tulit omnem eius figuram atque statum ita vobis exprimam, ut nihil si malius dici possit. Erit quidem res auditu non iniocunda, nec ab hoc alieno tempore, quum animos vestros iamdudum fessos audiendo cognovi.Puto vos memoria tenere, qualis incessus et membrorum status esset Fondiano, mihi olim notissimo
					<pb n="f. 15v"/>
				et familiari, qui sane dexter oculus ereptus et sinister ita compressus foret, ut solus omnium doctissimus haberetur divina simul et humana, qui uno intuitu posset perspicere. Quid faciem dicam colore mustellino? Nasum curvatum in modum arcus, tumentes genas, aures non aliter quam molosi canis iacentes, pectus strumosum, genua contenta, pedes inversos, cetera ad unum membra monstro similia. Nonne his, qum incedebat, retrocedere potius quam procedere videbatur? Non dubito vos hec omnia in mente habere, quoniam ante oculos vestros nonnunquam, vocatis in iudicium, versatus fuit.Huic simillimum dico avum huius adversarii. Sic enim oculos, sic ora, sic reliqua membra per omnia perferebat, incessu vero ita similis erat, ut nihil supra dici possit.Nunc considerate qualis anima in tali corpore fuerit, quom veteri proverbio dici soleat: ‘Monstrum in corpore, monstrum in anima’, quem nescio quo vultu adversarius meus presumat tantum laudare, nisi quod ignotum eum vobis esse sperabit. Habetis igitur, quid de hoc iudicetis, deinde autem facite vos attentos, quod pro vestra benignitate mihi prebeatis.</p>
			</div>
			<div>
				<head><hi rend="bold"><hi rend="italic">Exemplum insinuationis ad recreandum defessos animos novitate.</hi></hi></head>
				<p>Magna res, iudices, ac stupenda his diebus novissimis accidit in urbe Pysana, que olim caput Etrurie fuit, quam prout compertam habeo ita referentibus nonnullis patribus amplissimis in senatu, quoniam vos defessos video. Bos quedam silvestris horrende magnitudinis et atris, vilis, qum medius ageretur dies irrupit, que primo suo horrisono mugitu totam civitatem exterruit, dehinc terribili aspectu tantum obviis metum incussit, ut etiam viri fortissimi, neque eius aspectum sustinere, nec impetum expectare presumerent. Tandem velut iubatus draco per medium forum prerumpens, alios conrnibus perfodient, alios proculcans pedibus, alios dentibus lacerans, demum se circumtulit per varias urbis partes, nonnullosque infirmioris et tenere adhuc etatis pueros ac virgines sevo dente corripuit ac
					<pb n="f. 16r"/>
				devoravit. Sic ut tota civitas pro tali monstro comprimendo sollicita esset, statuitque ingens premium, siquis hanc feram truculentam posset extinguere. Multis itaque in unum convenientibus, nullo cominus audente, hanc beluam telis impetere tormentis et missilibus certatim in eam concurritur, donec peste ista et rabie quadam , ex ipso Acheronte missa, saxis et armis vix victa, succubuit. Sicque civitatem presenti terrore attonitam sua morte ab instantibus periculis liberavit.Hec sunt, iudices, nova, que voobis duxi referenda, priusquam ordirer causam meam, quo vestri animi recentiores essent ad intelligendum partis mee rationes.</p>
			</div>
			<div>
				<head><hi rend="bold"><hi rend="italic">Exemplum insinuationis ad recreandum animos auditorum historia. Rubrica Martini.</hi></hi></head>
				<p>Ac si litteris antiquorum, iudices, nonnulla memorabilium gestorum urbis Rome ad vos monimenta pervenerint, que, in medium commemorata, vestrum levare possent tedium et defatigatos animos recrarent, tamen velut ex magno acervo narrabo vobis admirandam et singularem historiam, quam his diebus legitur apud Noctes Atticas doctissimi viri Marci Aulii Gelii, Lutio Furio Claudio Appio consulibus.
					Tribunus – inquit – militaris Maximus Valerius, qui postea Corvinus appellatus est, per senatum populumque romanum creatus fuit, unde autem nomen Corvinum in totam eius gentem cognationemque transiverit. Libris annalibus inscriptum reperitur eo quidem tempore ingentes Gallorom copias agrum Promptinum insedisse, acies a consulibus instrui, ac de vi et multitudine hostium satis agi, Gallorum tum dux vasta et ardua proceritate, armisque auro prefulgentibus, grandia ingrediens, et manu telum recipiens incedebat, perque contemptum et superbiam circumspiciensque omnia, venire iubet et congredi, siquis pugnare secum ex omni Romanorum exercitu auderet. Cum Valerius tribunus ceteris intus metum pudoremque ambiguis, impetrato prius a consulibus ut in Gallum tam immaniter arrogantem pugnare sese permitteret, progreditur intrepide et
					<pb n="f. 16v"/>
				conserebantur iam utrinque manus, qum quedam vis divina comparuit.</p>
				<p>Corvus enim improvisus repente advolat et super galea Corvini institit atque inde adversos et oculos pugnare incipit, insibilat, obturbat, unguibus manus laniat, prefectum aliis arcebat; qui ubi iam satis sevierat, revolabat in galeam tribuni. Sic tribunus, spectante utroque exercitu et sua virtute nixus et alitis opera, ducem hostium fortissimum vicit, interficitque, ob quam causam corvum meruit. Idque factum legitur anno quadrigentesimoquinto post Romam conditam. Statuam autem huic corvo divus Augustus in foro suo locandam curavit. In capite eius corvi simulachrum est rei pugneque, quam diximus.</p>
				<p>Monimentum audivistis, iudices, rem vulgarem, neque usitatam, ut vobis constet maiores nostros non solere clarissimis familiis talia cognomina, sine certa ratione imponere. Tempus autem nunc hortatur me, ut causam meam vobis annuentibus exponam.</p>
			</div>
			<div>
				<head><hi rend="bold"><hi rend="italic">Exemplum insinuationis, qum recreamus animos auditorum versu.</hi></hi></head>
				<p>Cum apud multos, iudices, magna de felicitate, sepe contentio fuerit, quibusdam in primis Epicuri sententia, ita probata et certa visa est, ut in rebus minimis, summam eius habendam rationem plurimorum auctoritate sit iudicatum, inter quos poeta satyricus eo libro, quem nonnulli sermonum opus vocant, quondam ex principibus epicureorum puchre introductum, non solum de obsoniis delicatis ceterisque varii generis pulmentis subtiliter et accurate disputantem, sed etiam que ratio constet eius egregie disserentem.Audite itaque, iudices, et animos vestros mentesque prebete, si quid est, quod in hac materia vos delectet. Hec enim velut cetera non minus iocunde quam lepide his versibus descripsit: ‘Longa quibus facies ovis erit, illa memento, / ut succi melioris, et ut magis alba rotondis , / ponere: namque marem prohibent collosa vitellum’.Quid illud dicam, iudices, et si auctore ambigitur? Uxorem presbyteri mandant pro lege tueri, quam bona sunt ova calida longa nova. Multa sunt
					<pb n="f. 17r"/>
				in hunc modum accurate disputata, quantum voluntatis ratio patitur ab eodem poeta versibus comprehensa, que facile pretereo, qum in re dignissima, iudices, non oportet nimis longa manu quicquam facere, ne sentientie plures in unum adducte suo pondere vestros pregravent animos, sed bactenus per ludum et iocum hec dicta vobis sufficiant.</p>
				<p>Nunc revertar ad causam, que iam instat, postquam in re superiori satis video vos audiendo recreatos esse.</p>
			</div>
			<div>
				<head><hi rend="bold"><hi rend="italic">Exemplum insinuationis ad recreandos animos defessos per alicuius interpellationem.</hi></hi></head>
				<p>Cum nihil, iudices, constituissem extra causam dicere, factum est, ut multitudine verborum defessis animis vestris me convertam potius ad eam rem, que gratam vobis afferat aliquam voluptatem. Velim igitur mihi respondeat Albinus propinquus meus et vobis quam familiaris? Quis animus? Aut que sententia ei sit de his nuptiis, quas his diebus proximis invito vobis proximo instituit?</p>
				<p>Dic, Albine, queso, quam ex omnibus voluptatibus, que unquam tibi in vita dulcissime fuerint, magis accumulatam, efficaciorem senseris. Hec te ex animi sententia verum, iudices, nobis plane confiteri. Facies rem preterea non iniocundam, nec ignaram omnibus his astantibus. Quid enim recusas illud exponere, quod nec infamiam tibi, nec ceteris tedium, sed delectationem summam afferre possit? Quod si palam id ipsum non vis esse, at in hanc fidem aurem meam secretum tuum depone. Nihil enim erit quod aliter publicum sit futurum, quam tu voles. Magna quidem sunt et mihi prorsus alias inaudita, que secreta dixisti. Sed postquam id, quod primum erat, invito fecisti, ne graveris hoc secundum mihi. Et sic omnibus his deprecantibus concedere bene se habet, iudices.</p>
				<p>Comis est Albinus vester, et summo liberalis vult per me dici, quod primo secretum esse constituerat. Refert se puellam sexagenariam uxorem accepisse, cui lipientes oculis, atri dentes, cui pectus inane et rugosum sit, venter mollis et cetera in hunc modum, ita vobis obesse naris, aut maxime
					<pb n="f. 17v"/>
				constantis aut firmi stomachi virum posset et gravem nauseam excitare.</p>
				<p>Plura alia sunt huiusmodi, iudices, et his maiora, que vobis narranda in aliud tempus distuli, ut habeam, quod aliis delectare vos possit. Interim has felices Albini nuptias vobiscum sepem considerabitis, si prius aures vestras et animum placidum, ut soletis, ad causam meam accomodaveritis.</p>
			</div>
			<div>
				<head><hi rend="bold"><hi rend="italic">Exemplum insinuationis ad recreandum animos audientium arrisione pulcherrima quidem.</hi></hi></head>
				<p>Quoniam tempus hoc exigit, ut aliquod inter agendum commemoretur, quod paratiores vos et attentiores faciat, referam vobis quam festine Forbio Licinius Rufinum hominem illitteratum et insipientem, cui sane maximum posset risum quecunque vel minima res concitare . Qum itaque Licinius eum solito plerunque risu totum effusum animadvertisset, ei tam saniter arridebat, ut ex astantibus nemo tam remissus, tam aversus a ioco tanque insensibilis esset, qui non summam voluptatem ex tali arrisione perciperet; solebat etiam nonnunquam, iudices, in os ridentis digitum coniicere et inde confestim revocare, quod homo insulsus et insipidus advertens, qum se delusum iri intellexisset.</p>
				<p>Constituit secum ulcisci hanc velut quandam contumeliam, affirmavitque, si hoc amplius iterasset futurum, ut intelligeret sibi dentes adesse, neque posthac quenquam in eum simile attentaturum esse. Qua re cogitans Forbio, ut erat quam festino et liberali ingenio preditus, candelam receuti sepo confectam implicuit digito et tempore statuto, qum simplicem et fatuum conspexisset hominem non modo risu, verum in tremulo cachino penitus concitatum arridens, ut solebat, candelam pro digito in os ridentis festivanter mittit. Is autem admonitus in hunc sevire comprimit dentes. Candelam tenens pro digito, Forbius autem incunctanter funiculum ad se contrahens, totum relinquit sepum in os adversarii. Tunc plane tantus risus omnium exortus est, ut nemo fuerit quem lachrimantem risu viderim . Confusus autem Rufinus, non aliter inde se precipiti gradu corripuit quasi telo
					<pb n="f. 18r"/>
				vel gravi saxo ab hoste ictus esset, qui quanto ea re magis turbatus a nobis discessit, tanto nos in maiori iocunditate et leticia dimisit.</p>
				<p>Nihil itaque, iudices, festivius hoc homine vidi, qui sive ridentibus amicis arridet, sive his, quos ut modo studet delusos esse, nihil ad rem addi posset. Sed de hoc satis, nunc a ioco ad rem seriam et que in manibus est me convertam.</p>
			</div>
			<div>
				<head><hi rend="bold"><hi rend="italic">Exemplum insinuationis, qum promittimus aliter ac parati fuerimus nos dicturos.</hi></hi></head>
				<p>Cum instituissem mecum, iudices, apud vos agere, quo in ceteris causis ordine soleo, novo quodam et inusitato genere utar. Qum id effectum est multitudine verborum, quibus adversarius meus aures honoravit, alio – qum paratus fueram dicere necessarium – habeam cursu procedere. Solent enim certi oratores presertim in civilibus causis tempus conterere, dum student, ut omnis eorum oratio magis elegans et splendida quam vera videatur, preterea nonnunquam multa suis actionibus interferunt, que nihil aut parum ad causam pertinent.</p>
				<p>Ego illud, iudices, profiteor me nihil nisi quod necessario dicendum erit: allaturum in medium, incipiam igitur omissa narratione ceterisque adiumentis, que mihi visa sunt et infirma et tenuissima ab ea potissimum argumentatione, in qua totum sue cause robur credit esse repositum. Daboque operam, iudices, ut id ipsum breviter et dilucide expediam.</p>
			</div>
		</div>
	</body>
</text>
</TEI>