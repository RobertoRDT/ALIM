<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Summa de vitiis et virtutibus</title>
				<author>Guido Faba</author>
				<respStmt>
					<resp key="print_editor">Edizione critica a stampa a cura di</resp>
					<name>V. Pini</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="4399" unit="words">Parole: 4399</measure>
				<measure quantity="25434" unit="characters_without_spaces">Caratteri (spazi esclusi): 25434</measure>
				<measure quantity="29269" unit="characters_witht_spaces">Caratteri (spazi inclusi): 29269</measure>
			</extent>
			<publicationStmt>
				<publisher>ALIM</publisher>
				<date when="2012-07-09">09/07/2012</date>
			</publicationStmt>
			<notesStmt>
				<note>Genere: Retorica</note>
				<note>Tipo: fonti letterarie </note>
				<note>Note: Parole: 4488&#13;
Caratteri: 30273&#13;
SM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Guido Faba</author>
						<title level="m">La Summa de vitiis et virtutibus di Guido Faba</title>
						<editor>V. Pini</editor>
						<imprint>
							<publisher>Tamari</publisher>
							<pubPlace>Bologna</pubPlace>
							<date>1956</date>
							<biblScope unit="page">57-110</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">fonti letterarie </term>
					<term type="genre">Retorica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="57"/>
		<div>
			<head><lb/>GVIDONIS FABE
			<lb/>SVMMA DE VICIIS ET VIRTVTIBVS</head>
			<div>
				<head type="h_2"><lb/>.I.</head>
				<head type="h_2"><lb/>INCIPIT SVMMA DE VICIIS ET EORVM EFFECTIBVS</head>
				<div>
					<head><lb/>I</head>
					<div>
						<head><lb/>1</head> <p>In terris a Domino cuilibet est concessum libere uoluntatis arbitrium
							<lb/>ut unusquisque proprio motu uel fructum penitentie
							<lb/>faciat uel edificet ad gehennam. 2 Sicque fit quod in ecclesia militanti
							<lb/>non est a iustis separatio impiorum, nec ideo mali quia tollerantur
							<lb/>se reputent absolutos: nam Iudas inter electos discipulos
						<lb/>morabatur qui fur erat et Dominum prodidit et laqueo se suspendit.</p>
					</div>
					<div>
						<head><lb/>3</head> <p>Iterum tales quia multitudo sit in causa excusationis materiam
							<pb n="58"/>
							<lb/>non assumant, quia non minus ardebunt qui cum multis
						<lb/>ardebunt.</p>
					</div>
					<div>
						<head><lb/>4</head> <p>Cum autem omnis etas pronior sit ad malum, ut filii preuaricationis
							<lb/>se gaudeant recepisse per gratiam quod non potuerunt assequi
							<lb/>per naturam, de uiciis que infestant recipiant magisterium et
							<lb/>doctrinam, ut eis cognitis sicut hostes purgentur cum suis ducibus
						<lb/>et satellitibus uniuersis.</p>
					</div>
					<div>
						<head><lb/>5</head> <p>Superbia quippe regina est omnium uitiorum mater et origo
							<lb/>peccati et radix cunctorum malorum, scriptura testante qua dicitur
							<lb/>initium omnis peccati superbia. 6 Hec de altis polorum abiecta,
							<lb/>cum redire unde cecidit nunquam possit, conatur uiam claudere
							<lb/>ascendenti. 7 Sane cum hec suo morbo cor hominis plenarie ceperit,
							<lb/>mox illud vii principalibus uitiis, scilicet: inani gloria, inuidia,
							<lb/>ira, tristitia, auaritia, uentris ingluuie et luxuria, quasi quibusdam
							<lb/>suis ducibus nititur deuastare. 8 Set contra hec nos Dominus
							<lb/>oculo pietatis aspiciens, ad spirituale liberationis prelium septiformis
						<lb/>gratie spiritu plenus uenit.</p>
					</div>
					<pb n="59"/>
					<div>
						<head><lb/>9</head> <p>Verum quia hec singula suas habent soboles, quibus mediantibus
							<lb/>exercitum congregant ad interitum populi christiani, enumerando
						<lb/>queque percurram ut omnia melius euitentur.</p>
					</div>
					<div>
						<head><lb/>10</head> <p>De inani gloria inobedientia, iactantia, ipocrisis, pertinatie, contemptiones,
						<lb/>discordie et nouitatum presumptiones oriuntur.</p>
					</div>
					<div>
						<head><lb/>11</head> <p>De inuidia odium, susuratio, detractio, exultatio in aduersis
						<lb/>proximi, afflictio autem in prosperis nascitur.</p>
					</div>
					<div>
						<head><lb/>12</head> <p>De ira rixa, tumor mentis, contumelia, clamor, indignatio et
						<lb/>blasfemie proferuntur.</p>
					</div>
					<div>
						<head><lb/>13</head> <p>De tristicia malitia, rancor, pusillanimitas, desperatio, torpor
						<lb/>circa precepta et uagatio mentis erga illicita nascitur.</p>
					</div>
					<div>
						<head><lb/>14</head> <p>De auaritia proditio, fraus, fallatia, periuria, inquietudo, uiolentia
						<lb/>et contra miseriam obdurationes cordis oriuntur.</p>
					</div>
					<div>
						<head><lb/>15</head> <p>De uentris ingluuie inepta letitia, scurilitas, immunditia, multiloquium
						<lb/>et ebetudo sensus circa intelligentiam propagatur.</p>
					</div>
					<pb n="60"/>
					<div>
						<head><lb/>16</head> <p>De luxuria cecitas mentis, inconsideratio, inconstantia, precipitatio,
							<lb/>amor sui, odium Dei, affectus presentis seculi, horror autem
						<lb/>uel desperatio futuri temere generatur.</p>
					</div>
					<div>
						<head><lb/>17</head> <p>In hoc uero opusculo talis obseruatur ordo et modus attenditur,
							<lb/>quoniam omnium principalium uitiorum diffinitiones uel descriptiones
							<lb/>inuenies primo loco; in secundo autem pro quolibet exordia
							<lb/>sex ponuntur, que ab ipsa causa trahunt originem et procedunt;
							<lb/>tertio et ultimo loco totidem continuationes et conclusiones cum
							<pb n="61"/>
							<lb/>signis competentibus Exordia imitantur, que rogatus a sociis composui
							<lb/>studiose occasione remota libenter eorum intendens profectibus
						<lb/>et honori.</p>
					</div>
					<div>
						<head><lb/>18</head> <p>Si quis forte tam modice intelligentie fuerit ut dubitare ceperit
							<lb/>temptando quesierit que utilitas sit in istis, reuera talis questio grossa
							<lb/>et suppina manifesto iudicio subiaceret, et propter rationes predictas
							<lb/>et alias que possunt innumerabiles assignari, hec sub compendio
						<lb/>dicta sufficiant, quia malum nisi cognitum euitari non potest.</p>
					</div>
					<div>
						<head><lb/>19</head> <p>Iterum hec faciunt ad moralem scientiam et satiricam reprehensionem
							<lb/>de maioribus ad minores et inter pares locum debitum obtinentes,
							<lb/>non solum in clericis uerum etiam in laicis cuiuscunque
						<lb/>condictionis uel etatis existant.</p>
					</div>
					<div>
						<head><lb/>20</head> <p>Assumatis itaque singuli studentes et litterati que uestre dilectioni
							<lb/>offero animo gratulanti, scientes quod in his secundum utrumque
							<lb/>hominem uobis honor immensus et euidens utilitas, quam sollicitudo
						<lb/>uestra requirit, dante Domino apparebit.</p>
					</div>
				</div>
				<pb n="62"/>
				<div>
					<head type="h_1"><lb/>II</head>
					<head type="h_2"><lb/>DE DIFINICIONIBVS SEV DESCRIPCIONIBVS
					<lb/>OMNIVM VICIORVM</head>
					<div>
						<head><lb/>QVID SIT SVPERBIA. RVBRICA.</head>
						<p><lb/>1 Superbia est elatio uiciosa que, inferiores despiciens, superioribus
						<lb/>et paribus satagit dominari.</p>
					</div>
					<div>
						<head><lb/>QVID SIT IRA. RVBRICA.</head>
						<p><lb/>2 Ira est subdita animi tempestas que, dum inordinate se concutit,
						<lb/>cor hominis ad infamiam protrahit.</p>
					</div>
					<div>
						<head><lb/>QVID SIT INANIS GLORIA. RVBRICA.</head>
						<p><lb/>3 Inanis gloria est inordinatus animi motus quo quis propriam desiderat
						<lb/>excellentiam ut alios honore precellat.</p>
					</div>
					<div>
						<head><lb/>QVID SIT TRISTITIA. RVBRICA.</head>
						<p><lb/>4 Tristitia est consternatio mentis ex dampno rerum temporalium
						<lb/>maxime prorumpens.</p>
					</div>
					<div>
						<head><lb/>QVID SIT INVIDIA. RVBRICA.</head>
						<p><lb/>5 Inuidia est egritudo animi ex felicitate alterius proueniens, naturaliter
							<lb/>nocens inuidenti; uel sic Inuidia est adustio mentis de
						<lb/>prosperitate bonorum.</p>
					</div>
					<div>
						<head><lb/>QVID SIT AVARITIA. RVBRICA.</head>
						<p><lb/>6 Auaritia est cum quis in uitia aggreditur euinctus, ut adipiscatur
						<lb/>quod cupit.</p>
					</div>
					<div>
						<head><lb/>QVID SIT VENTRIS INGLVVIES. RVBRICA.</head>
						<p><lb/>7 Ventris ingluuies est immoderata qualicunque ciborum hiantis
							<pb n="64"/>
						<lb/>concupiscentie satisfactio et finibus non contenta.</p>
					</div>
					<div>
						<head><lb/>QVID SIT LVXVRIA. RVBRICA.</head>
						<p><lb/>8 Luxuria est ex immundis descendens desideriis lubrica et effrenata
						<lb/>mentis prostitutio.</p>
					</div>
				</div>
				<div>
					<head type="h_1"><lb/>III</head>
					<head type="h_2"><lb/>EXORDIA ET CONTINVATIONES SVPERBIE.</head>
					<div>
						<head><lb/>1</head> <p>Lucifer angelus de celo corruit, quia non sibi humilitas set superbia
							<lb/>habitauit. 1' Inde est quod humilitatis magistrum tibi conuenit
						<lb/>imitari ut supernorum ciuium gaudium sortiaris.</p>
					</div>
					<div>
						<head><lb/>2</head> <p>A sede propria seculi spoliantur potentes, quoniam in celis humilia
							<lb/>Dominus respicit et in terris. 2' Hinc est igitur quod si
							<lb/>honoris proprii ac dignitatis uere locum habere desideras et sedem
							<lb/>glorie optinere, superbiam fugias sicut pestem: nam inquinat
						<lb/>egregios adiuncta superbia mores.</p>
					</div>
					<div>
						<head><lb/>3</head> <p>Superbus quasi super uentum in altum tollitur, ut lapsu grauiori
							<lb/>debite puniatur. 3' Proinde est quod non turgidus incedas ut
							<lb/>rana, uel inflatus ut uesica moreris, quia cadit superbus, ut puluis
						<lb/>a uento ducitur et corona eius pedibus conculcatur.</p>
					</div>
					<pb n="66"/>
					<div>
						<head><lb/>4</head> <p>Inicium peccati et anime perditionis superbia noscitur, per
							<lb/>quam uirtutes eiciuntur et uicia cumulantur. 4' Respicias itaque
							<lb/>sic salutem pariter et honorem, ut uitio superbie superato in medio
						<lb/>domus Dei habitare ualeas et gaudere.</p>
					</div>
					<div>
						<head><lb/>5</head> <p>Superbia natione celestis hominum puritatem conatur irrumpere,
							<lb/>ut quos nature consortes inuenerit constituat et ruine. 5' Taliter
							<lb/>siquidem humiliare te satagas sub potentia Ihesu Christi,
							<lb/>ut arrogantie macula uirtutum odoribus expiata benedictionem et
						<lb/>gratiam inuenias sempiternam.</p>
					</div>
					<div>
						<head><lb/>6</head> <p>Superbus recto collo et pingui ceruice contra Dominum se eleuat,
							<lb/>quoniam plenus est extra furorem et uacuus intus corde
							<lb/>mendicat. 6' Decet ergo ut humiliato capite sub honesto habitu
							<lb/>sic incedas, ne te homines reprehendere possint, uel eterni iudicis
						<lb/>sententia condempneris.</p>
					</div>
					<div>
						<head><lb/>7</head> <p>Reprehendere te possumus uehementer, quia sicut dicitur in tali
							<lb/>uitio commoraris, non attendens quod Lucifer corruit etc. Inde
							<lb/>est etc. Et ita predicta poteris competenter singulis exordiis cuiuslibet
							<lb/>uicii adaptare subsequentibus continuationibus et conclusionibus
						<lb/>adnotatis.</p>
					</div>
				</div>
				<pb n="68"/>
				<div>
					<head type="h_1"><lb/>IV</head>
					<head type="h_2"><lb/>EXORDIA ET CONTINVATIONES INANIS GLORIE.</head>
					<div>
						<head><lb/>1</head> <p>Inanis glorie cupidus meritum quod alias promeruit auferente
							<lb/>tanto uitio totum perdit. 1' Hinc est igitur quod non pro laude
						<lb/>humana set bona conscientia facias opera que sunt Dei.</p>
					</div>
					<div>
						<head><lb/>2</head> <p>Qui felicitatem quesitam in terris inuenit, auctorem qui ei tribuit
							<lb/>non requirit. 2' Jnde est quod quicquid facias a Domino
						<lb/>recognoscas et non in terris set in celestibus glorieris.</p>
					</div>
					<div>
						<head><lb/>3</head> <p>Hominem qui est esca uermium de mundana gloria letari non
						<lb/>condecet, quoniam prospera fortuna cum fuerit hec seducit.</p>
						<p><lb/>3' Quapropter non principem tenebrarum set lucis auctorem
						<lb/>secteris, sciens quod omnia secularia sunt transitoria et caduca.</p>
					</div>
					<div>
						<head><lb/>4</head> <p>Fallaces diuitie non conferunt iocunditatem quam proferunt,
							<lb/>quia nostre mentis inopiam non repellunt. 4' Jnde est quod in
						<lb/>talibus non debes confidere que possunt occidere non saluare.</p>
					</div>
					<div>
						<head><lb/>5</head> <p>Qui uane gloriatur in seculo ueram amittit gloriam in futuro.</p>
						<p><lb/>5' Quare tue fraternitati suadeo ut, cum gloria nostra nichil
						<lb/>sit, quando letari uolueris in Domino tantum debeas gloriari.</p>
					</div>
					<div>
						<head><lb/>6</head> <p>Mundum homines cum eorum gloria sicut umbra pertranseunt,
						<lb/>quia uolentes iniqua faciunt pro quibus pene perpetue subiacebunt.</p>
						<p><lb/>6' Quapropter illa facere studeas que in terris hominibus
						<lb/>placeant et angelis in excelsis.</p>
					</div>
				</div>
				<pb n="70"/>
				<div>
					<head type="h_1"><lb/>V</head>
					<head type="h_2"><lb/>EXORDIA ET CONTINVATIONES IRE.</head>
					<div>
						<head><lb/>1</head> <p>Mansuetudo per iram amittitur, et dona celestis gratie auferuntur.</p>
						<p><lb/>1' Hinc est igitur quod tue dilectioni suadeo ut, iracundie
							<lb/>furore postposito, tuum animum retinere studeas in quiete:
							<lb/>nam uirum stultum interficit iracundia et paruulum occidit
						<lb/>inuidia.</p>
					</div>
					<div>
						<head><lb/>2</head> <p>Cum ad irascendum curritur, euidenter dementia comprobatur.</p>
						<p><lb/>2' Refrena igitur animi tui motum, dimitte iniuriam et non properes
							<lb/>ad uindictam, quoniam fatuus statim indicat iram suam,
						<lb/>qui autem dissimulat iniuriam callidus est.</p>
					</div>
					<div>
						<head><lb/>3</head> <p>Consilium per iram effunditur, quia cecatur animus et discretio
							<lb/>impeditur. 3' Jnde est quod irascendi consuetudinem te decet
						<lb/>repellere si qua uis agere que Deo et hominibus sint accepta.</p>
					</div>
					<div>
						<head><lb/>4</head> <p>Ira impietatis mater dicitur, quia per eam misericordia denegatur.</p>
						<p><lb/>4' Hinc ergo prorumpens ire furor a te cum prudentia compescatur
							<lb/>ne dum ipsa faciente misericordiam subtrahis sine misericordia
						<lb/>puniaris.</p>
					</div>
					<pb n="72"/>
					<div>
						<head><lb/>5</head> <p>Vir iracundus suscitat rixas quia contristatus eius spiritus animum
							<lb/>suum pulsat. 5' Proinde est quod si honorem et pacem diligis
						<lb/>uel quietem, per te sapienter ire uitium expurgetur.</p>
					</div>
					<div>
						<head><lb/>6</head> <p>Iracundia cautius euitetur que inimica uirtutibus et ianua uitiorum
							<lb/>habetur. 6' Hinc est quod hunc morbum tibi sanare
						<lb/>conuenit si statum et honorem habere desideras atque uitam.</p>
					</div>
				</div>
				<div>
					<head type="h_1"><lb/>VI</head>
					<head type="h_2"><lb/>EXORDIA ET CONTINVATIONES INVIDIE.</head>
					<div>
						<head><lb/>1</head> <p>Inuidus de alterius melioratione affligitur, quia praue mentis
							<lb/>nequam oculus uitiatur. 1' Jnde est quod delictum correctio
						<lb/>subsequatur ne digna pena feriat transgressorem.</p>
					</div>
					<div>
						<head><lb/>2</head> <p>Inuidi debent perpendere quod multe cecitatis noscuntur miserie
							<lb/>subiacere. 2' Rogamus itaque tuam dilectionem ut hoc prospecto
							<lb/>ne de alieno profectu doleas uel de proximi letitia
						<lb/>contabescas.</p>
					</div>
					<div>
						<head><lb/>3</head> <p>Qui inuidie peste carere desiderat, illam hereditatem diligat
							<lb/>quam coheredum numerus non angustat. 3' Quapropter tibi
							<lb/>firmiter cum pura conscientia suademus ut eiectis uitiis tuam
						<lb/>personam studeas uirtutibus adornare.</p>
					</div>
					<pb n="74"/>
					<div>
						<head><lb/>4</head> <p>Ecce quanto dolore inuidorum oculi premuntur, quia et ubique
							<lb/>si aures haberent de alienis profectibus torquerentur. 4' Quare
							<lb/>cum sola misericordia inuidia careat, si felices esse uolumus hanc
						<lb/>pestem contrariam euitemus.</p>
					</div>
					<div>
						<head><lb/>5</head> <p>Inuidia sibi mendax liuoris proprii penas exigit, quia medulitus
							<lb/>extuat et animam suam perdit. 5' Hanc siquidem homo cum
							<lb/>prudentia superet, quod fieri melius nunquam potest quam si
						<lb/>uirtutibus et glorie seruiatur.</p>
					</div>
					<div>
						<head><lb/>6</head> <p>Inuidia diaboli mortem intulit quam Christi misericordia effugauit.</p>
						<p><lb/>6' Jnde est quod membra diaboli eius in hoc malitiam imitantur,
						<lb/>quam nos qui sumus de scola Domini fugiamus.</p>
					</div>
				</div>
				<div>
					<head type="h_1"><lb/>VII</head>
					<head type="h_2"><lb/>EXORDIA ET CONTINVATIONES TRISTITIE.</head>
					<div>
						<head><lb/>1</head> <p>Tristitia mortem inducit, cum homo non pro anima dolet
							<lb/>set pro infamia se affligit. 1' Jnde est quod tibi conuenit in Deo
						<lb/>spem ponere qui potest omnem insufficientiam adimplere.</p>
					</div>
					<div>
						<head><lb/>2</head> <p>Sicut nullum malum grauius tristitia queritur, ita cordis letitia
							<lb/>nullum bonum gratius inuenitur. 2' Tuam itaque deprecor bonitatem
						<lb/>ut non tristari debeas set gaudere.</p>
					</div>
					<pb n="76"/>
					<div>
						<head><lb/>3</head> <p>Tristitia multos habet occidere, et in ea non potest utilitas
						<lb/>inueniri. 3' Jnde est quod te decet ne pereas consolari.</p>
					</div>
					<div>
						<head><lb/>4</head> <p>Letus animus faciem uiuentis exilarat et spiritus conturbatus
							<lb/>ossa tristantis desiccat. 4' Gaudeas igitur ne tui dies in tristitia
						<lb/>consumantur.</p>
					</div>
					<div>
						<head><lb/>5</head> <p>Tristitiam habere non poterit qui bene uiuere procurabit. 5'
							<lb/>Jnde est quod si tuam uitam mutaueris atque mores, tristitia
						<lb/>de medio auferetur quia nunquam reus animus est securus.</p>
					</div>
					<div>
						<head><lb/>6</head> <p>Compassionis pietas alterius miseriis condolet quia diuina ratio
							<lb/>taliter persuadet. 6' Jnde est quod infirmus et pauper esse debes
						<lb/>infirmantibus et egenis.</p>
					</div>
				</div>
				<div>
					<head type="h_1"><lb/>VIII</head>
					<head type="h_2"><lb/>EXORDIA ET CONTINVATIONES AVARITIE.</head>
					<div>
						<head><lb/>1</head> <p>Avarus similis est inferno quia obscurus et crudelis displicet
							<lb/>hominibus atque Deo. 1' Jnde est quod te propensius rogitamus
						<lb/>ut tuis rebus conuenienter utaris ne possis tanto uitio reprehendi.</p>
					</div>
					<pb n="78"/>
					<div>
						<head><lb/>2</head> <p>Miser auarus habundare se asserit ut decentius congreget que
							<lb/>reponit. 2' Proinde est quod tibi conuenit expendere ac uiuere
							<lb/>congruenter, et ne dubites de futuris, quia grata superueniet
						<lb/>que non sperabitur hora.</p>
					</div>
					<div>
						<head><lb/>3</head> <p>Avarus nichil possidet set a peccunia possidetur, quia non ea
							<lb/>utitur, immo ipsam custodit ut sibi misero dominetur. 3' Rogo
							<lb/>itaque dilectionem tuam ut non te rebus set res tibi subicias,
						<lb/>sciens quod nichil ex his tecum portare poteris in extremis.</p>
					</div>
					<div>
						<head><lb/>4</head> <p>Avarus tristis, nudus et famelicus nunquam potest quiescere,
							<lb/>quia die noctuque quomodo cumulet non desinit cogitare. 4'
							<lb/>Hinc est igitur quod crimen auaricie quod homines sic infestat
						<lb/>a uobis uelut dolus respuatur.</p>
					</div>
					<div>
						<head><lb/>5</head> <p>Avarus et ydropicus similantur, quia nec unus diuitiis nec alter
							<lb/>potibus saciatur. 5' Cum itaque homines similari non debeant
							<lb/>ratione uitii set uirtutis, si nostre cupis amicitie sociari, auaricie
							<lb/>tenacitatem repellas, que tuam famam nititur suis maculis
						<lb/>denigrare.</p>
					</div>
					<div>
						<head><lb/>6</head> <p>Religiosi multum auaritiam detestantur et uerbis ei detrahunt
							<lb/>set factis totis uiribus famulantur. 6' Jnde est quod nec in cappa
							<lb/>nigra uel alba, magna clerica ieiunio uel tonsura confidas, quia
							<lb/>licet agni superficialiter uideantur, lupi tales intrinsecus sunt
						<lb/>rapaces.</p>
					</div>
				</div>
				<pb n="80"/>
				<div>
					<head type="h_1"><lb/>IX</head>
					<head type="h_2"><lb/>EXORDIA ET CONTINVATIONES VENTRIS INGLVVIEI.</head>
					<div>
						<head><lb/>1</head> <p>Cum satietate uenter extenditur, oculi libidinis excitantur.</p>
						<p><lb/>1' Jnde est quod moderate quis cibum assumat, ne peccatorum
						<lb/>onere pregrauetur.</p>
					</div>
					<div>
						<head><lb/>2</head> <p>Quanto uenter ciborum concupiscentiis adimpletur, tanto anima
							<lb/>donis celestibus minoratur. 2' Proinde est quod si spiritualia querimus
						<lb/>hec mortalia fugiamus.</p>
					</div>
					<div>
						<head><lb/>3</head> <p>Deo placere non poterunt qui carnis desideriis acquiescunt. 3'
						<lb/>Quare si uitam cupimus in benedictionibus seminemus.</p>
					</div>
					<div>
						<head><lb/>4</head> <p>Venter et genitalia sibi subnixa taliter famulantur ut dum nimis
							<lb/>unum reficitur aliud ad uitia excitatur. 4' Eapropter modus et
						<lb/>mensura cum discretione precedat, ne sine misericordia puniamur.</p>
					</div>
					<pb n="82"/>
					<div>
						<head><lb/>5</head> <p>Sicut per gulam primi parentes de paradiso eiciuntur, ita per
						<lb/>gule abstinentiam eorum filii ad eandem gloriam reuocantur.</p>
						<p><lb/>5' Quocirca te rogamus ne castrimargie intendas, ut hic honorem
						<lb/>habeas et retributionem prestante Domino in futurum.</p>
					</div>
					<div>
						<head><lb/>6</head> <p>Gulositas ab omnibus refrenetur ne homo pereat et uite meritum
							<lb/>amittat. 6' Deprecor itaque te amice ut tue saluti consulas
							<lb/>et honori, sic incedens per bona temporalia ut per ea non
							<lb/>amittas eterna. Nam quid prodest homini si totum mundum
						<lb/>lucretur et gule deseruiat et anime pariat detrimentum?</p>
					</div>
				</div>
				<div>
					<head type="h_1"><lb/>X</head>
					<head type="h_2"><lb/>EXORDIA ET CONTINVATIONES LVXVRIE.</head>
					<div>
						<head><lb/>1</head> <p>Sicut per mortem uita corporis tollitur, ita per luxuriam ab homine
							<lb/>Deus et uita anime separatur. 1' Jnde est quod tuam dilectionem
							<lb/>rogamus, ut hanc inimicam fugere debeas et uitare ut
						<lb/>de te statum et honorem ualeamus recipere prestolatum.</p>
					</div>
					<div>
						<head><lb/>2</head> <p>Luxuria corpus inquinat, mentem cecat et sensatos arguit, quia
							<lb/>cibus est demonum et omnia mala tractat. 2' Quare uos ad castitatem
							<lb/>moneo et induco, ut non cum impiis ad penam set cum
						<lb/>iustis ad gloriam ueniatis.</p>
					</div>
					<div>
						<head><lb/>3</head> <p>Fornicatio et inmunditia generali probatione nullum eximit,
							<lb/>set clerum specialiter comprehendit. 3' Jnde est quod cum de
							<pb n="84"/>
							<lb/>sorte Domini simus computati, decet nos caste uiuere non solum
							<lb/>a malo iuxta dictum apostoli set a mali specie abstinentes, eo
							<lb/>profecto quod ad mulierum sexus accessus frequens reprehensibiles
						<lb/>exibet clericos.</p>
					</div>
					<div>
						<head><lb/>4</head> <p>Femina uas Sathane, fetens rosa et dulce uenenum dicitur, quia
							<lb/>per eius speciem sapiens arguitur et uir electus tanquam a facie
							<lb/>diaboli retinetur. 4' Jnde est quod a talibus de meo consilio caueatis,
						<lb/>ne possitis earum deceptionibus laqueari.</p>
					</div>
					<div>
						<head><lb/>5</head> <p>Vires fornicatorum defectum accipiunt, set eorum uoluntas et
							<lb/>desiderium augmentatur. 5' Jnde est quod unumquemque conuenit
							<lb/>meditari quid de ipso fiat in die nouissimo ut abstineat a
						<lb/>peccato.</p>
					</div>
					<div>
						<head><lb/>6</head> <p>Ocia condecet tollere qui uult luxuriam remouere. 6' Quare
							<lb/>te modis omnibus exortamur, ut sic circa tuum officium instare
							<lb/>debeas et sollicite laborare, ne illecebrosa Venus suis sagittis mortiferis
							<lb/>te inuadat, quoniam licet fornicationis labilis sit uoluptas,
						<lb/>pena tamen non est momentanea set eterna.</p>
					</div>
				</div>
			</div>
			<pb n="87"/>
			<div>
				<head type="h_1"><lb/>.II.</head>
				<head type="h_2"><lb/>INCIPIT SVMMA DE VIRTVTIBVS.</head>
				<div>
					<head><lb/>I</head>
					<div>
						<head><lb/>1</head> <p>Adaperiat Dominus corda nostra qui aperuit oculos ceci nati,
							<lb/>et reseret labia obmutescentis, qui os Zacharie aperuit prophetantis,
							<lb/>et uirtus spiritus Paracliti que uenit in discipulos Domini
							<lb/>descendere de celorum habitaculo nunc dignetur, que rore
							<lb/>superne gratie nos illustret ut recto çelo et pura conscientia decorati
							<lb/>ei laudes reddamus omni tempore quas tenemur et repleti
						<lb/>suauitate uirtutum iugiter possimus in suis mirabilibus delectari.</p>
					</div>
					<div>
						<head><lb/>2</head> <p>Cum itaque lingua carnis consonare debeat lingue mentis et
							<lb/>mens nisi uite spiraculo polleat in lege Domini nequeat cogitare,
							<lb/>tali premisso initio quod principium est bonorum et finis ad nostrum
						<lb/>secure propositum accedamus.</p>
					</div>
					<div>
						<head><lb/>3</head> <p>In precedenti quidem parte diuina opitulante clementia de uitiis
							<lb/>breuiter est notatum, quare de uirtutibus supponamus quibus
							<lb/>mediantibus incentiuum delinquendi compescitur et creatura
							<pb n="88"/>
							<lb/>Creatori debite famulatur. 4 Attende igitur, o lector, lege
							<lb/>continue, disce serie et lecta memorie recommenda que tibi de
							<lb/>mensa Domini apponuntur, quoniam in hiis utilitas euidens
							<lb/>apparebit, non momentanea set eterna, non uilium diuitiarum set
							<lb/>celestium epularum, non tantum ad corporis incrementum uerum
						<lb/>etiam ad anime salutiferum nutrimentum.</p>
					</div>
					<div>
						<head><lb/>5</head> <p>Nota ergo studiose et teneas diligenter quod in scripturis quatuor
							<lb/>uirtutum genera designantur. 6 Prime sunt pollitice, secunde
							<lb/>purgatorie, tertie iam purgate, quarte uero exemplares
							<lb/>merito sunt uocande, de quibus omnibus et primo de polliticis
						<lb/>uideamus.</p>
					</div>
					<div>
						<head><lb/>7</head> <p>Pollitice uirtutes dicuntur ciuiles que conueniunt illis qui rem
							<lb/>publicam cum ratione gubernant. 8 Purgatorie conueniunt
							<lb/>illis qui proposuerunt se a secularibus negotiis sequestrare, et
							<lb/>uitam ducere innocentem. 9 Tertie conueniunt illis qui omnia
							<lb/>postponentes in celestium contemplatione uersantur. 10 Quarte
							<lb/>in solo Deo consistunt, et ideo exemplares dicuntur, quia cetere
						<lb/>uirtutes illas imitari tenentur.</p>
					</div>
					<pb n="89"/>
					<div>
						<head><lb/>11</head> <p>Prime igitur uirtutes molliunt peccatum, secunde auferunt,
						<lb/>tertie obliuiscuntur, in quartis nephas est nominari peccatum.</p>
					</div>
					<div>
						<head><lb/>12</head> <p>Species autem uirtutum sunt septem, quatuor actiue et tres
							<lb/>contemplatiue. Actiue sunt iste: iusticia, fortitudo, temperantia
						<lb/>et prudentia. Contemplatiue sunt iste: fides, spes et caritas.</p>
					</div>
					<div>
						<head><lb/>13</head> <p>Quelibet autem uirtus cardinalis habet duos oculos principales.
							<lb/>Nam iusticia habet discretionem et rectitudinem, prudentia
							<lb/>uero uigilantiam et cautelam, fortitudo autem constantiam et
							<lb/>magnanimitatem, temperantia quoque continentiam et
						<lb/>abstinentiam.</p>
					</div>
					<div>
						<head><lb/>14</head> <p>Iste sunt ille quattuor uirtutes que fulgent in capite iusti quasi
							<lb/>corona de lapide precioso, que taliter debent in humani corporis
							<lb/>dispositione locari ut in anteriori parte iusticia preponatur,
							<lb/>quia non est nisi de certis iuditium proferendum; in posteriori
							<lb/>parte prudentia, quoniam in dubiis consilium est habendum;
							<lb/>in dextera temperantia est ponenda, quia cauendum est ne dissolutionem
							<lb/>in prosperis paciamur; fortitudo uero in sinistra
							<lb/>locetur, quia in aduersis cauendum est diligentissime ne
						<lb/>frangamur.</p>
					</div>
					<div>
						<head><lb/>15</head> <p>Respiciat itaque nos Dominus oculo sue maiestatis cum sua pietate
							<lb/>benigne et illos opportuno tempore non deserat quos redemit,
							<lb/>ut dono sue misericordie illustrati per superuenientes
						<lb/>uirtutes uitia expientur, eiciantur noxia et salutaria conseruentur.</p>
					</div>
				</div>
				<pb n="90"/>
				<div>
					<head type="h_1"><lb/>II</head>
					<head type="h_2"><lb/>DIFFINITIONES SEV DESCRIPTIONES OMNIVM VIRTVTVM</head>
					<div>
						<head><lb/>A. DISTINCTIONES VIRTVTVM ACTIVARVM</head>
						<div>
							<head><lb/>QVID SIT IVSTITIA</head>
							<p><lb/>1 Iustitia est constans et perpetua animi uoluntas ius suum unicuique
							<lb/>tribuens.</p>
						</div>
						<div>
							<head><lb/>QVID SIT FORTITVDO</head>
							<p><lb/>2 Fortitudo est considerata periculorum suspectio et diuturna laborum
							<lb/>perpessio.</p>
						</div>
						<div>
							<head><lb/>QVID SIT TEMPERANTIA</head>
							<p><lb/>3 Temperantia est uirtus rationis in libidinem et in alios animi motus
							<lb/>et non rectos impetus firma et moderata dominatio.</p>
						</div>
						<div>
							<head><lb/>QVID SIT PRVDENTIA</head>
							<p><lb/>4 Prudentia est rerum bonarum et malarum et utrarumque
							<lb/>discretio.</p>
						</div>
					</div>
					<pb n="91"/>
					<div>
						<head><lb/>B. DISTINCTIONES VIRTVTVM CONTEMPLATIVARVM</head>
						<div>
							<head><lb/>QVID SIT FIDES</head>
							<p><lb/>5 Fides est argumentum rerum sperandarum non apparentium.</p>
						</div>
						<div>
							<head><lb/>QVID SIT SPES</head>
							<p><lb/>6 Spes est firma certitudo future beatitudinis.</p>
						</div>
						<div>
							<head><lb/>QVID SIT CARITAS</head>
							<p><lb/>7 Caritas est amor adipiscendi eterna gaudia.</p>
						</div>
					</div>
				</div>
				<pb n="92"/>
				<div>
					<head type="h_1"><lb/>III</head>
					<head type="h_2"><lb/>EXORDIA ET CONTINVATIONES IVSTICIE.</head>
					<div>
						<head><lb/>1</head> <p>A Domino nunquam relinquitur qui eius iusticiam operatur.</p>
						<p><lb/>1' Jnde est quod uos rogo et conforto et uestre dilectioni suadeo
							<lb/>ut iustum semper iudicium proferatis dicentes de uultu tuo
						<lb/>Domine iudicium meum prodeat et oculi tui uideant equitatem.</p>
					</div>
					<div>
						<head><lb/>2</head> <p>Iudex si iustus esse desierit, officium et nomen iudicis recte perdit.</p>
						<p><lb/>2' Rogamus itaque tuam discretionem ut Deum pre oculis
						<lb/>habere debeas in omibus iudiciis atue factis.</p>
					</div>
					<div>
						<head><lb/>3</head> <p>Nisi adesset iusticia que unicuique ius suum tribuit pro rebus
							<lb/>temporalibus, sepe inter homines seditio et iniuria oriretur. 3'
							<lb/>Proinde est quod illum immitari debemus qui iudex iustus est,
							<lb/>fortis et paciens, tractabilis, pacificus et benignus qui cuilibet
						<lb/>secundum opera que fecerit tribuet in futurum.</p>
					</div>
					<div>
						<head><lb/>4</head> <p>Rectores in manu stateram teneant ut iuste seuiant et cum expedit
							<lb/>misericordiam non relinquant. 4' Quare cum apud Dominum
							<lb/>nulla sit acceptio personarum, ita iudicare tenemini
							<lb/>paruulum sicut magnum, sciendo quod quali mensura messi
							<lb/>fuerimus eadem remetietur nobis, cum et de talento credito
						<lb/>teneamur reddere rationem.</p>
					</div>
					<pb n="94"/>
					<div>
						<head><lb/>5</head> <p>Si cadit iustus erigitur, set impius cum suo semine dispergetur.</p>
						<p><lb/>5' Jnde est quod cum Christo maneas si casum times et semper
						<lb/>desideras permanere.</p>
					</div>
					<div>
						<head><lb/>6</head> <p>Iusticia appellari non poterit quam amore uel timore aliquis
							<lb/>uiolabit. 6' Quapropter tibi consulo modis omnibus quibus possum
							<lb/>quatinus nichil sit in mundo tam carum uel mellifluosum
						<lb/>quod te faciat deuiare.</p>
					</div>
					<div>
						<head><lb/>7</head> <p>Etsi pro uestra uita que bona precessit de subsequenti laudabili
							<lb/>presumatur, tamen ad cautelam in quantum possumus uos Deo
							<lb/>propicio inuitamus ut talem uirtutem curetis studiosius imitari.
							<lb/>Nam a Domino etc. Jnde est etc. Et taliter continuabis precedentibus
							<lb/>uerbis cuiuscunque uirtutis exordia cum consequentibus
						<lb/>continuationibus eorundem.</p>
					</div>
				</div>
				<div>
					<head type="h_1"><lb/>IV</head>
					<head type="h_2"><lb/>EXORDIA ET CONTINVATIONES FORTITVDINIS.</head>
					<div>
						<head><lb/>1</head> <p>In aduersis fortitudo recte opponitur ne humana fragilitas dissoluatur.</p>
						<p><lb/>1' Jnde est quod te consolationem oportet recipere, quia
						<lb/>nullus est qui possit Dei uoluntatibus contraire.</p>
					</div>
					<pb n="96"/>
					<div>
						<head><lb/>2</head> <p>Sicut in prosperis non debet se quisquam extollere, ita decet
							<lb/>quemlibet aduersa cum fortitudine tollerare. 2' Quare te rogamus
							<lb/>ut in talibus cum discretione procedas et cautelam habeas
						<lb/>diligentem.</p>
					</div>
					<div>
						<head><lb/>3</head> <p>Longa patientia fortem efficit non tantum grande principium
							<lb/>quod resistit. 3' Jnde est quod perseuerare te condecet fortiter
							<lb/>et resistere contrariis pacienter si uitium cupis eicere per
						<lb/>uirtutem.</p>
					</div>
					<div>
						<head><lb/>4</head> <p>Iob in tribulatione iustus apparuit, quia pacienter per uirtutes
							<lb/>uitia effugauit. 4' Hinc est igitur quod tollerantiam habeas in
						<lb/>omnibus benedicens Dominum cuius sunt uniuersa.</p>
					</div>
					<div>
						<head><lb/>5</head> <p>Tobias angelum Domini recipere in domum promeruit, quia
							<lb/>contumelias et afflictiones benigne sustinuit, et Deum in membris
							<lb/>suis de propria substantia honorauit. 5' Cuius uita et exemplo
							<lb/>suffulti omni tempore Creatori nostro placere totis uiribus studeamus
							<lb/>et grata seruitia exhibere ut cum tempus messionis aduenerit
						<lb/>Domino dispensante centuplum recipere mereamur.</p>
					</div>
					<div>
						<head><lb/>6</head> <p>Qui comminari uoluerit dum patietur in terris, Dominum cuius
							<lb/>exemplum contempnit sibi contrarium sentiet in excelsis. 6'
							<lb/>Quapropter magnanimus esto, et fiduciam securitatem magnificentiam
							<lb/>constantiam et pacientiam teneas ne imbecillis mundi
						<lb/>pericula pertimescas.</p>
					</div>
				</div>
				<pb n="98"/>
				<div>
					<head type="h_1"><lb/>V</head>
					<head type="h_2"><lb/>EXORDIA ET CONTINVATIONES TEMPERANTIE.</head>
					<div>
						<head><lb/>1</head> <p>Homo in prosperitate dissoluitur, nisi ei temperantia consulatur.
							<lb/>1' Jnde est quod te rogando moneo et tibi mandando suadeo, ut
						<lb/>in habundantia Deum timeas et eum in necessitate cognoscas.</p>
					</div>
					<div>
						<head><lb/>2</head> <p>Temperantia uirtus gratissima ab omnibus conseruetur, quia
							<lb/>si defuerit durare non poterit quod tenetur. 2' Quare cum moderamine
						<lb/>cuncta facias ut habere ualeas que affectas.</p>
					</div>
					<div>
						<head><lb/>3</head> <p>Totius uite ornatus temperantia dicitur, quia per eam mundi
							<lb/>perturbationes sedantur. 3' Hinc est igitur quod si uiuere cupis
							<lb/>pacifice et prauos motus libidinis refrenare, huius uirtutis uestigia
						<lb/>immitare.</p>
					</div>
					<div>
						<head><lb/>4</head> <p>In uoluntate habendi modus non aderit nisi temperantia finem
							<lb/>dabit. 4' Quapropter cum discretione, que uirtutum est mater,
							<lb/>tue imponas terminum uoluntati, quod si temperantie non aderit
						<lb/>fundamentum uoluntas non recipiet complementum.</p>
					</div>
					<div>
						<head><lb/>5</head> <p>Iracundia nequiter dominatur et imperat si eam nutrimentum
							<lb/>temperantie non compescat. 5' Vnde te rogamus et tibi pura
							<pb n="100"/>
							<lb/>conscientia suademus, ut animum tuum regas, iram temperes et
							<lb/>compescas furorem ut ornatus virtute polleas et vitium eicias
						<lb/>quod infestat.</p>
					</div>
					<div>
						<head><lb/>6</head> <p>In omni ordine etate condictione et sexu temperantia locum optinet,
							<lb/>quia sine ipsa nullus mensuram statum vel modum tenet
							<lb/>6’ Idcirco te conformare decet ipsius confortationibus et mandatis,
						<lb/>ut corpore sanus vivas et animam suo Domino representes.</p>
					</div>
				</div>
				<div>
					<head type="h_1"><lb/>VI</head>
					<head type="h_2"><lb/>EXORDIA ET CONTINUATIONES PRUDENTIE.</head>
					<div>
						<head><lb/>1</head> <p>Prudentia queque circumspicit et in dubiis sine consilio non
							<lb/>procedit. 1’ Inde est quod te ortamur ut hanc virtutem in tuis
						<lb/>dictis factis et negotiis immiteris.</p>
					</div>
					<div>
						<head><lb/>2</head> <p>Serpens suum caput prudenter conservat, et homo Christo
							<lb/>suo capiti reverenter obediat. 2’ Inde est quod serpentis tibi convenit
						<lb/>sequi prudentiam, et in hoc naturam angelicam immitari.</p>
					</div>
					<div>
						<head><lb/>3</head> <p>Per prudentiam inter bonum et malum ad invicem discernitur,
							<lb/>ut de bonis melius et de malis minus deterius eligatur. 3’ Proinde
							<lb/>est quod tibi super consultatione tua tale damus responsum, ut
							<lb/>potius incurras periurium quam adulterium committas vel aliud
							<lb/>quod gravius sit peccatum, si circumplexus es quod adulterio
						<lb/>evadere nunquam possis.</p>
					</div>
					<pb n="102"/>
					<div>
						<head><lb/>4</head> <p>Consilia debent actus precedere, quia primum decet discernere
							<lb/>et secundario exercere. 4' Jnde est quod palpebre tue precedant
							<lb/>gressus tuos, et post consilium acceleres factum, et illius rei non
						<lb/>postmodum penitebis.</p>
					</div>
					<div>
						<head><lb/>5</head> <p>Sua dignitate alliciat prudentia singulos et post se trahat quasi
							<lb/>lucerna splendida uniuersos. 5' Quapropter eam amice studiose
							<lb/>sequaris, ut opera tua coram hominibus luceant et Deo que feceris
						<lb/>sint accepta.</p>
					</div>
					<div>
						<head><lb/>6</head> <p>Prudentia omnia tempora preuidet ut casus nocituros euitet.</p>
						<p><lb/>6' Quare sine ipsa non ambules ullo modo, ut cuncta cedant tibi
						<lb/>prospera et iocunda.</p>
					</div>
				</div>
				<div>
					<head type="h_1"><lb/>VII</head>
					<head type="h_2"><lb/>EXORDIA ET CONTINVATIONES FIDEI.</head>
					<div>
						<head><lb/>1</head> <p>Nullum fructum fides consequitur, ubi humana experientia dominatur.</p>
						<p><lb/>1' Jnde est quod te scire uolumus quod in hiis que non
							<lb/>uidentur et que non potest hominum ratio experiri probatur
						<lb/>consistere fides nostra.</p>
					</div>
					<div>
						<head><lb/>2</head> <p>Fides ad salutem non proficit si ei uita laudabilis non assistit.</p>
						<p><lb/>2' Quare si per fidem saluari desideras, studeas cum fide bona
						<lb/>opera compensare, quia fides sine operibus mortua est.</p>
					</div>
					<pb n="104"/>
					<div>
						<head><lb/>3</head> <p>Per fidem amicorum corda iunguntur, que si uiolata fuerit iurgia
							<lb/>suscitantur. 3' Quapropter te rogo ut fidem amicis serues,
							<lb/>diligas concordiam et litigia fugias inter cetera, sciens quod graue
						<lb/>est fidem fallere.</p>
					</div>
					<div>
						<head><lb/>4</head> <p>Infantulus inmundus primo fidem ab ecclesia exigit, et sacerdos
							<lb/>ut pro fide uitam eternam habeat intercedit. 4' Rogo te itaque
							<lb/>ut semper tue peticionis memor existas et promissionis facte et
						<lb/>renuntiationis exhibite omni tempore recorderis.</p>
					</div>
					<div>
						<head><lb/>5</head> <p>Per fidem sancti uicerunt regna et per eandem homines ad celestia
							<lb/>regna perueniunt. 5' Scire te uolumus et non expedit ignorare
							<lb/>quod sancti pro fide Christi seruanda pugnauerunt usque
							<lb/>ad mortem, et nos hoc idem faciamus cum eis ut possimus ad
						<lb/>gloriam peruenire.</p>
					</div>
					<div>
						<head><lb/>6</head> <p>Quod fides catholica precipit obseruari conuenit, quia preuaricatores
							<lb/>diuina maiestas perpetuo iudicabit. 6' Hinc est igitur quod
							<lb/>cum iustus ex fide uiuat et sine fide qui fuerit moriatur, fidem
						<lb/>sinceram habeas et fidei documenta satagas custodire.</p>
					</div>
				</div>
				<div>
					<head type="h_1"><lb/>VIII</head>
					<head type="h_2"><lb/>EXORDIA ET CONTINVATIONES SPEI.</head>
					<div>
						<head><lb/>1</head> <p>In se sperantibus Deus non deerit, quia plenus misericordia semper
							<lb/>erit. 1' Cum itaque Dei misericordia omnem superet multitudinem
						<lb/>peccatorum, ad eum secure redeas pro salute.</p>
					</div>
					<pb n="106"/>
					<div>
						<head><lb/>2</head> <p>Qui sperat in Domino prosperabitur et in eius diuitiis nutrietur.</p>
						<p><lb/>2' Jnde est quod sperare debes in Domino et facere bonitatem,
							<lb/>ut manentem adire ualeas ciuitatem, ubi angelorus pane
						<lb/>saciaberis in eternum.</p>
					</div>
					<div>
						<head><lb/>3</head> <p>In supernis spes nostra extenditur, ubi non terrena set celestis
							<lb/>hereditas perpetuo possidetur. 3' Ad hanc igitur festinemus accedere
							<lb/>et que nos impediunt dimittere non tardemus, ut spes
							<lb/>nostra suo desiderio non fraudetur, set in Abrahe sinu confidentes
						<lb/>anime requiescant.</p>
					</div>
					<div>
						<head><lb/>4</head> <p>Spes morientium Deus de alto descendit polorum, ut homo secure
							<lb/>ascenderet ad gaudia angelorum. 4' Jnde est quod non debetis
							<lb/>ignorare de dormientibus, ut non contristemini sicut et
							<lb/>ceteri qui spem non habent, quoniam omnes mortui resurgent
						<lb/>et secundum opera sua recipiet unusquisque.</p>
					</div>
					<div>
						<head><lb/>5</head> <p>Non debet aliquis de Deo presumere nec etiam desperare, set
							<lb/>potius bona facere et spem dare. 5' Attende igitur et non timeas
							<lb/>set confidas, quia peccatrici Dominus dixit dimissa sunt tibi peccata,
						<lb/>quod quia Iudas non inspexit laqueo se suspendit.</p>
					</div>
					<div>
						<head><lb/>6</head> <p>Spe quod optatur attenditur, et nunquan deficiet quod prebetur.</p>
						<p><lb/>6' Noueris itaque quod gaudium bonis est paratum, et eis
						<lb/>non deficiet in eternum.</p>
					</div>
				</div>
				<pb n="108"/>
				<div>
					<head type="h_1"><lb/>IX</head>
					<head type="h_2"><lb/>EXORDIA ET CONTINVATIONES CARITATIS.</head>
					<div>
						<head><lb/>1</head> <p>Caritas Dei animam pro omnibus posuit, quam habere non
						<lb/>poterit qui pietatis uiscera necessitatem patientibus denegabit.</p>
						<p><lb/>1' Jnde est quod Deum tenemur diligere, quoniam prior nos dilexit,
							<lb/>ut scriptura testatur, et de bonis nostris debemus indigentibus
						<lb/>subuenire.</p>
					</div>
					<div>
						<head><lb/>2</head> <p>Perfecta caritas timorem eicit et in mutua dilectione consistit.</p>
						<p><lb/>2' Rogo te itaque ut ex toto corde tuo et mente diligas Deum, quia
							<lb/>prior dilexit nos, et proximum ut te ipsum sciens quod perfecta
						<lb/>caritas foras mittit timorem.</p>
					</div>
					<div>
						<head><lb/>3</head> <p>Deus est caritas ut scriptura testatur, et qui in caritate permanet
							<lb/>in Deo coronabitur. 3' Labora igitur ad caritatem habendam
						<lb/>que, sicut dicitur et est uerum, multitudinem operit peccatorum.</p>
					</div>
					<pb n="110"/>
					<div>
						<head><lb/>4</head> <p>Quicquid homo facit ad nichilum redigitur quia totum, si caritatem
							<lb/>non habuerit, amittetur. 4' Quapropter, ut opera que tu
							<lb/>facis fructum senciant condecentem, ad habenda huius uirtutis
						<lb/>merita non retardes.</p>
					</div>
					<div>
						<head><lb/>5</head> <p>Quod in terris caritatiue tribuitur, in celis coram Domino presentatur.</p>
						<p><lb/>5' Non igitur te peniteat de tua substantia quam pauperibus
							<lb/>tribuisti, quia quod uni ex minimis eius fecistis, sibi factum esse
						<lb/>specialiter protestatur.</p>
					</div>
					<div>
						<head><lb/>6</head> <p>Quidam angelos hospites meruerunt accipere pro elimosinis
							<lb/>quas ex caritate uoluerunt pauperibus errogare. 6' Jnde est quod
							<lb/>in elimosinis studeas et hospitalitatem frequentes, quia hec omnia
						<lb/>tibi fructum centuplum afferent in futurum.</p>
					</div>
				</div>
			</div>
		</div>
	</body>
</text>
</TEI>
