<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De bono pacis</title>
				<author>Remigius Florentinus (Remigius Girolami)</author>
				<respStmt>
					<resp key="print_editor">Edizione critica a stampa a cura di</resp>
					<name>E. Panella</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3730" unit="words">Parole: 3730</measure>
				<measure quantity="21379" unit="characters_without_spaces">Caratteri (spazi esclusi): 21379</measure>
				<measure quantity="24712" unit="characters_witht_spaces">Caratteri (spazi inclusi): 24712</measure>
			</extent>
			<publicationStmt>
				<publisher>ALIM</publisher>
				<date when="2003-05-17">17/05/2003</date>
			</publicationStmt>
			<notesStmt>
				<note>Genere: Teologia</note>
				<note>Tipo: Fonti Letterarie</note>
				<note>Note: Parole: 3768
					Caratteri: 22388
				GM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Dal bene comune al bene del Comune</title>
						<editor>E. Panella</editor>
					</analytic>
					<monogr>
						<title level="j">Memorie domenicane</title>
						<imprint>
							<date>1985</date>
							<biblScope unit="volume">16</biblScope>
							<biblScope unit="page">169-183</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Teologia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="169"/>
		<div>
			<head><lb/>Incipit tractatus de bono pacis fratris Remigii Florentini ordinis
			<lb/>Praedicatorum.</head>
			<div type="chapter">
				<head><lb/>[1]</head> <p>Queritur utrum pro bono pacis et concordie inter civitates et
					<lb/>castra et alias comunitates possit fieri remissio iniuriarum et dampnorum
					<lb/>illatorum et receptorum per ipsas comunitates ad invicem componentes
					<lb/>sine assensu omnium personarum particularium illius civitatis seu comutatis,
					<lb/>immo contra voluntatem aliquarum personarum passarum iniurias
				<lb/>et dampna etiam ecclesiasticarum.</p>
				<p><lb/>Et videtur dicendum quod sic. Quod quidem videtur posse probari
				<lb/>et auctoritate et ratione.</p>
				<p><lb/>Circa primum notandum quod potest probari auctoritate multiplici,
					<lb/>scilicet philosophie, sacre scripture, sanctorum, iuris canonici et iuris
				<lb/>civilis.</p>
				<p><lb/>Quantum ad primum nota quod Philosophus dicit in I <hi rend="italic">Ethicorum</hi>
					<lb/>quod bonum gentis et civitatis et multitudinis est preferendum bono unius
					<lb/>solius persone tamquam divinius et melius. Sed summum bonum multitudinis
					<lb/>et finis eius est pax, sicut dicit Philosophus in III <hi rend="italic">Ethicorum</hi>,
					<pb n="170"/>
					<lb/>sicut sanitas est summum bonum totius corporis, ut dicit. Unde sicut
					<lb/>propter sanitatem totius corporis negligitur bonum unius membri, quod
					<lb/>interdum etiam preciditur, ita propter pacem civitatis debet negligi bonum
					<lb/>unius particularis hominis. Item Tullius in <hi rend="italic">Invectiva contra Salustium</hi>
					<lb/>«Quantum quisque rei publice studuit tantum michi aut amicus aut adversarius
					<lb/>fuit». Item idem in libro I <hi rend="italic">De officiis</hi> «Qui rem publicam professi
					<lb/>sunt, duo precepta Platonis teneant: unum quod utilitatem civium sic
					<lb/>tueantur ut, quicquid agant, ad eam referant obliti commodorum suorum;
					<lb/>alterum ut totum corpus rei publice curent ne, dum aliquam partem
					<lb/>tuentur, reliquas deserant». Item idem in libro <hi rend="italic">Invectionum</hi> «Patria
				<lb/>michi vita mea multo carior est».</p>
				<p><lb/>Quantum ad secundum dicitur de Onia summo sacerdote et viro
					<lb/>perfecto, II <hi rend="italic">Mach</hi>. 4[,4-6], quod «ad regem se contulit non ut civium
					<lb/>accusator sed comunem utilitatem apud semet ipsum universe multitudinis
					<lb/>considerans. Videbat enim sine regali providentia impossibile esse
					<lb/>pacem rebus dari nec Symonem posse cessare a stultitia sua». Item <hi rend="italic">Io</hi>.
					<lb/>11[,50] dixit ille Cayphas, quem beatus Iohannes asserit prophetasse,
					<lb/>«Expedit vobis ut unus moriatur homo pro populo et non tota gens
				<lb/>pereat».</p>
				<p><lb/>Quantum ad tertium dicit beatus Augustinus in <hi rend="italic">Regula</hi>, exponens
					<lb/>illud I <hi rend="italic">Cor</hi>. 13[,5] «Caritas non querit que sua sunt», quod hoc sic
					<lb/>est intelligendum «quia caritas comunia propriis anteponit»; et subdit
					<lb/>«Unde quanto magis comunia quam propria vestra curaveritis tanto magis
					<lb/>vos proficere noveritis». Item in libro XIX <hi rend="italic">De civitate Dei</hi> «Tantum est
					<lb/>bonum pacis ut etiam in rebus terrenis atque mortalibus nichil gratius
					<lb/>soleat audiri, nichil desiderabilius concupisci, nichil postremo possit melius
				<lb/>inveniri».</p>
				<p><lb/>Quantum ad quartum dicitur 23, q.1, <hi rend="italic">Nolite</hi>, et est Augustini <hi rend="italic">Ad
					<lb/>Bonefacium</hi>, «Esto bellando pacificus ut eos, quos expugnas, ad pacis
					<lb/>utilitatem vincendo perducas». Item 23, q. ultima, c. <hi rend="italic">Tributum</hi> «De
					<lb/>exterioribus ecclesie, quod constitutum antiquitus est, pro pace et quiete,
					<lb/>qua nos tueri et defensare debent, imperatoribus persolvendum est».
					<pb n="171"/>
					<lb/>Item <hi rend="italic">Extra, De emunitate ecclesiarum</hi>, c. <hi rend="italic">Pervenit</hi> «Nullum per nostrum
					<lb/>vel ecclesie sue nomen aut alio modo excusari a murorum vigiliis patiatur;
					<lb/>sed omnes ad hoc generaliter compellantur, quatenus cunctis vigilantibus
					<lb/>melius valeat civitatis custodia procurari»; <hi rend="italic">Glosa</hi>: «Quia expedit rei
					<lb/>publice plures habere defensores». Item <hi rend="italic">Extra, De iniuriis et dampno
					<lb/>dato</hi>, c. <hi rend="italic">In nostra</hi> dicitur «Pro bono concordie ad expensarum satisfactionem
					<lb/>contribuat»; et <hi rend="italic">Glosa</hi>: «Equum est fieri contributionem pro bono
					<lb/>pacis et concordie ne forte hac occasione concordia non servetur».
					<lb/>Quantum ad quintum sufficiat dicere quod iura civilia etiam multa
					<lb/>mala permictunt, scilicet non puniendo ea pro bono comuni pacis, scilicet
				<lb/>usuras et prostibula.</p>
			</div>
			<div type="chapter">
				<head><lb/>[2]</head> <p>Circa vero probationem per rationem faciendam nota quod ratio
				<lb/>potest ad hoc adduci ad presens ex parte sextuplici.</p>
				<p><lb/>Et primo ex parte Dei.</p>
				<p><lb/>Bonum enim Dei prefertur bono cuiuscumque creati. Sed pax est
					<lb/>bonum Dei et ad Deum pertinens; huiusmodi autem temporalia sunt
					<lb/>bonum pertinens ad homines. Ergo pro bono pacis assequendo, sustineri
					<pb n="172"/>
					<lb/>debent dampna in bonis temporalibus. Minor probatur quantum ad omnes
					<lb/>tres personas. Persona enim Patris gignit personam Filii, qui quidem est
					<lb/>pax hominum, iuxta illud <hi rend="italic">Eph</hi>. 2[,14] «Ipse est pax nostra qui fecit
					<lb/>utraque unum». Persona vero Filii simul cum persona Patris spirat personam
					<lb/>Spiritus sancti, qui quidem spiratus ab utroque est pax utriusque et
					<lb/>concordia, iuxta illud Augustini in libro I <hi rend="italic">De doctrina christiana</hi> «In
					<lb/>Patre est unitas, in Filio equalitas, in Spiritu sancto unitatis equalitatisque
					<lb/>concordia; et tria hec unum omnia propter Patrem, equalia omnia
					<lb/>propter Filium, connexa omnia propter Spiritum sanctum». Et in libro
					<lb/>VII <hi rend="italic">De Trinitate</hi> «Spiritus sanctus est summa caritas utrumque coniungens
				<lb/>nosque subiungens», idest sub Deo iungens.</p>
				<p><lb/>Sed contra, quia de Deo Patre dicitur <hi rend="italic">Ierem</hi>. 16[,5] «Abstuli pacem
					<lb/>meam a populo isto, dicit Dominus». «Dominus enim nomen est potestatis»,
					<lb/>ut dicit Ambrosius in libro I <hi rend="italic">De Trinitate</hi>; apropriatur autem
					<lb/>Patri potentia. Et Filius dicit <hi rend="italic">Mt</hi>. 10[,34] «Non veni mictere pacem sed
					<lb/>gladium». Et de Spiritu sancto dicitur <hi rend="italic">Ysa</hi>. 59[,19] «Quasi fluvius violentus
				<lb/>quem spiritus Domini cogit».</p>
				<p><lb/>Et dicendum quod pax potest accipi proprie et vere; et sic semper
					<lb/>summitur in bono, sicut et ordo, quia pax includit in se ordinem, ut dicit
					<lb/>Augustinus in libro XIX <hi rend="italic">De civitate Dei</hi>. Unde <hi rend="italic">Ysa</hi>. 59 «Non est pax
					<lb/>impiis, dicit Dominus». Vel potest summi methaphorice, sicut et dicitur
					<lb/>"perfectus latro", ut dicitur in V <hi rend="italic">Methaphisice</hi>, seu apparenter, iuxta
					<lb/>illud <hi rend="italic">Sap</hi>. 14[,22] «In magno viventes inscientie bello, tot et tam magna
					<lb/>mala pacem appellant». Item facere bellum et pacis contrarium contingit
					<lb/>dupliciter: uno modo ut per se intentum, alio modo ut ordinatum ad
					<lb/>pacem, quia per bellum interdum venitur ad pacem, sicut patet per Philosophum
					<lb/>in IX <hi rend="italic">Ethicorum</hi> et per Augustinum in libro XIX <hi rend="italic">De civitate
					<lb/>Dei</hi>. Item auferre pacem veram contingit dupliciter: uno modo causative,
					<lb/>alio modo permissive. Dicendum ergo quod Deus aufert bonam pacem a
					<pb n="173"/>
					<lb/>peccatoribus permissive, permictendo eos cadere in malam pacem. Vel hoc
					<lb/>facit punitive propter bonum vere pacis. Et etiam separat a mala pace
					<lb/>peccatorum cum vitiis et concupiscentiis vel cum hominibus et demonibus
					<lb/>propter ista vitiosa; Spiritus etiam sanctus facit quandam violentiam
					<lb/>secundum quid dictam, scilicet contra appetitum sensitivum, iuxta illud
					<lb/><hi rend="italic">Mt</hi>. 11[,12] «Regnum celorum vim patitur et violenti rapiunt illud».
					<lb/>Item contra predicta sic. Dominus dicit <hi rend="italic">Luc</hi>. 10[,16] «Qui vos
					<lb/>audit me audit». Sed prelati ecclesiarum prohibent predicta fieri propter
				<lb/>pacem vel quodcumque bonum. Ergo et Deus hoc prohibet.</p>
				<p><lb/>Et dicendum quod predictum verbum Domini intelligendum est
					<lb/>quando prelati ecclesie concordant cum Christo, maxime quantum ad
					<lb/>intentionem; sicut qui audit nuntium audit dominum mictentem, et qui
					<lb/>audit vicarium audit dominum principalem, ubi nuntius et vicarius concordant
					<lb/>cum domino mictente et principali; ubi enim discordarent ab
					<lb/>eo, audiendo eos non audirent dominum. In quo casu, si dominus est
					<lb/>iustus, non essent audiendi, iuxta illud <hi rend="italic">Act</hi>. 5[,29] «Oportet obedire
				<lb/>Deo magis quam hominibus».</p>
			</div>
			<div type="chapter">
				<head><lb/>[3]</head> <p>Secunda ratio accipitur ex parte mundi.</p>
				<p><lb/>Bonum enim mundi consistit in pace idest in ordinata tranquillitate
					<lb/>partium ad invicem; sicut enim dicit Augustinus in libro XIX <hi rend="italic">De civitate
					<lb/>Dei</hi>, «Pax corporis est ordinata temperatura partium», et «pax omnium
					<lb/>rerum est tranquillitas ordinis». Et in hoc ordine consistit bonum mundi,
					<lb/>secundum Philosophum in XII <hi rend="italic">Methaphisice</hi>; unde dicit quod «omnia
					<lb/>coordinata sunt aliqualiter». Sed bonum totius prefertur bono partis.
					<lb/>Ergo pro bono pacis pretermictendum est temporale bonum particularium
				<lb/>personarum.</p>
				<p><lb/>Sed contra. Iniuria nulli est facienda, neque malum pene sine culpa
					<lb/>alicui est irrogandum propter maius bonum; non enim licet auferre possessiones
					<lb/>ab homine peccatore vel minus bono ut dentur iusto qui melius
					<lb/>uteretur eis. Ergo contra voluntatem particularis hominis non potest licite
					<lb/>ipse homo privari possessionibus suis propter maius bonum totius comunis,
					<lb/>quod dicitur esse pax; privatur autem eis dum ei non restituuntur et fit
				<lb/>de ipsis remissio.</p>
				<p><lb/>Et dicendum quod, secundum veritatem loquendo, talis ablatio non
					<lb/>debet reputari iniuria nec penosa quamvis contra voluntatem alicuius
					<lb/>fiant, quia multa beneficia prestantur invitis, sicut ponit multa exempla
					<lb/>beatus Augustinus in libro <hi rend="italic">Ad Vincentium donatistam</hi>, et habentur 23,
					<pb n="174"/>
					<lb/>q.5, <hi rend="italic">Nimium</hi>; freneticus enim contra voluntatem suam retinetur ne se
					<lb/>precipitet, et puer verberibus compescitur. Talis autem ablatio que fit
					<lb/>pro pace, que est bonum comunis, est in maius bonum particularis persone
					<lb/>quam si ei non auferretur, quia scilicet bonum totius est maius
					<lb/>bonum partis, in quantum pars est, quam sit bonum proprium ipsius
					<lb/>partis. Esse enim partis in quantum pars est, et per hoc omne bonum
					<lb/>quod consequitur ad esse, dependet ab esse et bono totius tamquam a
					<lb/>priori. Pars enim extra totum existens non est pars sicut dicebatur dum
					<lb/>esset in toto. Manus enim abscisa non est manus nisi equivoce, puta sicut
					<lb/>lapidea aut depicta, sicut patet per Philosophum in II <hi rend="italic">De anima</hi> et in
					<lb/>VII <hi rend="italic">Methaphisice</hi> et in I <hi rend="italic">Politice</hi>; non enim habet operationes manus,
					<lb/>puta sentire tangibilia, cibum ori porrigere, scalpere et huiusmodi; unde
					<lb/>Philosophus in I <hi rend="italic">Politice</hi> «Prius namque civitas quam domus et unusquisque
					<lb/>nostrum est; totum enim prius necessarium est esse parte. Interempto
					<lb/>enim toto nec erit pes nec manus nisi equivoce, velut si quis dicat
					<lb/>lapideam; corrupta enim erit talis. Omnia enim opere diffinita sunt et
					<lb/>virtute; quare non iam talia existentia non dicendum eadem esse sed
					<lb/>equivoca», quia scilicet carent operatione et virtute per quam diffiniuntur;
					<lb/>sicut, verbi gratia, diffinitio pedis est quod est membrum organicum
					<lb/>habens virtutem ad ambulandum. Unde destructa civitate, quod quidem
					<lb/>fit per civium dissensionem quia civitas dicitur quasi civium unitas, ut
					<lb/>dicit Hysidorus libro XV, remanet civis lapideus aut depictus, quia scilicet
					<pb n="175"/>
					<lb/>caret operatione et virtute quam prius habebat, puta miles in militaribus,
					<lb/>mercator in mercationbus, artifex in artificialibus artis sue, officialis in
					<lb/>officialibus, pater familias in familiaribus, et universaliter liber in operibus
					<lb/>liberis, puta ire ad podere suum, facere ambasciatas, habere dominia
				<lb/>aliarum civitatum et huiusmodi.</p>
			</div>
			<div type="chapter">
				<head><lb/>[4]</head> <p>Tertia ratio accipitur ex parte hominis.</p>
				<p><lb/>Homo enim naturaliter inclinatur ad faciendam congregationem cum
					<lb/>alio vel aliis hominibus in civitate vel castro vel alia comunitate; est
					<lb/>enim animal naturaliter gregale et politicum, ut dicit Philosophus in
					<lb/>VIII <hi rend="italic">Ethicorum</hi> et in I <hi rend="italic">Politice</hi>. Ista autem congregatio ad pacem congregatorum
					<lb/>ordinatur, dum scilicet unusquisque locum suum tenendo unus
					<lb/>subvenit alteri qui sibi non sufficit, et e converso diversimode, tam in
					<lb/>corporalibus quam in intellectualibus quam etiam in civilibus. «Pax enim
					<lb/>civitatis est», ut dicit Augustinus libro XIX <hi rend="italic">De civitate Dei</hi>, «imperandi
					<lb/>ordinata atque obediendi concordia civium». Sed apropriatio possessionum
					<lb/>est ex iure positivo, quia secundum ius naturale «comunis est possessio
					<lb/>omnium», sicut dicit Ysidorus in libro VII <hi rend="italic">Ethimologiarum</hi>. Item Augustinus
					<lb/><hi rend="italic">Super Iohannem</hi>, et habetur dist. 8, c. 1, «Iure humano hoc
					<lb/>dicitur "Hec villa mea est, hic servus meus est, hec domus mea est".
					<lb/>Iura autem humana iura inperatorum sunt». Ius autem naturale prefertur
					<lb/>iuri positivo sicut principium prefertur principiato; unde dist. 9, c. ultimo
					<lb/>dicitur «Constitutiones ergo, vel ecclesiastice vel seculares, si naturali
					<lb/>iuri contrarie probantur, penitus sunt excludende». Ergo propter bonum
					<lb/>pacis potest fieri licite ablatio possessionum contra voluntatem possessorum.
					<lb/>Sed contra. Illud quod suplet defectum alterius videtur preminere
					<lb/>deficienti. Sed ius humanum supplet determinando ius naturale a qua
					<lb/>determinatione ius naturale deficit, puta quod tale peccatum tali pena
					<pb n="176"/>
					<lb/>puniendum est; ex iure enim naturali solum in comuni habemus quod
					<lb/>omne peccatum est puniendum. Ergo ius naturale non prefertur iuri positivo
				<lb/>sed potius e converso.</p>
				<p><lb/>Et dicendum quod principium in quantum huiusmodi simpliciter
					<lb/>loquendo semper prefertur principiato in quantum huiusmodi, licet secundum
					<lb/>quid contrarium esse possit, quia principiatum in quantum huiusmodi
					<lb/>quicquid habet, habet a principio; unde licet qui congnoscit conclusionem
					<lb/>cognoscat plura quam qui cognoscit solum principium, tamen cognitio
					<lb/>principii est nobilior et certior quam cognitio conclusionis. Et licet numerus
					<lb/>premineat unitati quantum ad quantitatem, tamen unitas preminet
					<lb/>numero simpliciter quantum ad nobilitatem. Ius autem humanum derivatur
					<lb/>a iure naturali vel sicut conclusio a principio, puta cum prohibet
					<lb/>homicidium - ius enim naturale prohibet alteri esse nocendum - vel
					<lb/>sicut determinativum a comuni, puta cum precipit tale peccatum tali pena
				<lb/>puniri; ius enim naturale precipit in comuni omne peccatum puniri.</p>
			</div>
			<div type="chapter">
				<head><lb/>[5]</head> <p>Quarta ratio accipitur ex parte ecclesie catholice cuius bonum
					<lb/>consistit in pace fidelium, sicut bonum corporis consistit in pace membrorum
				<lb/>et bonum domus consistit in pace partium domus.</p>
				<p><lb/>Ecclesia enim dicitur corpus Christi, iuxta illud <hi rend="italic">Col</hi>. 1[,18] «Ipse
					<lb/>est caput corporis ecclesie»; et iterum «Pro corpore eius quod est
					<lb/>ecclesia». Et dicitur domus Dei, iuxta illud I <hi rend="italic">Thim</hi>. 3[,15] «In domo
					<lb/>Dei conversari que est ecclesia Dei vivi». Unde secundum Ysidorum
					<lb/>libro VIII <hi rend="italic">Ethimologiarum</hi>, ecclesia in greco idem est quod convocatio
					<lb/>in latino, et catholica idem est quod universalis, quia scilicet universi
					<lb/>fideles de universis partibus mundi ad simul sentiendum de universali
					<lb/>bono quod est Deus vocantur in fidei pacificam unitatem; sicut enim
					<lb/>est una fides, iuxta illud <hi rend="italic">Eph</hi>. 4[,5] «Una fides», ita est una ecclesia,
					<lb/>iuxta illud <hi rend="italic">Cant</hi>. 6[,8] «Una est columba mea» etc.; <hi rend="italic">Glosa</hi>: «Magna
					<lb/>catholice laus unitatis». Et ideo bonum ecclesie consistit in pacifica
					<lb/>fidelium unione, sicut dicit collecta «Quibus dedisti fidem largiaris et
					<lb/>pacem»; et alia «Ecclesia tua Spiritu sancto congregata hostili nullatenus
					<lb/>incursione turbetur». Et <hi rend="italic">Act</hi>. 9[,31] dicitur «Ecclesia per totam Iudeam
					<lb/>pacem habebat». Iudea enim interpretatur confitens, quod ad confessionem
					<pb n="177"/>
					<lb/>fidei potest referri. Et I <hi rend="italic">Cor</hi>. et II <hi rend="italic">Cor</hi>. 1 «Ecclesie Dei que est Corinthi
					<lb/>etc. gratia vobis et pax». Bonum autem ecclesiasticum prefertur bono
					<lb/>temporali, sicut et caput ecclesie idest papa prefertur capiti temporalium
				<lb/>idest imperatori.</p>
				<p><lb/>Sed contra, quia ecclesia hoc prohibet; unde in concilio generali
					<lb/>Innocentius III, <hi rend="italic">Extra, De rebus ecclesie alienandis vel non</hi> «Cum laicis
					<lb/>quamvis religiosis disponendi de rebus ecclesie nulla sit attributa potestas».
					<lb/>Item <hi rend="italic">Extra, De emunitate ecclesiarum, Non minus</hi> et <hi rend="italic">Adversus consules</hi> etc.
					<lb/>Et dicendum quod ecclesia excipit casum comunis utilitatis; unde
					<lb/>dicit ibi <hi rend="italic">Non minus</hi> «Nisi episcopus et clerus tantam necessitatem vel
					<lb/>utilitatem inspexerint ut absque ulla coactione ad relevandas comunes
					<lb/>utilitates vel necessitates, ubi laicorum non suppetunt facultates, subsidia
					<lb/>per ecclesias extiment conferenda»; <hi rend="italic">Glosa</hi>: «Conferre enim debent sicut
					<lb/>et alii possessores ad iter faciendum vel pontem edificandum vel reficiendum».
					<lb/>Multo ergo magis pro bono pacis possunt accipi per laicos bona
				<lb/>ecclesiastica.</p>
				<p><lb/>Sed contra, quia ibi, <hi rend="italic">Adversus consules</hi>, additur «Propter imprudentiam
					<lb/>quorundam romanus pontifex prius consulatur, cuius interest
				<lb/>comunibus utilitatibus providere».</p>
				<p><lb/>Et dicendum quod hoc debet intelligi nisi principalis summus pontifex
					<pb n="178"/>
					<lb/>idest Christus, cuius vicarius est papa, velit contrarium, quia «Deo
					<lb/>oportet obedire magis quam hominibus», ut dicitur <hi rend="italic">Act</hi>. 5[,29]. Deus
					<lb/>autem et ius divinum bonum pacis prefert omni bono temporali.
					<lb/>Sed contra, quia in libro <hi rend="italic">Sexto, De immunitate ecclesiarum, Gratuimus</hi>,
					<lb/>excomunicantur omnes clerici qui talia conferunt laicis absque sedis
				<lb/>apostolice licentia speciali expressa.</p>
				<p><lb/>Et dicendum quod papa Benedictus XI modificat illam decretalem
					<lb/>in constitutione sua que incipit <hi rend="italic">Quod olim</hi>. Vult enim quod illa excomunicatio
					<lb/>extendatur solum ad exigentes per coactionem non autem ad
				<lb/>solventes sponte nec ad recipientes a sponte dantibus.</p>
				<p><lb/>Sed contra, quia in illa constitutione adiungitur quod concilium
					<lb/>lateranense servetur de consulendo summum pontificem in talibus.
					<pb n="179"/>
					<lb/>Et dicendum quod sine dubio obediendum est pape et consulendus
					<lb/>est papa in casu predicto. In omni tamen casu ubi sciretur pro certo
					<lb/>quod aliquid esset contra caritatem, nec preceptum hominis nec excomunicatio
					<lb/>sunt timenda quia nullo modo est faciendum contra caritatem,
				<lb/>cuius scilicet effectus est pax.</p>
				<p><lb/>Item contra, quia in <hi rend="italic">Sexto, De rebus ecclesie alienandis vel non,
					<lb/>Prohibemus</hi>, prohibentur bona ecclesiastica submicti laicis.
					<lb/>Et dicendum quod in tali casu non videtur dicenda submissio ecclesie
					<lb/>sed potius relevatio, cum sit pro bono comuni et pacis, cui nullum aliud
					<lb/>bonum potest equari, quamvis ordo iuris et caritatis exigat ut semper
				<lb/>ecclesia tamquam superior consulatur.</p>
			</div>
			<div type="chapter">
				<head><lb/>[6]</head> <p>Quinta ratio accipitur ex parte cause que est finis.</p>
				<p><lb/>Finis enim est illud quod summe desideratur, secundum Philosophum.
					<lb/>Pax autem ab omnibus desideratur, secundum Augustinum libro
					<lb/>XIX <hi rend="italic">De civitate Dei</hi> et Dyonisium c. 9 <hi rend="italic">De divinis nominibus</hi>, et ideo
					<lb/>quodammodo finis est. Unde in <hi rend="italic">Ps</hi>. «Qui posuit fines tuos pacem», quia
					<lb/>scilicet pax vie est finis in via, et pax patrie est finis simpliciter ultimus
					<lb/>et perfectus; et ideo dicit in plurali "fines". Finis autem prefertur hiis
					<lb/>que sunt ad finem. Ergo pro bono pacis omnia alia bona sunt pretermictenda.
				<lb/>/*</p>
				<p><lb/>Sed contra. Causa prefertur effectui; sed finis est effectus cause
				<lb/>efficientis; ergo causa efficiens prefertur fini.</p>
				<p><lb/>Item movens proprium prefertur moventi methaphorice quia proprium
					<lb/>est principale, respectu cuius methaphoricum est accessorium; unde ridere
					<lb/>hominis est simpliciter excellentius quam ridere prati. Sed secundum
					<pb n="180"/>
					<lb/>Philosophum in II <hi rend="italic">De generatione efficiens</hi> movet proprie, finis autem
				<lb/>movet methaphorice. Ergo etc.</p>
				<p><lb/>Item finis medici et artis medicinalis est sanitas corporis, cum tamen
					<lb/>utrumque eorum preferatur tali fini; medicus enim est substantia rationalis
					<lb/>sed sanitas corporis est accidens et ratione carens; item ars medicine
					<lb/>est perfectio anime sed sanitas corporis est perfectio corporis. Substantia
					<lb/>autem simpliciter prefertur accidenti, et rationale ratione carenti, et
					<lb/>perfectio anime perfectioni corporis. Ergo finis non semper prefertur hiis
				<lb/>que sunt ad finem.</p>
				<p><lb/>Et dicendum quod cause sunt quatuor, gradum quendam eminentie
					<lb/>habentes inter se et in duplici combinatione existentes, scilicet materialis
					<lb/>formalis efficiens et finalis. Et inter has primum gradum optinet causa
					<lb/>finalis, que est causa causarum, secundum Philosophum. Secundum vero
					<lb/>gradum optinet causa efficiens, que quidem, ex consideratione finis mota
					<lb/>a fine, movet materiam ad receptionem forme. Tertium vero gradum
					<lb/>optinet causa formalis, que scilicet introducta a causa efficiente in materiam
					<lb/>perficit eam. Ultimum vero gradum tenet causa materialis, que in quantum
					<lb/>huiusmodi est ens tantum in potentia, secundum Philosophum, et est
					<lb/>prope nichil, secundum Augustinum libro XII <hi rend="italic">Confessionum</hi>. Conbinatio
					<lb/>vero una est inter causam materialem et formalem. Causa enim formalis
					<lb/>est causa formalis materie, et e converso causa materialis est causa materialis
					<lb/>forme; sed causa formalis est simpliciter nobilior materia quia eam actuificat
					<lb/>et perficit, sed e converso est secundum quid quia materia sustentat
					<lb/>formam. Combinatio vero secunda est inter efficientem et finem; alterutrum
					<lb/>enim se causant. Sed finis causat efficientem simpliciter, et primo in quantum
					<lb/>efficiens nichil actu efficeret nisi motus a fine; sed efficiens causat
					<lb/>finem secundum quid et secundario in quantum movendo introducit finem,
				<lb/>sed nonnisi in virtute finis primo moventis ipsum.</p>
				<p><lb/>Ad secundum dicendum quod, licet proprium sit nobilius methaphorico,
					<lb/>tamen non oportet quod movere proprie sit nobilius quam
					<lb/>movere methaphorice. Non enim tota nobilitas consistit in movendo,
					<lb/>alias Deo aliquid nobilitatis accrevisset quando cepit movere creaturam
					<lb/>in tempore. Sed maior nobilitas consistit in essendo, quam scilicet habet
					<pb n="181"/>
					<lb/>finis respectu efficientis, ut patet ex dictis. Et ideo non sequitur, quia
					<lb/>accipitur methaphora secundum rem inferiorem in nobilitate et non secundum
					<lb/>rem superiorem; sicut non sequitur "Adamas est lapis proprie,
					<lb/>Christus autem est lapis methaphorice, ergo adamas est nobilior quam
				<lb/>Christus".</p>
				<p><lb/>Ad tertium dicendum quod, secundum Philosophum in II <hi rend="italic">De anima</hi>
					<lb/>et Themistium super hoc expressius, duplex est finis, scilicet quod et cui.
					<lb/>Illud ergo quod desideratur tamquam finis non est inconveniens quod sit
					<lb/>minus nobile quam illud quod ordinatur ad finem, sicut exemplificat
					<lb/>Themistius de sanitate et felicitate scilicet inherente. Omnis enim perfectio
					<lb/>corporis et anime est talis finis qui certe sinpliciter loquendo minus nobilis
					<lb/>est quam corpus et anima, cum substantia sit simpliciter nobilior quam
					<lb/>accidens; quod accidit quia iste non est ultimus finis. Sed ultimus finis
					<lb/>est subiectum cui talis finis desideratur. Sanitas enim, sicut dicit Themistius,
					<lb/>appetitur propter sanum esse et felicitas propter felicem esse.
					<lb/>Unde sanitas non est finis medici et artis medicinalis nisi in quantum
					<lb/>utrumque ad hominem ordinatur perficiendum, quia anima non perficitur
					<lb/>arte medicine et corpus sanitate nisi in quantum et anima et corpus sunt
					<lb/>hominis, qui quidem simpliciter est nobilior omni perfectione sua accidentali.
				<lb/>/*</p>
			</div>
			<div type="chapter">
				<head><lb/>[7]</head> <p>Sexta ratio accipitur ex parte persone presidentis.</p>
				<p><lb/>Ille enim qui licite potest exigere bona temporalia pro minori bono
					<lb/>et condempnare ad ea persolvenda pro minori malo, multo magis potest
					<lb/>hoc licite facere pro maiori bono et pro maiori malo Sed ille qui presidet,
					<pb n="182"/>
					<lb/>puta rex vel alius dominus, potest exigere licite bona temporalia a
					<lb/>subditis suis pro minori bono quam sit pax, puta pro itinere, pro ponte,
					<lb/>pro militia, pro nuptiis filie etc. Ergo multo magis potest hoc exigere
					<lb/>pro pace. Item potest subditos suos condempnare pro minori malo quam
					<lb/>sit pacis oppositum, idest guerra, puta pro furto, pro percussione etc. Ergo
				<lb/>multo magis pro guerra.</p>
				<p><lb/>Sed contra, quia non semper qui potest minus facere potest facere
					<lb/>quod maius est. Ergo non videtur sequi quod qui potest exigere pro
				<lb/>minori possit exigere pro maiori.</p>
				<p><lb/>Et dicendum quod posse exigere pro minori non est minus sed maius,
					<lb/>et similiter posse exigere pro maiori non est maius sed minus, sicut posse
					<lb/>intrare per minus foramen est maius quam posse intrare per maius, et
					<lb/>posse videre minorem literam est maius quam posse videre vel legere
					<lb/>maiorem, et similiter posse superare hostes cum minori apparatu armorum
				<lb/>et hominum est maius quam posse eos superare cum maiori.</p>
				<p><lb/>Sed adhuc contra, quia non semper qui potest maius potest minus.
					<lb/>Intellectus enim potest cognoscere universale, quod maius est, et tamen
					<lb/>non potest cognoscere singulare directe, quod minus est, sicut cognoscit
					<lb/>sensus qui est potentia inferior intellectu. Item miles potest tota die
					<lb/>bellare et magnos ictus cum ense facere, quod maius est quam portare
					<lb/>super humeros suos unum grave onus lane vel alterius rei, quod miles
					<lb/>facere non potest; quod tamen potest unus fortis homo plebeius ministerialis,
					<lb/>qui minoris gradus est inter homines quam sit miles. Item unus
					<lb/>homo scientificus potest tota die solitarius studere et meditari, quod maius
					<lb/>est quam fodere in campo, quod facere non potest; quod tamen potest
					<lb/>facere unus rusticus qui minoris gradus est inter homines quam sit
				<lb/>scientificus.</p>
				<p><lb/>Et dicendum quod qui potest maius semper potest minus quando
					<lb/>maius et minus secundum eundem modum obiecti se habent ad potentiam
					<lb/>operantis; puta qui potest ferre centum libras potest ferre decem, et qui
					<lb/>potest intelligere subtiliora potest intelligere grossiora, et qui potest ordines
					<lb/>conferre potest a peccato absolvere. Et in potentiis ordinatis, quod
					<lb/>potest inferior potest superior; puta quod potest proconsul potest imperator,
					<lb/>et quod potest episcopus potest papa. Nichil tamen prohibet aliquid
					<lb/>esse superius simpliciter quod tamen est inferius secundum quid, sicut
					<lb/>corpus hominis simpliciter est nobilius quam ferrum, et tamen ferrum
					<lb/>secundum quid est nobilius quam corpus hominis, cum ferrum sit durum
					<lb/>et corpus hominis sit molle. Et iterum dici potest quod illud quod potest
					<lb/>inferior, quod minus est, potest superior sed nobiliori modo; puta quod
					<pb n="183"/>
					<lb/>potest pauper per exercitium manibus propriis potest dives per imperium
					<lb/>manibus alienis; et quod potest sensus modo artiori potest intellectus
					<lb/>modo ampliori; et iterum quia pars intellectiva imperat parti sensitive.
					<lb/>In fine notandum quod in talibus remissionibus non videtur intentio
					<lb/>extendi ad dampna illata quando spolium actu existit apud dampnificantem
					<lb/>et scitur persona dampnificata, precipue quando est indigens. Secundum
					<lb/>enim Senecam in libro <hi rend="italic">De clementia</hi> princeps debet se habere ad modum
					<lb/>medici. Unde sicut medicus conservat quantum potest bonum cuiuslibet
					<lb/>membri cum bono comuni corporis hominis, ita princeps debet conservare
					<lb/>illesum bonum cuiuslibet civis quantum potest cum bono corporis populi,
					<lb/>ut scilicet saltem de fisco tali leso provideatur, si remissio ad dampna
				<lb/>omnia sine ulla exceptione universaliter extenditur.</p>
				<p><lb/>Explicit tractatus de bono pacis fratris Remigii ordinis Predicatorum
				<lb/>magistri in theologia.</p>
			</div>
		</div>
	</body>
</text>
</TEI>