<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Legenda sanctae Clarae virginis </title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. Menestò</name>
                                        <name>S. Brufani et alii</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="9786" unit="words">Parole: 9786</measure>
				<measure quantity="61908" unit="characters_without_spaces">Caratteri (spazi esclusi): 61908</measure>
				<measure quantity="70561" unit="characters_witht_spaces">Caratteri (spazi inclusi): 70561</measure>
			</extent>
			<publicationStmt>
				<publisher>ALIM</publisher>
				<date when="2002-08-01">01/08/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: A p. 2425 il testo presenta "filialibus" possibile errore per "filiabus".
					caratteri (con spazi): 72.955 
				GS</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Fontes Franciscani</title>
						<editor>E. Menestò</editor>
						<editor>S. Brufani et alii</editor>
						<imprint>
							<publisher>Edizioni Porziuncola</publisher>
							<pubPlace>Assisi</pubPlace>
							<date>1995</date>
							<biblScope unit="page">2415-2450</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="2415"/>
		<div>
			<head><lb/><hi rend="bold">Prooemialis epistula summo pontifici destinata super legenda
			<lb/>Sanctae Clarae Virginis.</hi></head>
			<p><lb/>Quasi veterani mundi senecta urgente fidei caligabat visus, morum
				<lb/>nutabat gressus, marcebat virilium operum fortitudo: quin immo
				<lb/>faeces temporum, faeces comitabantur etiam vitiorum; cum
				<lb/>amator hominum Deus, ex suae pietatis arcano sacrorum Ordinum
				<lb/>suscitans novitatem, providit per eos et fidei fulcimentum, et reformandis
				<lb/>moribus disciplinam. Dixerim certe modernos patres cum
				<lb/>veris sequacibus luminaria orbis, viae ductores, vitae magistros: in
				<lb/>quibus meridianus fulgor mundo ad vesperam consurrexit, ut lumen
				<lb/><hi rend="italic">videat, qui in tenebris ambulabat.</hi> Nec decuit infirmiori sexui
				<lb/>adiutorium sibi deesse, quem libidinis gurgite interceptum, non minor
				<lb/>ad peccandum trahebat voluntas, et maior satis fragilitas impellebat.
				<lb/>Suscitavit propterea pius Deus virginem venerabilem Claram,
				<lb/>atque in ea clarissimam feminis lucernam accendit; quam et tu, Papa
				<lb/>beatissime, <hi rend="italic">super candelabrum ponens, ut luceat omnibus, qui in
				<lb/>domo sunt</hi>, virtute cogente signorum, Sanctorum cathalogo ascripsisti.
				<lb/>Horum Ordinum te patrem colimus, te nutritium scimus, te
				<lb/>protectorem amplectimur, te dominum veneramur: quem sic permaximae
				<lb/>navis regimen universale solicitat, ut parvae quoque naviculae
			<lb/>curam singularem et solicitam non excludat. </p>
			<p><lb/>Sane placuit dominationi vestrae, meae parvitati iniungere, ut,
				<lb/>recensitis actibus sanctae Clarae, legendam eius formarem: opus
				<pb n="2416"/>
				<lb/>certe, quod mea in litteris ruditas formidabat, nisi pontificalis auctoritas
				<lb/>verbum coram posito, iterum atque iterum repetisset. Igitur
				<lb/>me colligens ad mandatum, nec tutum ratus per ea procedere quae
				<lb/>defectiva legebam, ad socios beati Francisci, atque ad ipsum collegium
				<lb/>virginum Christi perrexi, frequenter illud corde revolvens, non
				<lb/>licuisse antiquitus historiam texere, nisi his, qui vidissent, aut a videntibus
				<lb/>accepissent. His, inquam, veritate praevia, <hi rend="italic">cum timore
				<lb/>Domini</hi> me plenius instruentibus, aliqua colligens, et plura dimittens,
				<lb/>plano stylo transcurri; ut quia magnalia Virginis, virgines legere
				<lb/>delectabit, rudis intelligentia non inveniat, ubi pro verborum
				<lb/>ambitu tenebrescat. Sequantur ergo viri viros Verbi incarnati novos
				<lb/>discipulos: imitentur feminae Claram, Dei matris vestigium, novam
				<lb/>capitaneam mulierum. Vobis autem, sanctissime Pater, sicut
				<lb/>in his corrigendi, subtrahendi et addendi plena manet auctoritas; ita
				<lb/>mea per omnia subiacet, concordat, flagitatque voluntas. Valere
			<lb/>vos faciat Dominus Iesus Christus nunc et in aevum. Amen. </p>
		</div>
		<div type="treatise">
			<head><lb/><hi rend="bold">Incipit legenda Sanctae Clarae virginis et primo de ipsius ortu.</hi></head>
			<div type="chapter">
				<head type="h_2"><lb/>1</head> <p>Admirabilis femina, Clara vocabulo et virtute, de civitate
					<lb/>Asisii, claro satis genere traxit originem: beato Francisco primum concivis
					<lb/>in terris, conregnans postmodum in excelsis. Pater eius miles
					<lb/>et tota utroque parente progenies militaris; domus abundans, et copiosae,
					<lb/>iuxta morem patriae, facultates. Mater eius nomine Ortulana,
					<lb/>fructiferam in orto Ecclesiae plantulam paritura, fructibus bonis
					<lb/>et ipsa non mediocriter abundabat. Nam quamvis maritali iugo subdita,
					<lb/>quamvis curis familiaribus alligata, vacabat tamen proposse divinis
					<lb/>obsequiis, insistebat operibus pietatis. Ultra mare siquidem
					<lb/>cum peregrinantibus devota transivit, et loca illa perlustrans, quae
					<lb/>Deus homo sacris vestigiis consecrarat, tandem cum gaudio remeavit.
					<lb/>Iterum ad S. Michaëlem Archangelum causa orationis accessit,
				<lb/>et Apostolorum limina devotius visitavit. </p>
			</div>
			<div type="chapter">
				<head type="h_2"><lb/>2</head> <p>Quid plura? <hi rend="italic">Ex fructu arbor cognoscitur</hi> , et fructus ex arbore
					<lb/>commendatur. Praecessit in radice divini copia muneris, ut in
					<lb/>ramusculo sequeretur abundantia sanctitatis. Praegnans denique
					<pb n="2417"/>
					<lb/>mulier, et partui iam vicina, cum ante crucem in ecclesia Crucifixum
					<lb/>attente oraret ut eam de partus periculo salubriter expediret, <hi rend="italic">vocem
					<lb/>audivit dicentem sibi</hi> : Ne paveas mulier, quia quoddam lumen
					<lb/>salva parturies, quod ipsum lumen clarius illustrabit. Quo edocta
					<lb/>oraculo, natam infantulam sacro baptismate renascentem, Claram vocari
					<lb/>iussit, sperans promissi luminis claritatem pro divinae beneplacito
				<lb/>voluntatis aliqualiter fore complendam. </p>
			</div>
			<div type="chapter">
				<head type="h_1"><lb/><hi rend="bold">De conversatione in domo paterna.</hi></head>
				<head type="h_2"><lb/>3</head> <p>Edita mox in lucem parvula Clara, tempestivo satis in umbra
					<lb/>saeculi coepit clarescere lumine, atque intra teneros annos morum
					<lb/>splendescere probitate. Docili corde primum ex matris ore
					<lb/>fidei rudimenta suscepit, et spiritu interius conflante pariter et formante,
					<lb/>vas revera purissimum, vas esse innotuit gratiarum. <hi rend="italic">Extendebat
					<lb/>libenter ad pauperes manum suam, et de abundantia</hi> domus
					<lb/>suae <hi rend="italic">supplebat inopias</hi> plurimorum. Et ut suum sacrificium gratius
					<lb/>esset Deo, proprio corpuscolo delicata subtrahebat cibaria, clamque
					<lb/>per internuncios mittens, reficiebat viscera pupillorum. Sic <hi rend="italic">ab
					<lb/>infantia secum miseratione crescente</hi> , mentem compassivam gerebat,
				<lb/>miserorum miserias miserantem. </p>
			</div>
			<div type="chapter">
				<head type="h_2"><lb/>4</head> <p>Sanctae orationis studium habebat amicum: ubi saepius odore
					<lb/>bono respersa, paulatim vitam caelibem actitabat. Cum signacula
					<lb/>non habebat quorum evolutione diceret Pater noster, congerie lapillorum
					<lb/>suas oratiunculas Domino numerabat. Ubi ergo sancti amoris
					<lb/>stimulos primitivos sentire coepit, mundani floris picturam
					<lb/>instabilem iudicat contemnendam, Spiritus unctione perdocta, vilibus
					<lb/>rebus pretium imponere vilitatis. Sub vestibus namque pretiosis
					<lb/>ac mollibus, ciliciolum gerebat absconditum, mundo exterius florens,
					<lb/><hi rend="italic">Christum</hi> interius <hi rend="italic">induens.</hi> Denique suis eam nobiliter maritare
					<lb/>volentibus, nullatenus acquievit; sed dissimulato in posterum
					<lb/>mortali coniugio, virginitatem suam Domino committebat. Talia
					<lb/>fuerunt in domo paterna suae delibamenta virtutis, tales primitiae
					<lb/>spiritus, talia praeludia sanctitatis. Tantis itaque redundantem unguentis,
					<pb n="2418"/>
					<lb/>velut cellam aromatum, licet clausam, ipsam sua fragrantia
					<lb/>manifestat. Ore siquidem vicinorum laudari nescia coepit, et secretos
					<lb/>actus veridica fama prodente, rumor bonitatis eius vulgabatur in
				<lb/>populo. </p>
			</div>
			<div type="chapter">
				<head type="h_1"><lb/><hi rend="bold">De noticia et familiaritate beati Francisci.</hi></head>
				<head type="h_2"><lb/>5</head> <p>Audiens vero tunc celebre nomen Francisci, qui velut novus
					<lb/>homo, obliteratam in mundo perfectionis viam novis virtutibus renovabat,
					<lb/>mox eum audire desiderat et videre, suadente hoc ipsum patre
					<lb/>Spirituum, cuius iam uterque, licet differenter, acceperat primitiva.
					<lb/>Nec minus ille tam gratiosae puellae celebri fama perflatus,
					<lb/>videre hanc et alloqui cupit, si quo modo, qui totus inhiabat ad praedam,
					<lb/>regnumque mundi depopulaturus advenerat, nobilem istam praedam
					<lb/><hi rend="italic">saeculo nequam possit arripere</hi> , suoque Domino vendicare.
					<lb/>Visitat ille istam, et saepius ista illum, visitationum suarum tempora
					<lb/>moderantes, quibus divinum illud studium nec percipi ab homine
					<lb/>possit, nec rumore pubblico detrectari. Nam unica tantum familiari
					<lb/>socia comitante, paternos lares puella egrediens, clandestinos ad
					<lb/>virum Dei frequentabat accessus, cuius sibi verba flammantia, cuiusque
					<lb/>ultra hominem opera videbantur. Hortatur eam pater Franciscus
					<lb/>ad mundi contemptum: spem saeculi aridam et speciem deceptivam
					<lb/>vivo sermone demonstrans: instillat auribus eius dulcia connubia
					<lb/>Christi, suadens virginalis pudicitiae margaritam beato illi sponso,
				<lb/>quem amor humanavit, fore servandam. </p>
			</div>
			<div type="chapter">
				<head type="h_2"><lb/>6</head> <p>Quid immorer multis? Instante patre sanctissimo, et more fidelissimi
					<lb/>paranymphi sollerter agente, non trahit in longum virgo consensum.
					<lb/>Aperitur ei protinus aeternorum intuitus gaudiorum, quorum
					<lb/>conspectu mundus ipse vilesceret, quorum desiderio a semetipsa
					<lb/>liquesceret, quorum amore ad supernas nuptias anhelaret. Coelesti
					<lb/>namque igne succensa, terrenae gloriam vanitatis sic ex alto contempsit,
					<lb/>ut nihil iam de mundi applausu eius affectibus inhaereret.
					<lb/>Carnis quoque illecebras perhorrescens, iam <hi rend="italic">torum in delicto se nescituram</hi>
					<lb/>proponit, soli Deo de corpore suo templum facere cupiens
					<lb/>et magni regis connubia virtute promereri contendens. Et
					<pb n="2419"/>
					<lb/>tunc Francisci consilio se totam committit, ipsum post Deum statuens
					<lb/>suae directionis aurigam. Pendet exinde anima eius ad sacra illius
					<lb/>monita et de bono Jesu calido excipit pectore, quidquid promit ille
					<lb/>sermone. Moleste iam fert saecularis ornatus decorem et quasi <hi rend="italic">stercus
					<lb/>arbitrabatur omnia</hi> quae foris applaudunt, <hi rend="italic">ut Christum lucrifacere</hi>
				<lb/>possit. </p>
			</div>
			<div type="chapter">
				<head type="h_1"><lb/><hi rend="bold">Qualiter per beatum Franciscum conversa de saeculo ad religionem</hi>
				<lb/><hi rend="bold">transivit.</hi></head>
				<head type="h_2"><lb/>7</head> <p>Protinus ne speculum illibatae mentis mundanus pulvis ulterius
					<lb/>inquinet, aut contagio saecularis vitae azymam fermentet aetatem,
					<lb/>properat Claram educere pius pater de saeculo tenebroso.
					<lb/>Instabat Palmarum dies solemnis, cum ad virum Dei puella fervido
					<lb/>corde se confert, sciscitans de sua conversione, quid et qualiter
					<lb/>sit agendum. Iubet pater Franciscus, ut in die festo compta et ornata
					<lb/>procedat ad palmam cum frequentia populorum, ac nocte sequenti
					<lb/><hi rend="italic">exiens extra castra</hi> , mundanum <hi rend="italic">gaudium in luctum
					<lb/>convertat</hi> dominicae passionis. Die itaque dominico veniente, in
					<lb/>turba dominarum splendore festivo puella perradians, cum reliquis
					<lb/>intrat ecclesiam. Ubi illo digno praesagio contigit, ut caeteris ad ramos
					<lb/>currentibus, dum Clara prae verecundia suo in loco manet immota,
					<lb/>pontifex per gradus descendens, usque ad eam accederet, et
					<lb/>palmam suis in manibus poneret. Nocte sequenti ad Sancti mandatum
					<lb/>se praeparans, optatam fugam cum honesta societate aggreditur.
					<lb/>Cumque ostio consueto exire non placuit, aliud ostium, quod
					<lb/>lignorum et lapidum pondera obstruebant, miranda sibi fortitudine,
				<lb/>propriis manibus reseravit. </p>
			</div>
			<div type="chapter">
				<head type="h_2"><lb/>8</head> <p>Igitur domo, civitate et consanguineis derelictis, ad sanctam
					<lb/>Mariam de Portiuncula festinavit: ubi fratres, qui in arula Dei sacras
					<lb/>excubias observabant, virginem Claram cum luminaribus receperunt.
					<lb/>Mox ibi reiectis sordibus Babylonis, mundo <hi rend="italic">libellum repudii</hi> tradidit:
					<lb/>ibi manu fratrum crines deponens, ornatus varios dereliquit.
					<lb/>Nec decuit alibi florigere virginitatis Ordinem ad vesperam temporum
					<pb n="2420"/>
					<lb/>excitari, quam in eius aula, quae prima omnium atque dignissima,
					<lb/>sola extitit mater et virgo. Hic locus est ille, in quo nova militia
					<lb/>pauperum, duce Francisco, felicia sumebat primordia, ut liquido
					<lb/>videtur utramque religionem Mater misericordiae in suo diversorio
					<lb/>parturire. Cum autem coram altari beatae Mariae sanctae poenitentiae
					<lb/>suscepisset insignia, et quasi ante torum huius Virginis, humilis
					<lb/>ancilla Christo nupsisset, statim eam ad ecclesiam sancti Pauli sanctus
					<lb/>Franciscus deduxit, donec aliud provideret Altissimus, in eodem
				<lb/>loco mansuram. </p>
			</div>
			<div type="chapter">
				<head type="h_1"><lb/><hi rend="bold">Qualiter a consanguineis impugnata firma perseverantia stetit.</hi> </head>
				<head type="h_2"><lb/>9</head> <p>Ad consanguineos autem rumore volante, dilacerato corde,
					<lb/>factum et propositum virginis damnant; et conglobati in unum, currunt
					<lb/>ad locum, tentantes quod obtinere non possunt. Violentiae impetum,
					<lb/>venena consiliorum, blanditias adhibent promissionum,
					<lb/>suadentes ab huiusmodi vilitate discedere, quae nec generi congruat,
					<lb/>nec exemplum habeat in contrata. At illa pannos apprehendens altaris,
					<lb/>caput denudat attonsum, firmans se nullatenus a Christi servitio
					<lb/>ulterius avellendam. Crescit animus, bello crescente suorum
					<lb/>viresque ministrat amor iniuriis lacessitus. Sic sic per plures dies
					<lb/>cum in via Domini obicem pateretur, et sui se opponerent eius proposito
					<lb/>sanctitatis, non collapsus est animus, non fervor remissus:
					<lb/>sed inter verba et odia ad spem animum tandiu reformat, donec
				<lb/>propinqui, retrusa fronte, quiescunt. </p>
			</div>
			<div type="chapter">
				<head type="h_2"><lb/>10</head> <p>Paucis interiectis diebus, ad ecclesiam S. Angeli de Panso,
					<lb/>transivit: ubi cum non plene mens eius quiesceret, tandem ad ecclesiam
					<lb/>S. Damiani, beati Francisci consilio, commigravit. Ibi mentis
					<lb/>anchoram quasi in certo figens, non iam pro loci mutatione ulterius
					<lb/>fluctuat, non pro arctitudine dubitat, nec pro solitudine reformidat.
					<lb/>Haec est illa ecclesia, in cuius reparatione Franciscus miro desudavit
					<lb/>studio, cuiusque sacerdoti pecuniam obtulerat pro opere reparando.
					<lb/>Haec est in qua dum Franciscus oraret, <hi rend="italic">vox ad eum</hi> de ligno
					<lb/>Crucis <hi rend="italic">dilapsa</hi> , insonuit: Francisce, vade, repara domum meam,
					<pb n="2421"/>
					<lb/>quae, ut cernis, tota destruitur. In huius locelli ergastulo, pro coelestis
					<lb/>amore sponsi, virgo se Clara conclusit. In hac se a mundi tempestate
					<lb/>celans, corpus, quoad viveret, carceravit. <hi rend="italic">In</hi> huius <hi rend="italic">caverna
					<lb/>maceriae, columba</hi> deargentata <hi rend="italic">nidificans</hi> , virginum Christi collegium
					<lb/>genuit, monasterium sanctum instituit, pauperumque dominarum
					<lb/>Ordinem inchoavit. Hic in via poenitentiae glebas membrorum
					<lb/>terit, hic semina perfectae iustitiae seminat, hic incessu proprio signat
					<lb/>vestigia secuturis. In hoc arcto reclusorio per XLII annos disciplinae
					<lb/>flagellis frangit sui corporis alabastrum, ut domus Ecclesiae
					<lb/>repleatur fragrantia unguentorum. Ubi quam gloriose conversata
					<lb/>sit, tunc demum aperte narrabitur, si quot et quantae animae per
				<lb/>eam ad Christum venerint, primo narretur. </p>
			</div>
			<div type="chapter">
				<head type="h_1"><lb/><hi rend="bold">De fama virtutum eius circumquaque diffusa.</hi></head>
				<p><lb/>Spargitur enim paulo post opinio sanctitatis virginis Clarae per
					<lb/>proximas regiones, et <hi rend="italic">in odorem unguentorum</hi> eius undique mulieres
					<lb/><hi rend="italic">currunt.</hi> Festinant virgines eius exemplo Christo servare,
					<lb/>quod sunt: maritatae castius agere satagunt: nobiles et illustres,
					<lb/>amplis contemptis palatiis, arcta sibi monasteria construunt, atque
					<lb/>pro Christo <hi rend="italic">in cinere et cilicio</hi> vivere magnam gloriam ducunt.
					<lb/>Concitatur nihilominus ad incoinquinata certamina iuvenum impetus,
					<lb/>et ad carnis adspernanda ludibria per infirmioris sexus exempla
					<lb/>fortia provocatur. Plures denique matrimonio iuncti, mutuo consensu
					<lb/>continentium se lege vincentes, viri ad Ordines, uxores ad monasteria
					<lb/>transeunt. Mater filiam, filia matrem invitat ad Christum:
					<lb/>soror sorores allicit, et amita neptes. Omnes aemulo fervore Christo
					<lb/>servire desiderant. Omnes huius vitae angelicae, quae per Claram
					<lb/>inclaruit, fieri participes optant. Innumerae virgines, Clarae
					<lb/>rumoribus excitatae, dum ad claustralem vitam transire non praevalent,
					<lb/>in patriis domibus sine regula regulariter vivere student.
					<lb/>Tanta haec salutis germina virgo Clara suis parturiebat exemplis,
					<lb/>ut in ea videretur impleri propheticum illud: <hi rend="italic">Multi filii desertae
				<lb/>magis, quam eius, quae habet virum.</hi></p>
				<pb n="2422"/>
			</div>
			<div type="chapter">
				<head type="h_1"><lb/><hi rend="bold">Quomodo rumor bonitatis eius et ad longinquas pervenit.</hi></head>
				<head type="h_2"><lb/>11</head> <p>Interea ne coelestis huius benedictionis vena, quae in valle
					<lb/>Spoletana scaturit, breves infra terminos obcludatur, sic divina providentia
					<lb/>derivatur in amnem ut <hi rend="italic">fluminis impetus</hi> totam Ecclesiae
					<lb/><hi rend="italic">laetificet civitatem.</hi> Nam tantarum novitas rerum longe lateque
					<lb/>transivit in orbem, et ubique animas coepit lucrifacere Christo.
					<lb/>Clausa manens Clara toto clarescere mundo incipit, et laudum titulis
					<lb/>praeclara refulget. Replet fama virtutum eius cameras dominarum
					<lb/>illustrium, attingit ducissarum palatia, ipsarum quoque
					<lb/>penetrat penetralia reginarum. Flectitur nobilitatis apex ad eius
					<lb/>sectanda vestigia, et a superbi sanguinis genere, sancta humilitate
					<lb/>degenerat. Nonnullae Ducum ac regum matrimonio dignae, Clarae
					<lb/>invitante praeconio, arctam poenitentiam faciunt, et quae potentibus
					<lb/>nupserant, Claram suo modulo imitantur. Ornantur monasteriis
					<lb/>innumerae civitates: ipsa quoque campestria et montana, huius
					<lb/>coelestis aedificii fabrica decorantur. Multiplicatur castitatis cultus
					<lb/>in saeculo, Clara sanctissima praecedente, et redivivus ordo virgineus
					<lb/>in medium revocatur. His beatis floribus, quos Clara parturiit,
					<lb/>feliciter hodie vernat Ecclesia, quibus et ipsa fulciri postulat, dicens:
					<lb/><hi rend="italic">Fulcite me floribus stipate me malis, quia amore langueo.</hi> Sed
					<lb/>iam ad propositum stylus redeat, ut, eius conversatio qualis fuerit,
				<lb/>innotescat. </p>
			</div>
			<div type="chapter">
				<head type="h_1"><lb/><hi rend="bold"><hi rend="italic"> De sancta ipsius humilitate. </hi></hi></head>
				<head type="h_2"><lb/>12</head> <p>Haec sui Ordinis lapis primarius ac nobile fundamentum, in
					<lb/>fundamento sanctae humilitatis, virtutum omnium fabricam ab ipso
					<lb/>principio studuit collocare. Beato namque Francisco obedientiam
					<lb/>sanctam promisit, et a promisso nullatenus deviavit. Triennio vero
					<lb/>post suam conversionem, nomen, et officium Abbatissae declinans,
					<lb/>humiliter subesse voluit potius, quam praeesse, et inter Christi ancillas
					<lb/>servire libentius, quam serviri. Cogente autem beato Francisco,
					<pb n="2423"/>
					<lb/>suscepit tandem regimen dominarum: de quo in corde suo timor, non
					<lb/>tumor exoritur: nec libertas, sed servitus augmentatur. Quo enim
					<lb/>aliqualis iam praelationis specie altior cernitur, eo reputatione propria
					<lb/>vilior, obsequio promptior, cultu despectior reperitur. Nullos
					<lb/>iam famularum respuit actus, adeo ut plerumque sororum manibus
					<lb/>aquam infunderet, sedentibus assisteret, comedentibus ministraret.
					<lb/>Invita valde aliquid praecipit; spontanea vero facit, magis eligens
					<lb/>per seipsam facere, quam sororibus imperare. Infirmarum sedilia
					<lb/>ipsa lavabat, ipsa tergebat suo illo nobili spiritu, nec sordida fugiens
					<lb/>nec foetida perhorrescens. Pedes famularum deforis revertentium
					<lb/>saepius abluit, et ablutis oscula imprimit. Lavabat semel cuiusdam
					<lb/>servientis pedes, quos dum deosculari properat, illa tantam humilitatem
					<lb/>non ferens, pedem subtrahit, dominamque suam pede in ore percussit.
					<lb/>At illa pedem famulae blande resumit, et sub ipsa planta
				<lb/>strictum osculum figit. </p>
			</div>
			<div type="chapter">
				<head type="h_1"><lb/><hi rend="bold"><hi rend="italic"> De sancta et vera paupertate. </hi></hi></head>
				<head type="h_2"><lb/>13</head> <p>Paupertatem spiritus, quae vera humilitas est, paupertas rerum
					<lb/>omnium continebat. Ac primum in suae conversionis initio,
					<lb/>paternam haereditatem, quae ad eam pervenerat, distrahi fecit, sibique
					<lb/>de pretio nihil reservans, totum pauperibus erogavit. Hinc saeculo
					<lb/>foris relicto, mente intus ditata, post Christum sine sacculo
					<lb/>exonerata percurrit. Tantum denique cum sancta paupertate foedus
					<lb/>iniit, amoremque contraxit, ut nihil praeter Dominum Christum
					<lb/>habere vellet, nihil suas filias possidere permitteret. Nequaquam
					<lb/>coelestis desiderii <hi rend="italic">pretiosissimam margaritam, quam venditis omnibus</hi>
					<lb/>compararat, arbitrabatur cum temporalium mordaci sollicitudine
					<lb/>possidendam. Inculcat suis frequenti sermone sororibus, tunc
					<lb/>acceptabile Deo illud fore collegium, cum paupertate fuerit opulentum,
					<lb/>et tunc perpetuo stabile permansurum, si <hi rend="italic">altissimae paupertatis</hi>
					<lb/>fuerit semper turre munitum. Hortatur eas in paupertatis nidulo
					<pb n="2424"/>
					<lb/>Christo pauperi conformari quem paupercula mater <hi rend="italic">in</hi> arcto
					<lb/><hi rend="italic">praesepio</hi> parvolum <hi rend="italic">reclinavit.</hi> Hoc enim peculiari recordatorio
					<lb/>quasi monili aureo suum fibulabat pectus, ne terrenorum pulvis ad
				<lb/>interiora transiret. </p>
			</div>
			<div type="chapter">
				<head type="h_2"><lb/>14</head> <p>Volens enim religionem suam intitulari titulo paupertatis, a
					<lb/>bonae memoriae Innocentio tertio paupertatis privilegium postulavit.
					<lb/>Qui vir magnificus tanto virginis fervori congratulans, singulare
					<lb/>dicit esse propositum, quod nunquam tale privilegium a Sede
					<lb/>Apostolica fuerit postulatum. Et ut insolitae petitioni favor insolitus
					<lb/>arrideret, Pontifex ipse cum hilaritate magna petiti privilegii sua
					<lb/>manu conscripsit primam notulam. Felicis recordationis dominus
					<lb/>Papa Gregorius, vir sicut sede dignissimus, ita et meritis venerandus,
					<lb/>paterno affectu sanctam istam arctius diligebat. Cui cum suaderet
					<lb/>ut propter eventus temporum et pericula saeculorum aliquas possessiones
					<lb/>assentiret habere quas et ipse liberaliter offerebat, fortissimo
					<lb/>animo restitit, et nullatenus acquievit. Ad quam respondente Pontifice:
					<lb/>Si votum formidas, nos te a voto absolvimus: Sancte pater,
					<lb/>ait, nequaquam a Christi sequela in perpetuum absolvi desidero.
					<lb/>Eleemosynarum fragmina, panumque minutias quas eleemosynarii
					<lb/>comportabant, valde suscipiebat hilariter et quasi moesta de panibus
					<lb/>integris, exultabat potius in fragmentis. Quid multa? Satagebat pauperi
					<lb/>Crucifixo paupertate perfectissima conformari, ut nulla res
					<lb/>peritura amantem ab amato secluderet, aut cursum eius cum Domino
					<lb/>impediret. Occurrunt, ecce, duo miranda, quae paupertatis amatrix
				<lb/>meruit operari. </p>
			</div>
			<div type="chapter">
				<head type="h_1"><lb/><hi rend="bold">Miraculum de multiplicatione panis.</hi></head>
				<head type="h_2"><lb/>15</head> <p>Unicus erat in monasterio panis, cum iam instarent et fames
					<lb/>et hora edendi. Dispensatrice vocata, iubet sancta panem dividere,
					<lb/>partemque fratribus mittere, partem intus pro sororibus
					<lb/>retinere. De quo retento dimidio iubet quinquaginta fieri, iuxta dominarum
					<lb/>numerum, incisuras, et eis in mensa paupertatis apponere.
					<lb/>Cui cum devota filia responderet, necessaria hic forent antiqua
					<pb n="2425"/>
					<lb/>Christi miracula, ut tam modicum panis quinquaginta reciperet sectiones,
					<lb/>respondit mater et dixit: Fac, filia, secura quae dico. Properat
					<lb/>filia matris implere mandata: properat mater ad Christum
					<lb/>suum pia pro filialibus destinare suspiria. Crescit divino munere inter
					<lb/>frangentis manus parva illa materia et cuilibet de conventu suo
				<lb/>extitit portio copiosa. </p>
			</div>
			<div type="chapter">
				<head type="h_1"><lb/><hi rend="bold">Aliud miraculum de oleo divinitus dato.</hi></head>
				<head type="h_2"><lb/>16</head> <p>Die quodam Christi ancillis sic ex toto defecerat oleum, ut
					<lb/>nullum adesset saltem pro debilibus condimentum. Accipit domina
					<lb/>Clara vasculum unum et humilitatis magistra suis manibus lavat; ponit
					<lb/>vas vacuum seorsum ut frater eleemosynarius illud accipiat, et
					<lb/>vocatur ipse frater ut pro acquirendo oleo vadat. Accelerat devotus
					<lb/>frater ut succurrat inopiae tantae et ad sumendum vasculum currit.
					<lb/><hi rend="italic">Non</hi> autem <hi rend="italic">volentis est neque currentis, sed miserentis est
					<lb/>Dei.</hi> Etenim solo influente Deo, vas illud plenum oleo reperitur,
					<lb/>praeveniente sanctae Clarae oratione fratris obsequium in solamen
					<lb/>pauperum filiarum. At vero frater praedictus, quasi frustra vocatus
					<lb/>fuisset, submurmurans dixit: Derisorie me istae feminae vocaverunt,
				<lb/>cum ecce vas plenum existat. </p>
			</div>
			<div type="chapter">
				<head type="h_1"><lb/><hi rend="bold"><hi rend="italic"> De mortificatione carnis. </hi></hi></head>
				<head type="h_2"><lb/>17</head> <p>De miranda carnis mortificatione silere magis quam loqui
					<lb/>forsitan expediret, cum talia fecerit in quibus audientium stupor cum
					<lb/>rerum veritate contendit. Non illud magnum quod simpla tunicula
					<lb/>et vili mantello de rudi panno tegebat potius quam fovebat corpusculum.
					<lb/>Nec illud mirandum quod calceamentorum penitus ignorabat
					<lb/>usum. Non magnum erat omni tempore continuare jejunia, nec
					<lb/>uti lectulo sine pluma. In his enim dum reliquas in suo claustro habuit
					<pb n="2426"/>
					<lb/>similes, laudes fortasse non meruit singulares. Sed quae conventio
					<lb/>carnis virgineae ad vestem porcinam? Procuraverat enim sibi
					<lb/>virgo sanctissima vestem de corio porci, quam, versa ad carnem
					<lb/>hispida tonsura pilorum, secreto sub tunica deferebat. Utebatur nonumquam
					<lb/>duro cilicio, de pilis equorum nodose conserto, quod hinc
					<lb/>inde chordulis rudibus stringebat ad corpus. Hanc vestem uni de
					<lb/>filiabus dum petenti accomodasset, illaque vestisset, tantae protinus
					<lb/>asperitati succumbens, non tam hilariter petiit, quam celeriter post
					<lb/>triduum resignavit. Nuda humus et interdum vinearum sarmenta
					<lb/>erant pro lectulo, lignumque durum praestabat sub capite ufficium
					<lb/>pulvinaris. Processu vero temporis storium, debilitato corpore,
					<lb/>stravit et capiti modicam paleam clementer indulsit. Postquam autem
					<lb/>corpus tam severe tractatum longa coepit occupare infirmitas,
				<lb/>iubente beato Francisco, sacco pleno paleis usa est. </p>
			</div>
			<div type="chapter">
				<head type="h_2"><lb/>18</head> <p>Porro in ieiuniis tantus erat rigor abstinentiae suae, ut de
					<lb/>viatico tenui, quod sumebat, vix corporaliter viveret, nisi eam virtus
					<lb/>alia sustentaret. Sanitatis namque tempore maiorem quadragesimam
					<lb/>et quadragesimam S. Martini episcopi in pane et aqua ieiunans,
					<lb/>solis diebus dominicis vinum, si habebat, gustabat. Et ut mireris,
					<lb/>auditor, quod imitari non potes, tribus diebus in hebdomada, secunda
					<lb/>videlicet, quarta et sexta feria, nihil in illis quadragesimis sumebat
					<lb/>in cibum. Sic alternati dies penuriosae refectionis et dies actae
					<lb/>mortificationis sibi invecem succedebant, ut vigilia perfectae inediae,
					<lb/>quasi in festum solveretur panis et aquae. Non mirum si tanta rigiditas
					<lb/>multo tempore observata, Claram infirmitatibus subdidit, si
					<lb/>vires consumpsit, si vigorem corporis enervavit. Compatiebantur
					<lb/>propterea sanctae matri devotissimae filiae, ac mortes illas, quas quotidie
					<lb/>voluntarie sustinebat, lacrymis deplorabant. Prohibuere tandem
					<lb/>beatus Franciscus et Episcopus Assisii, sanctae Clarae illud trium
					<lb/>dierum exitiale ieiunium, praecipientes ut nullum transeat diem, quin
					<lb/>saltem unciam et dimidiam panis sumat in pastum. Cumque gravis
					<lb/>afflictio corporum, afflictionem ex more generet animorum, longe aliter
					<lb/>effulgebat in Clara: servabat enim in omni sua mortificatione
					<lb/>vultus festivos et hilares, ut vel non sentire, vel deridere videretur
					<lb/>angustias corporales. Ex quo liquido datur intelligi, quia sancta
					<lb/>laetitia, quae interius abundabat, exterius redundabat; quoniam flagella
				<lb/>corporis levigat amor cordis. </p>
				<pb n="2427"/>
			</div>
			<div type="chapter">
                            <head type="h_1"><lb/><hi rend="bold">De exercitio sacrae orationis.</hi></head>
				<head type="h_2"><lb/>19</head> <p>Quae vero sicut in carne praemortua, sic erat a mundo penitus
					<lb/>aliena, continuo sacris orationibus et divinis laudibus animam
					<lb/>occupabat. Ferventissimam interni desiderii aciem fixerat iam in lucem
					<lb/>et quae globum transcenderat terrenorum voluminum, sinum
					<lb/>mentis latius expandebat imbribus gratiarum. Longis post Completorium
					<lb/>tractibus cum sororibus orat et lacrymarum profluvia dum in
					<lb/>ipsa prorumpunt, in ceteris excitantur. Postquam vero ceterae fessa
					<lb/>membra duris adibant refovere cubilibus, ipsa in oratione pervigil
					<lb/>et invicta manebat, ut tunc <hi rend="italic">venas</hi> divini <hi rend="italic">susurii furtive susciperet</hi> ,
					<lb/>quando sopor ceteras occupasset. Saepissime ad orationem
					<lb/>prostrata in faciem, terram infundit lacrymis, obsculisque demulcet:
					<lb/>ut semper suum Iesum tenere videatur in manibus in cuius pedes lacrymae
					<lb/>illae fluant, et oscula imprimantur. Lacrymanti semel profunda
					<lb/>nocte adstitit angelus tenebrarum in forma nigri pueruli et
					<lb/>ipsam monuit dicens: Ne tantum plores quoniam caeca fies. Cui
					<lb/>cum illico responderet: Caecus non erit qui Deum videbit: confusus
					<lb/>ille discessit. Eadem nocte post Matutinum orante Clara, et irrigulo
					<lb/>solito balneata, monitor fraudulentus accessit: Ne tantum, inquit,
					<lb/>fleveris, ne tandiu resolutum cerebrum per nares emunxerit:
					<lb/>quoniam adhuc tortum nasum habebis. Cui celeriter respondente:
					<lb/>Torturam nullam patitur, qui Domino famulatur; statim elapsus
				<lb/>evanuit. </p>
			</div>
			<div type="chapter">
				<head type="h_2"><lb/>20</head> <p>Quantam sui munitionem in fornace ferventis orationis accipiat,
					<lb/>quantum sibi in illa fruitione bonitas divina dulcescat, solita
					<lb/>indicia probant. Cum enim ab oratione sancta cum iucunditate redibat,
					<lb/>calida verba, et quae sororum pectora succendebant, de igne
					<lb/>altaris Domini reportabat. Mirabantur enim quamdam dulcedinem
					<lb/>ex eius ore procedere et clariorem solito faciem apparere. <hi rend="italic">Paraverat</hi>
					<lb/>certe <hi rend="italic">in dulcedine</hi> sua <hi rend="italic">pauperi Deus</hi> , et mentem quam in
					<lb/>oratione lux vera repleverat, exterius corporaliter exemplabat. Sic
					<lb/>in mundo labili sponso suo nobili non labiliter juncta, continue deliciatur
					<lb/>in superis: sic in rota versatili, virtute stabili fulta, et in vase
					<pb n="2428"/>
					<lb/>fictili thesaurum gloriae claudens, carne in imis, mente permanet in
					<lb/>excelsis. Mos ei erat ad Matutinum praevenire iuvenculas, quas per
					<lb/>signa silenter excitans, provocabat ad laudes. Saepe, ceteris dormientibus,
					<lb/>lampades accendebat: saepe campanam propriis manibus
					<lb/>ipsa pulsabat. Nullus erat tepori, nullus in suo claustro desidiae locus,
					<lb/>ubi orandi et Domino serviendi pigritiam aspera invectio stimulabat.
				<lb/>/*</p>
			</div>
			<div type="chapter">
				<head type="h_1"><lb/><hi rend="bold">De mirabilibus orationum eius et primo de Saracenis mirabiliter effugatis.</hi></head>
				<head type="h_2"><lb/>21</head> <p>Libet hic orationum eius recitare magnalia, sicut veritate fidelissima,
					<lb/>sic et veneratione praedigna. Illa tempestate, quam sub
					<lb/>Imperatore Friderico in diversis mundi partibus sustinebat Ecclesia,
					<lb/>vallis Spoletana de calice irae frequentius imbibebat. Erant in ea
					<lb/>pro depopulatione castrorum, pro civitatum expugnatione, imperiali
					<lb/>iussu constitutae acies militum et Saracenorum sagittariorum examina
					<lb/>velut apum. Cumque in Assisium, peculiarem Domini civitatem,
					<lb/>hostilis semel furor irrueret, et jam ipsis portis exercitus appropinquaret,
					<lb/>Saraceni gens pessima, qui sanguinem sitiunt christianum et
					<lb/>omne nefas impudentius audent, apud sanctum Damianum intra loci
					<lb/>terminos, immo intra claustrum virginum, influxerunt. Liquescunt
					<lb/>dominarum corda timoribus, tremunt formidine verba, et ad matrem
					<lb/>referunt fletus suos. Quae impavido corde, se infirmam ad ostium
					<lb/>duci iubet, et ante hostes poni, praecedente eam cassa argentea, intra
				<lb/>ebur inclusa, in qua Sancti Sanctorum corpus devotissime servabatur.</p>
			</div>
			<div type="chapter">
				<head type="h_2"><lb/>22</head> <p>Cumque se totam in oratione Domino substravisset Christo
					<lb/>suo cum lacrymis ait: Placet, mi Domine, inermes ancillas tuas, quas
					<lb/>tuis amoribus innutrivi, manibus, ecce, tradere paganorum? Custodi,
					<lb/>Domine, precor, has famulas tuas, quas in praesenti ipsa custodire
					<lb/>non possum. Mox de novae gratiae propitiatorio vox quasi puerili
					<lb/>ad eius aures insonuit: Ego vos semper custodiam. Mi Domine,
					<lb/>ait, et hanc si placet, protege civitatem, quae nos pro tuo amore substentat.
					<lb/>Et Christus ad eam: Gravamina substinebit, sed meo munimine
					<lb/>defendetur. Tunc Virgo lacrimosam erigens faciem, flentes
					<lb/>confortat, dicens: Fide iubeo vobis, filiolae, quod nihil patiemini mali,
					<pb n="2429"/>
					<lb/>tantum in Christo confidite. Nec mora: statim canum illorum repressa
					<lb/>pavescit audacia, et per muros, quos ascenderant, celeriter
					<lb/>exeuntes, orantis virtute deturbati sunt. Confestim Clara illis, quae
					<lb/>vocem praedictam audierant, studiose dicens interminatur: Cavete
					<lb/>per omnem modum, carissimae filiae, ne vocem illam, dum corpus
				<lb/>ago, cuiquam reseretis. </p>
			</div>
			<div type="chapter">
				<head type="h_1"><lb/><hi rend="bold">Item aliud miraculum de liberatione civitatis.</hi></head>
				<head type="h_2"><lb/>23</head> <p>Alio tempore Vitalis de Adversa, vir gloriae cupidus et in
					<lb/>proeliis animosus, Imperialem exercitum, cui capitaneus praeerat, admovit
					<lb/>contra Assisium. Terram itaque nudavit arboribus, adiacentia
					<lb/>cuncta vastavit et sic in civitatis obsidione resedit. Firmat verbis
					<lb/>minacibus, se inde nullatenus recessurum, donec ipsam habuerit civitatem.
					<lb/>Iamque ad id adventum erat ut de civitatis periculo in
					<lb/>proximo timeretur. Quod cum audisset Clara famula Christi, vehementer
					<lb/>ingemuit et sororibus ad se vocatis, ait: Ab ista civitate, carissimae
					<lb/>filiae, multa quotidie bona suscipimus: impium valde est si
					<lb/>non in tempore opportuno ei, prout possumus, succurramus. Iubet
					<lb/>afferri cineres, iubet capita nudare sorores. Ac primum suum exopertum
					<lb/>caput cinere multo conspergit: deinde super illarum capita
					<lb/>cinerem ponit. Pergite, inquit, ad Dominum nostrum et liberationem
					<lb/>civitatis totis affectibus postulate. Quid singula narrem? Quid
					<lb/>virginum lacrymas, quid praeces repetam violentas? <hi rend="italic">Facit</hi> misericors
					<lb/>Deus sequenti mane <hi rend="italic">cum tentatione proventum</hi>, ut toto dissoluto
					<lb/>exercitu, et superbus homo contra vota discederet, ac terram
					<lb/>illam ulterius non vexaret. Nam et ipse dux belli paulo post gladio
				<lb/>interemptus est. </p>
			</div>
			<div type="chapter">
				<head type="h_1"><lb/><hi rend="bold">De virtute orationis eius in conversione germanae suae.</hi></head>
				<head type="h_2"><lb/>24</head> <p>Verum nec illa suae orationis virtus mirifica debet silentio
					<lb/>sepeliri, quae in ipso conversionis initio, unam animam ad Deum convertit,
					<lb/>conversam defendit. Habebat namque sororem, aevo teneram,
					<pb n="2430"/>
					<lb/>carne ac puritate germanam: cuius conversionem desiderans,
					<lb/>inter precum primitias, quas Deo plenis affectibus offerebat, hoc postulabat
					<lb/>obnixius, ut sicut cum sorore habuerat in saeculo cohaerentiam
					<lb/>animorum, ita iam in Dei servitio fieret inter eas unitas
					<lb/>voluntatum. Orat igitur instanter misericordiae Patrem, ut relictae
					<lb/>in domo sorori Agneti desipiat mundus, dulcescat Deus, eamque sic
					<lb/>a proposito carnalium nuptiarum ad sui amoris copulam transferat,
					<lb/>quatenus una secum in virginitate perpetua Sponso gloriae nubat.
					<lb/>Mirandus enim utrique mutuus insederat amor, qui novam divulsionem,
					<lb/>licet affectu dissimili, utrique fecerat dolorosam. Favet celeriter
					<lb/>divina maiestas egregiae oratrici, primumque illud donum quod
					<lb/>praecipue postulat, quodque magis Deum exhibere delectat, festinantius
					<lb/>elargitur. Nam post sedecim dies a conversione Clarae, Agnes
					<lb/>divino afflata spiritu, properat ad sororem, eique suae referens voluntatis
					<lb/>arcanum, se dixit, velle Domino penitus deservire. Quam
					<lb/>illa gaudenter amplectens: Gratias, inquit, ago Deo, dulcissima soror,
				<lb/>quod me de te solicitam exaudivit. </p>
			</div>
			<div type="chapter">
				<head type="h_2"><lb/>25</head> <p>Miram conversionem satis est miranda defensio subsecuta.
					<lb/>Cum enim felices sorores apud ecclesiam S. Angeli de Panso Christi
					<lb/>vestigiis inhaererent, atque illa quae plus de Domino sentiebat,
					<lb/>suam erudiret novitiam et germanam, repente contra puellas nova
					<lb/>consanguineorum proelia suscitantur. Audientes enim Agnetem ad
					<lb/>Claram transisse, currunt ad locum sequenti die duodecim viri furore
					<lb/>succensi et conceptam malitiam dissimulantes exterius, pacificum
					<lb/>praetendunt ingressum. Moxque ad Agnetem conversi, nam de Clara
					<lb/>iam antea desperaverant: Quid tu, inquiunt, ad locum istum venisti?
					<lb/>Festina quantocius domum redire nobiscum. Qua respondente
					<lb/>nolle se a sorore sua Clara discedere, irruit in eam miles unus animo
					<lb/>efferato et pugnis calcibusque non parcens, eam per capillos abstrahere
					<lb/>conabatur, ceteris impellentibus et suis brachiis levantibus eam.
					<lb/>Ad quod iuvencula dum quasi a leonibus capta de manu Domini
					<lb/>raperetur exclamat dicens: Adiuva me, soror charissima, nec me
					<lb/>Christo Domino tolli permittas. Cum ergo violenti praedones adulescentulam
					<lb/>renitentem per devexum montis abstraherent, vestes
					<lb/>abrumperent, vias crinium laceratione complerent, Clara cum lacrymis
					<lb/>in oratione procumbens, petit sorori mentis constantiam tribui,
				<lb/>petit vires hominum divina potentia superari. </p>
				<pb n="2431"/>
			</div>
			<div type="chapter">
				<head type="h_2"><lb/>26</head> <p>Confestim vero tanto pondere corpus illius in terra iacentis
					<lb/>figi videtur, ut illam plures homines, suis conatibus adnitentes,
					<lb/>nequaquam valeant ultra quemdam rivolum absportare. Accurrentes
					<lb/>etiam aliqui de agris et vineis, auxilium illis praestare contendunt,
					<lb/>sed corpus illud de terra levare nullatenus possunt. Dumque in suo
					<lb/>conatu deficiunt, verbo lusorio miraculum extollunt, dicentes: Tota
					<lb/>nocte plumbum comedit et ideo si ponderat non est mirum. Nam
					<lb/>et dominus Monaldus patruus eius, cum in tanta rabie constitutus,
					<lb/>vellet eam laetaliter pugno percutere, manum, quam levavit, subito
					<lb/>dirus dolor invasit, eamque usque ad plura tempora doloris angustia
					<lb/>cruciavit. Ecce autem post longum agonem Clara pergens ad locum,
					<lb/>rogat propinquos a tali conflictu discedere et Agnetem seminecem
					<lb/>iacentem, suae sollicitudini commendare. Quibus infecto negotio
					<lb/>cum amaro recedentibus animo, Agnes iucunda surrexit, et iam Christi
					<lb/>cruce gaudens, pro quo hac prima pugna certaverat, se divinis servitiis
					<lb/>perpetuo mancipavit. Siquidem et Beatus Franciscus manu sua
					<lb/>ipsam totondit, et una cum sorore sua in via Domini erudivit. Verum
					<lb/>quia magnificam eius vitae perfectionem sermo brevis explicare
				<lb/>non posset, intendat ad Claram. </p>
			</div>
			<div type="chapter">
				<head type="h_1"><lb/><hi rend="bold">Aliud miraculum de repulsione daemonum.</hi></head>
				<head type="h_2"><lb/>27</head> <p>Mirum non est si contra malitiam hominum Clarae oratio
					<lb/>valeat, quae etiam daemones incendebat. Mulier enim quaedam Pisanae
					<lb/>dioecesis devota semel venit ad locum ut Deo et sanctae Clarae
					<lb/>gratias ageret pro eo quod meritis eius a quinque daemoniis
					<lb/>liberata fuisset. Fatebantur enim in sui expulsione daemonia, quod
					<lb/>ipsa orationes sanctae Clarae incenderent et ex possesso vasculo deturbarent.
					<lb/>Non sine causa Dominus Papa Gregorius in huius sanctae
					<lb/>orationibus fidem habebat mirabilem, quarum virtutem senserat
					<lb/>efficacem. Saepe quidem nova, ut assolet, emergente difficultate
					<lb/>et cum esset Ostiensis Episcopus et postquam ad culmen apostolicum
					<lb/>esset evectus, supplex eidem virgini per epistulam factus, poscit suffragium,
					<lb/>sentit auxilium. Res certe, sicut humilitate conspicua, sic
					<lb/>toto studio imitanda; quando Christi Vicarius a Christi ancilla opem
					<lb/>efflagitat et suis se virtutibus recommendat. Sciebat sane, quid potest
					<lb/>amor et quam liber aditus puris virginibus pateat ad consistorium
					<pb n="2432"/>
					<lb/>maiestatis. Si enim Rex coelorum seipsum ferventer amantibus,
				<lb/>tribuit, quid est, quod devote orantibus, si expedit, non concedit? </p>
			</div>
			<div type="chapter">
				<head type="h_1"><lb/><hi rend="bold">De miranda devotione eius erga sacramentum altaris.</hi></head>
				<head type="h_2"><lb/>28</head> <p>Quantus beatae Clarae ad altaris Sacramentum fuerit devotionis
					<lb/>affectus, effectus ostendit. In illa enim gravi infirmitate quae
					<lb/>eam grabato adscripserat, faciebat se erigi, et fulcimentis appositis
					<lb/>substentari: et sedens, filabat delicatissimos pannos: de quibus ultra
					<lb/>quinquaginta paria Corporalium faciens, et ea sericis vel purpureis
					<lb/>thecis includens, per plana et montana Assisii variis ecclesiis
					<lb/>destinabat. Corpus vero Domini susceptura, calidis primo lacrymis
					<lb/>irrigatur, et accedens cum tremore non minus formidat in Sacramento
				<lb/>latentem, quam coelum terramque regentem. </p>
			</div>
			<div type="chapter">
				<head type="h_1"><lb/><hi rend="bold">De quadam consolatione vere mirabili quam ei Dominus in infirmitate</hi>
				<lb/><hi rend="bold">largitus est.</hi></head>
				<head type="h_2"><lb/>29</head> <p>Sicut autem in infirmitate, Christi sui <hi rend="italic">memoria memor
					<lb/>erat</hi>, sic et Christus eam in suis languoribus visitabat. In illa nativitatis
					<lb/>hora, quando parvulo nato mundus cum angelis iubilat, omnes
					<lb/>dominae ad Matutinum in oratorium pergunt, et matrem infirmitatibus
					<lb/>pressam, solam relinquunt. Cumque de parvulo Iesu cogitare
					<lb/>coepisset, et multum doleret quod suis laudibus interesse non posset,
					<lb/>suspirans ait: Domine Deus, ecce sola relicta sum tibi in loco isto.
					<lb/>Ecce repente mirabilis ille concentus, qui in ecclesia sancti Francisci
					<lb/>fiebat, suis coepit auribus intonare. Audiebat iubilum fratruum
					<lb/>psallentium, harmonias cantantium attendebat, ipsum etiam percipiebat
					<lb/>sonitum organorum. Nullatenus tanta erat loci propinquitas,
					<lb/>ut haec attingere potuisset humanitus, nisi vel illa solemnitas ad eam
					<lb/>fuisset ampliata divinitus, vel eius supra humanum modum vigoratus
					<lb/>auditus. Verum quod totum hoc excellit oraculum, ipsum digna
					<lb/>fuit Domini praesepe videre. Mane ad eam venientibus filiabus, dixit
					<lb/>beata Clara: Benedictus Dominus Iesus Christus, qui me, vobis
					<pb n="2433"/>
					<lb/>relinquentibus, non reliquit. Audivi revera per gratiam Christi tota
				<lb/>illa solemnia, quae in ecclesia sancti Francisci hac nocte celebrata sunt. </p>
			</div>
			<div type="chapter">
				<head type="h_1"><lb/><hi rend="bold"><hi rend="italic"> De ferventissimo crucifixi amore. </hi></hi></head>
				<head type="h_2"><lb/>30</head> <p>Familiaris ei planctus Dominicae passionis, quae ex sacris
					<lb/>vulneribus nunc myrrhatas affectiones exhaurit, nunc dulciora gaudia
					<lb/>fugit. Hanc lacryma Christi passi vehementer inebriat, et quem
					<lb/>cordi suo profundius amor impresserat frequenter memoria repraesentat.
					<lb/>Docet novitias Christum plangere Crucifixum, et simul quod
					<lb/>verbis docet, factis exemplat. Nam saepe cum in secreto ad talia
					<lb/>hortaretur, praeveniebat verborum exitum irriguum lacrymarum.
					<lb/>Inter horas diei, Sexta et Nona maiori compunctione ex more afficitur,
					<lb/>ut cum immolato Domino immoletur. Nam et semel hora Nona
					<lb/>orantem in cellula diabolus <hi rend="italic">in maxilla percutiens</hi> , oculum sanguine,
					<lb/>genam livore suffundit. Ut autem Crucifixi deliciis absque
					<lb/>intermissione pasceret mentem, orationem de quinque membris Domini
					<lb/>frequentius ruminabat. Officium Crucis, prout Crucis amator
					<lb/>Franciscus instituerat, didicit, et affectu consimili frequentavit.
					<lb/>Chordulam tredecim nodorum copulis annulatam, subtus ad carnem
				<lb/>cingebat, secretum memoriale vulnerum Salvatoris. </p>
			</div>
			<div type="chapter">
				<head type="h_1"><lb/><hi rend="bold">Memoriale quoddam dominicae passionis.</hi></head>
				<head type="h_2"><lb/>31</head> <p>Advenerat quodam tempore dies sacratissimae Coenae, qua
					<lb/>Dominus <hi rend="italic">in fine dilexerat suos.</hi> Circa sero, appropinquante Domini
					<lb/>agonia, Clara contristata et maesta, in cellae secretarium se reclusit.
					<lb/>Cumque orantem Dominum orans prosequeretur, et <hi rend="italic">tristis
					<lb/>usque ad mortem anima</hi> tristitiae illius hausisset affectum, iam
					<lb/>iamque captionis et totius illusionis memoria debriata, lecto resedit.
					<lb/>Tota igitur nocte illa et die sequenti sic absorpta, sic a seipsa permanet
					<lb/>aliena, ut irreverberatis circa unum semper intenta luminibus,
					<lb/>confixa Christo, ac prorsus insensibilis videretur. Redit familiaris
					<pb n="2434"/>
					<lb/>quaedam filia saepe ad ipsam, si forte aliquid velit, et semper
					<lb/>eodem modo se habere reperit. Nocte vero diei sabbati veniente,
					<lb/>filia devota candelam accendit, et praeceptum S. Francisci, ad matris
					<lb/>memoriam signo, non verbo reducit. Praeceperat enim sanctus,
					<lb/>ne ullum sine comestione transiret diem. Illa igitur assistente, Clara
					<lb/>quasi aliunde rediens, hoc protulit verbum: Quae candelae necessitas?
					<lb/>Numquid non dies est? Mater, ait illa, nox abiit, et dies
					<lb/>transivit, noxque altera rediit. Cui Clara: Benedictus sit somnus
					<lb/>iste, carissima filia; quoniam diu optatus, donatus est mihi. Sed cave
				<lb/>ne somnum istum cuiquam referas, dum vixero ipsa in carne. </p>
			</div>
			<div type="chapter">
				<head type="h_1"><lb/><hi rend="bold">De diversis miraculis quae signo et virtute crucis faciebat.</hi></head>
				<head type="h_2"><lb/>32</head> <p>Deprehendit amanti vicem Crucifixus amatus et quae circa
					<lb/>Crucis mysterium tanto amore succenditur, Crucis potentia in signis
					<lb/>et miraculis illustratur. Signum enim vivificae Crucis dum morbidis
					<lb/>applicat, morbos ab eis mirabiliter fugat. Tangam ex multis aliqua.
					<lb/>Fratrem quemdam, nomine Stephanum, furia laborantem,
					<lb/>beatus Franciscus ad dominam Claram transmisit, ut super eum faceret
					<lb/>signum sanctissimae Crucis. Magnam enim sciebat eius perfectionem
					<lb/>et magnam in ipsa venerabatur virtutem. Consignat eum
					<lb/>obedientiae filia patris iussu, et in loco ubi ipsa orare solita erat, parumper
					<lb/>dormire sinit. At ille post modicum somno solutus, sanus
				<lb/>exsurgit, et ad patrem liber ab insania redit. </p>
			</div>
			<div type="chapter">
				<head type="h_2"><lb/>33</head> <p>Puer quidam annorum trium, nomine Matthiolus, de civitate
					<lb/>Spoleti, lapillum quemdam suis intruserat naribus. Nemo illum
					<lb/>ex eius naso valebat educere, nec ipse puer proiicere. Periclitatus
					<lb/>angustia magna, ducitur ad dominam Claram et dum signo Crucis ab
				<lb/>ea signatur statim proiecto lapide, liber efficitur. </p>
				<p><lb/>Alius puer de Perusio, totum habens oculum macula coopertum,
					<lb/>ad sanctam Dei famulam adductus est. Quae tacto pueri oculo
					<lb/>signum Crucis impressit, et dixit: Ducite eum ad matrem meam
					<lb/>ut ipsa super eum signum Crucis ingeminet. Mater, inquam, eius
					<lb/>domina Hortulana, suam secuta plantulam, post filiam ad religionem
					<lb/>transierat, et in horto concluso cum virginibus vidua Domino serviebat.
					<lb/>Signo autem Crucis ab ipsa recepto, illico pueri oculus a macula
					<lb/>expurgatus, clare et limpide vidit. Asserit ergo Clara, puerum
					<pb n="2435"/>
					<lb/>ipsum suae matris merito liberatum: declinat pondus laudis mater in
				<lb/>filiam et se tantae rei fatetur indignam. </p>
			</div>
			<div type="chapter">
				<head type="h_2"><lb/>34</head> <p>Una de Sororibus, nomine Benevenuta, plagam fistulae sub
					<lb/>brachio duodecim fere annis perpessa fuerat, quae per quinque foramina
					<lb/>saniem emittebat. Cui compassa virgo Dei Clara, peculiare illud
					<lb/>suum signi salutiferi admovit emplastrum. Statimque ad Crucis
					<lb/>designationem, perfectam recepit annosi ulceris sanitatem.
					<lb/>Alia de numero sororum, Amata vocabulo, tredecim mensibus
					<lb/>aggravata hydropisi, febre insuper et tussi et lateris dolore confecta,
					<lb/>iacebat. Super quam domina Clara pietate permota ad suae nobile
					<lb/>physicae recurrit experimentum. Signat eam Cruce in nomine Christi
				<lb/>sui, et statim restituit plenariae sanitati. </p>
			</div>
			<div type="chapter">
				<head type="h_2"><lb/>35</head> <p>Alia Christi ancilla, de Perusio nata, vocem per duos annos
					<lb/>ita perdiderat, quod vix exterius poterat formare sermonem. Cumque
					<lb/>in nocte Assumptionis Dominae nostrae sibi fuisset in visione monstratum,
					<lb/>quod domina Clara liberaret eam, diem cum desiderio expectabat.
					<lb/>Qua illucescente, ad Matrem festinat, signum crucis expostulat,
				<lb/>vocem mox signata recuperat. </p>
				<p><lb/>Soror quaedam, nomine Christiana, magno tempore in una aure
					<lb/>surditatem perpessa, multas contra malum illud, frustra tamen,
					<lb/>fecerat medicinas. Cuius caput domina Clara clementer consignat,
					<lb/>aurem contrectat, auditusque virtutem illico recuperat.
					<lb/>Magna erat in Monasterio sororum <hi rend="italic">multitudo languentium</hi>, diversis
					<lb/>doloribus afflictarum. Ingreditur Clara locum ex more cum
					<lb/>sua solita medicina, et signo Crucis quinquies facto, quinque statim
					<lb/>relevat a languore. Ex his profecto patet, in pectore virginis plantatam
					<lb/>esse arborem Crucis, cuius dum fructus reficit animam, praebet
				<lb/>exterius folia medicinam. </p>
			</div>
			<div type="chapter">
				<head type="h_1"><lb/><hi rend="bold"><hi rend="italic"> De cotidiana informatione sororum. </hi></hi></head>
				<head type="h_2"><lb/>36</head> <p>Sane quia magistra erat rudium et quasi in magni Regis palatio
					<lb/>praeposita puellarum, tanta eas disciplina informabat, tantoque
					<pb n="2436"/>
					<lb/>fovebat pietatis amore, quod sermo nullus explebit. Docet primo
					<lb/>strepitum omnem de mentis hospitio pellere, ut solius Dei penetralibus
					<lb/>valeant inhaerere. Docet, iam carnalium propinquorum amore
					<lb/>non affici, domumque patriam, ut Christo placeant, oblivisci. Hortatur,
					<lb/>exactiones contemnere fragilis corporis, carnisque nugas imperio
					<lb/>restringere rationis. Monstrat insidiosum hostem occultos puris
					<lb/>animabus injicere laqueos; aliterque sanctos, aliter tentare mundanos.
					<lb/>Sic denique, certis horis vult eas operari manibus suis ut
					<lb/>protinus ad conditoris desiderium per orationis exercitium recalescant,
					<lb/>et torporem negligentiae deserentes, igne sancti amoris frigus indevotionis
					<lb/>deponant. Nusquam maior censura silentii, nusquam amplior
					<lb/>et color et tenor omnis honesti. Non ibi fluida loquela fluidum
					<lb/>loquitur animum, nec verbi levitas levem prodit affectum.
					<lb/>Ipsa namque magistra parca in verbis, abunde mentis vota sermonis
				<lb/>brevitate coarctat. </p>
			</div>
			<div type="chapter">
				<head type="h_1"><lb/><hi rend="bold">De studio libenter audiendi verbum sanctae praedicationis.</hi></head>
				<head type="h_2"><lb/>37</head> <p>Providet filiabus per devotos praedicatores alimoniam verbi
					<lb/>Dei, ex qua suam deteriorem non efficit partem. Nam tanta in
					<lb/>auditu sanctae praedicationis exultatione perfunditur, tanta sui Iesu
					<lb/>recordatione deliciatur, ut praedicante aliquando frate Philippo de
					<lb/>Adria, speciosissimus quidam puer virgini Clarae assisteret, et per
					<lb/>magnam praedicationis partem suis eam gratulationibus oblectaret.
					<lb/>Ex cuius apparitionis intuitu illa, quae de matre videre talia merebatur,
					<lb/>suavitatem inexplicabilem sentiebat. Licet autem litterata
					<lb/>non esset, litteratorium tamen gaudebat audire sermonem, rata quod
					<lb/>in testa verborum nucleus lateat, quem ipsa attingebat subtilius et
					<lb/>sapidius degustabat. Novit de cuiuslibet sermone loquentis elicere
					<lb/>quod animae prosit: sciens non minoris esse prudentiae, de rudi quandoque
					<lb/>spina florem decerpere, quam fructum ex arbore nobili manducare.
					<lb/>Cum semel dominus Papa Gregorius prohibuisset, ne aliquis
					<lb/>frater ad monasteria dominarum sine sua licentia pergeret, dolens
					<lb/>pia mater cibum sacrae doctrinae rarius habituras Sorores, cum gemitu
					<lb/>dixit: Omnes nobis auferat de cetero Fratres, postquam vitalis
					<lb/>nutrimenti nobis abstulit praebitores. Et statim omnes Fratres
					<lb/>ad Ministrum remisit, nolens habere eleemosynarios qui panem corporalem
					<pb n="2437"/>
					<lb/>acquirerent, postquam panis, spiritualis eleemosynarios non
					<lb/>haberent. Quod cum audiret Papa Gregorius statim prohibitum illud
				<lb/>in generalis Ministri manibus relaxavit. </p>
			</div>
			<div type="chapter">
				<head type="h_1"><lb/><hi rend="bold">De magna eius charitate erga sorores.</hi></head>
				<head type="h_2"><lb/>38</head> <p>Non enim haec venerabilis Abbatissa filiarum suarum solas
					<lb/>animas diligit, quae ipsarum et corpusculis miro studio charitatis inservit.
					<lb/>Nam saepius in frigore noctis propria manu cooperit dormientes,
					<lb/>et quas ad rigorem communem servandum cernit invalidas,
					<lb/>remissiori moderamine vult esse contentas. Si quam turbaret tentatio,
					<lb/>si quam, ut assolet, invaderet maestitudo, secreto vocatam cum
					<lb/>lacrymis consolatur. Aliquando se ad pedes prosternit moerentium
					<lb/>ut maternis blanditiis alleviet vim doloris. Cuius beneficiis filiae
					<lb/>non ingratae, seipsas tota devotione rependunt. Complectuntur siquidem
					<lb/>affectum dilectionis in matre, reverentur in magistra praelationis
					<lb/>officium, sectantur in paedagoga rectitudinis gressum, et in
				<lb/>Dei sponsa praerogativam mirantur omnimodae sanctitatis. </p>
			</div>
			<div type="chapter">
				<head type="h_1"><lb/><hi rend="bold"><hi rend="italic"> De infirmitatibus eius et languore diutino. </hi></hi></head>
				<head type="h_2"><lb/>39</head> <p>Quadraginta annis <hi rend="italic">in stadio cucurrerat altissimae paupertatis</hi>,
					<lb/>cum ecce iam ad bravium supernae vocationis, praecedente
					<lb/>languore multiplici, propinquabat. Vigore siquidem carnis in annis
					<lb/>prioribus austeritati poenitentiae succumbente, posteriora temporum
					<lb/>dura occupavit infirmitas, ut quae sana ditata fuerat meritis operum,
					<lb/>infirma ditaretur meritis passionum. Etenim <hi rend="italic">virtus in infirmitate
					<lb/>perficitur.</hi> Cuius miranda virtus qualiter fuerit in infirmitate perfecta,
					<lb/>hinc, maxime liquet, quod in vigintiocto annorum languore diutino
					<lb/>non murmur resonat, non querimonia: sed semper ab eius ore
					<lb/>sanctum colloquium, semper procedat actio gratiarum. Licet autem
					<pb n="2438"/>
					<lb/>aegritudinum pondere praegravata, festinare videtur ad finem, placuit
					<lb/>tamen Deo, ad tempus illud ipsius obitum reservare, quo ab Ecclesia
					<lb/>Romana cuius erat factura et filia specialis, dignis valeret honoribus
					<lb/>exaltari. Summo namque Pontifice cum Cardinalibus moram
					<lb/>trahente Lugduni, cum Clara prae solito urgeri morbo coepisset,
				<lb/>filiarum mentes ingentis doloris gladius cruciabat. </p>
			</div>
			<div type="chapter">
				<head type="h_2"><lb/>40</head> <p>Mox cuidam Christi ancillae, virgini Deo devotae, de monasterio
					<lb/>S. Pauli, Ordinis S. Benedicti, huiusmodi visio demonstratur.
					<lb/>Videtur sibi una cum suis Sororibus apud S. Damianum dominae
					<lb/>Clarae infirmitati assistere, ac eamdem Claram in lecto pretioso iacere.
					<lb/>Flentibus autem et cum lacrymis beatae Clarae praestolantibus
					<lb/>exitum, formosa quaedam mulier ad lectuli caput apparens, lacrymantes
					<lb/>alloquitur: Nolite, inquit, o filiae, plorare victuram: quoniam
					<lb/>mori non poterit, quousque Dominus cum suis discipulis veniat.
					<lb/>Et, ecce, post modicum tempus pervenit Curia Romana Perusium.
					<lb/>Audito vero eius infirmitatis augmento, properat de Perusio dominus
					<lb/>Ostiensis invisere sponsam Christi, cuius fuerat officio pater, cura
					<lb/>nutritius, affectu purissimo semper devotus amicus. Pascit
					<lb/>infirmam Dominici corporis sacramento, pascit et reliquas salutaris
					<lb/>exhortatione sermonis. Supplicat illa tantum patri cum lacrymis ut
					<lb/>suam et aliarum dominarum famulas pro Christi nomine habeat commendatas.
					<lb/>Verum illud super omnia rogat, ut privilegium paupertatis
					<lb/>a Domino Papa et cardinalibus sibi impetret confirmari: quod
					<lb/>fidelis ille religionis adiutor sicut verbo promisit, sic opere adimplevit.
					<lb/>Revoluto anno Dominus Papa cum Cardinalibus de Perusio
					<lb/>transivit Assisium ut de transitu Sanctae praeostensa visio sortiretur
					<lb/>effectum. Ipse namque Summus Pontifex, ultra hominem, citraque
					<lb/>Deum existens, personam Domini repraesentat: cui in templo
					<lb/>militantis Ecclesiae familiarius haerent, velut discipuli, domini
				<lb/>Cardinales. </p>
			</div>
			<div type="chapter">
				<head type="h_1"><lb/><hi rend="bold">Qualiter eam infirmam Dominus Innocentius visitavit, absolvit</hi>
				<lb/><hi rend="bold">et benedixit.</hi></head>
				<head type="h_2"><lb/>41</head> <p>Accelerat iam divina providentia suum de Clara implere
					<lb/>propositum: accelerat Christus pauperem peregrinam superni regni
					<lb/>palatio sublimare. Cupit iam illa et toto desiderio spirat <hi rend="italic">liberari de</hi>
					<pb n="2439"/>
					<lb/><hi rend="italic">corpore mortis huius</hi> et in aethereis mansionibus Christum videre
					<lb/>regnantem, quem fuerat toto corde in terris pauperem paupercula
					<lb/>prosecuta. Artubus itaque sacris veteri morbo detritis, nova cumulatur
					<lb/>debilitas, quae et proximam vocationem ad dominum indicat,
					<lb/>et sanitatis perpetuae viam parat. Festinat sanctae memoriae Dominus
					<lb/>Innocentius IV una cum Cardinalibus visitare Christi ancillam,
					<lb/>et cuius ultra feminas nostri temporis probaverat vitam, mortem non
					<lb/>dubitat Papali praesentia venerandam. Ingressus monasterium, pergit
					<lb/>ad lectulum et infirmantis ori manum applicat osculandam.
					<lb/>Quam illa gratissime suscipit, et pedem Apostolici summa cum reverentia
					<lb/>osculandum exposcit. Ascenso ligneo scabello curialis dominus
					<lb/>dignanter pedem accomodat, super quem illa sursum et
				<lb/>deorsum inculcans oscula, vultum reverenter adclinat. </p>
			</div>
			<div type="chapter">
				<head type="h_2"><lb/>42</head> <p>Petit exinde a summo Pontifice vultu angelico remissionem
					<lb/>omnium peccatorum. Qui cum diceret: Utinam ego tanta venia indigerem;
					<lb/>perfectae absolutionis munus et amplae benedictionis gratiam
					<lb/>impertitur. Recedentibus autem omnibus quia die illa de manu
					<lb/>provincialis Ministri sacram receperat hostiam, sublevatis in caelum
					<lb/>oculis, et iunctis ad Deum manibus, cum lacrymis ait sororibus suis:
					<lb/><hi rend="italic">Laudate Dominum</hi>, filiolae meae, quia tale beneficium Christus
					<lb/>hodie mihi est dignatus tribuere, quod caelum et terra non sufficerent
					<lb/>compensare. Ipsum, inquit, hodie recepi Altissimum, et eius
				<lb/>Vicarium videre commerui. </p>
			</div>
			<div type="chapter">
				<head type="h_1"><lb/><hi rend="bold">Qualiter germanae flenti respondit.</hi></head>
				<head type="h_2"><lb/>43</head> <p>Circumstant matris lectum filiae quamcitius orphanandae:
					<lb/>quarum <hi rend="italic">animas</hi> acerbi <hi rend="italic">doloris gladius pertransibat.</hi> Non somnus
					<lb/>eas revocat, non fames ipsas divellit; sed lectulorum oblitas et mensae,
					<lb/>nocte ac die solum plangere delectabat. Inter quas Agnes virgo
					<lb/>devota, lacrymarum inebriata salsugine sororem efflagitat, ne, se
					<lb/>relicta, discedat. Cui Clara respondit: Placet Deo, soror carissima,
					<lb/>quod discedam; sed tu flere desiste, quoniam post me ad Dominum
					<lb/>festina pervenies; et magnam, tibi consolationem faciet Dominus,
				<lb/>priusquam a te recedam. </p>
				<pb n="2440"/>
			</div>
			<div type="chapter">
				<head type="h_1"><lb/><hi rend="bold">De finali transitu eius et de his quae in eo acta vel visa sunt.</hi></head>
				<head type="h_2"><lb/>44</head> <p>Videtur tandem in extremis plurimis laborare diebus, quibus
					<lb/>fides gentium et devotio populorum excrescit: Cardinalium quoque
					<lb/>et praelatorum visitatione frequenti, ut vere sancta, quotidie honoratur.
					<lb/>Quod vero est auditu mirabile; cum decem et septem diebus
					<lb/>nullum cibum sumere posset, tanta est a Domino fortitudine vigorata,
					<lb/>ut omnes ad se venientes, in Christi servitio confortaret. Nam
					<lb/>cum vir benignus, frater Rainaldus in tantarum infirmitatum longo
					<lb/>martyrio eam ad patientiam hortaretur, liberrima ei voce respondit:
					<lb/>Postquam Domini mei Iesu Christi gratiam per illum servum suum
					<lb/>Franciscum agnovi, nulla poena molesta, nulla poenitentia gravis, nulla
				<lb/>mihi, frater carissime, infirmitas dura fuit. </p>
			</div>
			<div type="chapter">
				<head type="h_2"><lb/>45</head> <p>Domino autem propitius agente, et iam quasi ad ianuam
					<lb/>stante, vult sibi sacerdotes et spirituales Fratres assistere, passionem
					<lb/>Domini et sancta verba recitare. Inter quos dum apparet frater Iuniperus,
					<lb/>egregius Domini iaculator, qui calida saepe verba Domini
					<lb/>eructabat, nova hilaritate perfusa, quaerit si aliquid novi de Domino
					<lb/>haberet ad manum. Qui aperiens os suum, de fornace fervidi cordis
					<lb/>flammantes verborum scintillas emittit, atque in eius parabolis
					<lb/>virgo Dei magnum solatium sumit. Lacrymantes tandem se vertit
					<lb/>ad filias quibus paupertatem Domini recommendans, beneficia divina
					<lb/>laudando commemorat. Benedicit devotos devotasque suas et
					<lb/>omnibus dominabus monasteriorum pauperum tam praesentibus quam
					<lb/>futuris, largam benedictionis gratiam imprecatur. Cetera sine fletu
					<lb/>quis referat? Adstant illi duo beati Francisci socii benedicti, quorum
					<lb/>unus Angelus moerens ipse, solatur moerentes: alter Leo, recedentis
					<lb/>lectulum osculatur. Plangunt filiae destitutae piae matris
					<lb/>recessum et quam ultra visurae non essent, prosequuntur cum lacrymis
					<lb/>recedentem. Dolent amarissime, totum earum solatium cum illa
					<lb/>migrare, seque <hi rend="italic">in valle lacrymarum</hi> relictas non iam a sua
					<lb/>magistra ulterius consolandas. Vix a dilaceratione corporum solus
					<lb/>pudor continet manum et doloris ignem illud efficit acriorem, quod
					<lb/>exteriori plantu non sinitur vaporare. Imperat claustralis censura
					<lb/>silentium, extorquet vis doloris gemitum et singultum. Tument lacrymis
					<pb n="2441"/>
				<lb/>facies et novas adhuc aquas maerebundi cordis impetus subministrat. </p>
			</div>
			<div type="chapter">
				<head type="h_2"><lb/>46</head> <p>Ad se autem conversa Virgo sanctissima suam animam silenter
					<lb/>alloquitur: Vade, inquit, secura, quia bonum habes conductum
					<lb/>itineris. Vade, ait, quoniam, qui te creavit santificavit: et te
					<lb/>semper custodiens, velut mater filium, tenero amore dilexit. Tu, inquit,
					<lb/>Domine, benedictus sis, qui me creasti. Quam cum quaedam
					<lb/>ex sororibus interrogaret; cui loqueretur, illa respondit: Ego loquor
					<lb/>animae meae benedictae. Nec ille gloriosus conductus longe distabat.
					<lb/>Nam ad quamdam filiam se convertens, vides tu, inquit, o filia,
					<lb/>Regem gloriae quem ego video? <hi rend="italic">Super</hi> aliam quoque <hi rend="italic">facta est manus
					<lb/>Domini</hi> et corporalibus oculis felicem inter lacrymas excipit visum.
					<lb/>Iaculo quidem profundi doloris confossa, versus portam domus
					<lb/>aciem dirigit oculorum: et, ecce, in vestibus albis turba ingreditur
					<lb/>virginum, quae omnes aurea serta, suis capitibus deferebant.
					<lb/>Graditur inter eas una praeclarior ceteris, ex cuius corona quae in
					<lb/>summo sui, fenestrati thuribili speciem praetendebat, tantus splendor
					<lb/>irradiat, ut noctem ipsam in diei lucem intra domum convertat.
					<lb/>Procedit ad lectulum, ubi Sponsa Filii decubat, et amantissime se
					<lb/>super eam inclinans, amplexum dulcissimum praestat. Profertur a
					<lb/>virginibus mirae pulchritudinis pallium, ac certatim deservientibus
					<lb/>cunctis, et Clarae corpus tegitur, et thalamus adornatur. In crastino
					<lb/>igitur beati Laurentii, egreditur anima illa sanctissima, praemio
					<lb/>perpetuo laureanda; temploque carnis soluto, spiritus feliciter migravit
					<lb/>ad astra. Benedictus hic exitus de valle miseriae, qui introitus
					<lb/>ei beatae factus est vitae. Iam pro tenui viatico mensa laetatur
					<lb/>civium supernorum; iam pro vilitate cinerum regno beata caelico,
				<lb/>aeternae stola gloriae decoratur. </p>
			</div>
			<div type="chapter">
				<head type="h_1"><lb/><hi rend="bold">Qualiter ad exequias Virginis Curia Romana cum gentium populositate</hi>
				<lb/><hi rend="bold">confluxit.</hi></head>
				<head type="h_2"><lb/>47</head> <p>Rumor incontinenti de transitu virginis totum stupendo auditu
					<lb/>concutit populum civitatis. Confluunt viri, confluunt mulieres
					<lb/>ad locum, atque in tanta multitudine gentes inundant, ut sola videatur
					<pb n="2442"/>
					<lb/>civitas remanere. Omnes sanctam, omnes Deo caram proclamant,
					<lb/>et inter laudum verba nonnulli fletibus manant. Accurrit Potestas
					<lb/>cum caterva militum et multitudine armatorum, seroque illo
					<lb/>ac tota nocte custodias adhibent diligentes ne forte de praetioso thesauro,
					<lb/>qui iacebat in medio, pati contingeret detrimentum. Commovetur
					<lb/>sequenti die curia tota: Christi Vicarius cum Cardinalibus
					<lb/>accedit ad locum, totaque civitas versus S. Damianum dirigit gressus.
					<lb/>Ventum erat ad celebranda divina, cum fratribus incipientibus
					<lb/>officium mortuorum, repente Dominus Papa officium de Virginibus,
					<lb/>non de mortuis, fieri debere proloquitur: ut prius eam canonizare
					<lb/>videretur quam corpus esset traditum sepulturae. Respondente viro
					<lb/>eminentissimo domino Ostiense, morosius in his fore agendum missa
					<lb/>de mortuis celebratur. Confidente postmodum summo Pontifice,
					<lb/>Cardinalium quoque et praelatorum coetu, Ostiensis Episcopus <hi rend="italic">de vanitate
					<lb/>vanitatum</hi> sumpta dicendi materia, vanitatis egregiam contemptricem
				<lb/>nobili sermone commendat. </p>
			</div>
			<div type="chapter">
				<head type="h_2"><lb/>48</head> <p>Circumdant illico sanctum funus devota dignatione presbyteri
					<lb/>Cardinales, et circa Virginis corpus solita officia complent.
					<lb/>Tandem quia nec tutum censent, nec dignum, ut tam pretiosum pignus
					<lb/>tam longe distet a civibus, levatur cum hymnis et laudibus, cum
					<lb/>tubarum clangore ac iubilatione solemni, et ad S. Georgium honorifice
					<lb/>deportatur: nam et hic locus est ille, ubi sancti Patris Francisci
					<lb/>corpus primo conditum fuerat; ut qui viam vitae viventi paraverat
					<lb/>etiam morienti locum quodam praesagio praepararet. Factus est
					<lb/>proinde <hi rend="italic">concursus populorum</hi> multorum <hi rend="italic">ad</hi> tumulum Virginis, <hi rend="italic">laudantium
					<lb/>Deum atque dicentium:</hi> Vere sancta, vere gloriosa regnat
					<lb/>cum angelis, quae tantum ab hominibus honorem sumit in terris.
					<lb/>Intercede pro nobis ad Christum primiceria pauperum dominarum,
					<lb/>quae innumeros ad paenitentiam, innumeros conduxisti ad vitam.
					<lb/>Paucis interiectis diebus, Agnes ad Agni nuptias evocata, sororem
					<lb/>Claram ad aeternas delicias subsecuta est: ubi ambae Sion filiae,
					<lb/>natura, gratia et regno germanae, et Deo iubilant sine fine. Et vero
					<lb/>consolationem illam, quam Clara promisit Agneti, antequam migraret
					<lb/>accepit. Nam sicut sorore praevia, de mundo ad Crucem transi
					<pb n="2443"/>
					<lb/>erat, sic dum Clara signis et miraculis rutilaret, Agnes post ipsam de
					<lb/>luce finibili mature vigilavit ad Deum. Praestante Domino nostro
					<lb/>Iesu Christo qui cum Patre et Filio sancto vivit et regnat in saecula
				<lb/>saeculorum. Amen. </p>
			</div>
		</div>
                <div type="treatise">
			<head><lb/><hi rend="bold"><hi rend="italic"> Secundum opusculum. </hi></hi>
			<lb/>De miraculis sanctae Clarae postquam de mundo transivit. </head>
			<div type="chapter">
				<head type="h_2"><lb/>49</head> <p>Illa sunt Sanctorum signa mirifica, illa miraculorum testimonia
					<lb/>veneranda, quae in morum sanctitate et operum perfectione consistunt.
					<lb/><hi rend="italic">Iohannes quidem signum fecit nullum</hi>, non tamen erunt
					<lb/>Iohanne, qui signa faciunt, sanctiores. Ideoque sufficeret sanctae
					<lb/>virgini Clarae ad testimonium sanctitatis perfectissimae suae vitae
					<lb/>praeconium, nisi interdum aliud exposceret partim tepor, partim devotio
					<lb/>populorum. Clara itaque dum viveret, meritis, et iam in abyssum
					<lb/>absorpta perpetuae claritatis, nihilominus adhuc miraculorum
					<lb/>luce per mundi cardines mirifice declaratur. Cogit sincera atque iurata
				<lb/>veritas multa conscribere: cogit multitudo quam plurima transire. </p>
			</div>
			<div type="chapter">
				<head type="h_1"><lb/><hi rend="bold">De daemoniacis liberatis.</hi></head>
				<head type="h_2"><lb/>50</head> <p>Puer quidam nomine Iacobinus de Perusio, non tam infirmus,
					<lb/>quam daemonio pessimo videbatur obsessus. Nunc enim in
					<lb/>ignem sese desperate projiciens, nunc in terra collidens, nunc usque
					<lb/>ad dentium fractionem, lapides mordens, laniabat miserrime caput
					<lb/>suum et corpus sanguine cruentabat. Ore distorto linguam foris
					<lb/>projiciens, membrorum machinam tam facile glomerabat, ut saepe
					<lb/>crus suum poneret super collum. Singulis diebus per duas vices
					<lb/>puerum ipsum praedicta vexabat insania: nec illi duae personae obsistere
					<lb/>poterant, quin propria exueret vestimenta. Peritorum medicorum
					<lb/>juvamen requiritur, sed nullus qui sciat consulere invenitur.
					<lb/>Pater eius nomine Guidolotus, postquam infortunii tanti remedium
					<lb/>nullum apud homines invenit, ad sanctae Clarae merita se convertit:
					<pb n="2444"/>
					<lb/>O virgo, inquit, sanctissima, o mundo venerabilis Clara, tibi miserum
					<lb/>natum devoveo, a te sanitatem ejus tota supplicatione deposco
					<lb/>Festinat ad sepulcrum eius fide plenus, et allatum puerum super
					<lb/>tumbam virginis ponens, eius protinus opem, dum poscit, acquirit.
					<lb/>Statim enim puer ab illa infirmitate liber efficitur, et iam ulterius
				<lb/>nulla consimili laesione vexatur. </p>
			</div>
			<div type="chapter">
				<head type="h_1"><lb/><hi rend="bold">Aliud miraculum.</hi></head>
				<head type="h_2"><lb/>51</head> <p>Alexandrina de Fracta Perusinae dioecesis daemonio nequissimo
					<lb/>vexabatur. Quam ita daemonium in suam redigerat potestatem,
					<lb/>ut faceret eam per excelsam rupem, quae in crepidine fluminis
					<lb/>eminebat, sicut aviculam volitare: per tenuissimum quoque arboris
					<lb/>ramum, fluvio Tiberis impendentem faciebat descendere, atque
					<lb/>eam ibidem quasi ludo vacare: suorum quoque merito peccatorum,
					<lb/>cum latus sinistrum penitus amisisset, et manum contractam haberet,
					<lb/>medicinis saepe tentatis nihil proficiebat: venit ad tumbam gloriosae
					<lb/>virginis Clarae corde compuncta, eiusque meritis invocatis,
					<lb/>contra suum illud triplex periculum unius remedii salutarem sumit
					<lb/>effectum. Contracta quidem manus extenditur, latus sanitati redditur,
					<lb/>et possessa a daemonio liberatur. Altera mulier eiusdem loci
					<lb/>a daemonio et multis doloribus, eodem tempore ante sepulcrum
				<lb/>Sanctae, munus liberationis accepit. </p>
			</div>
			<div type="chapter">
				<head type="h_1"><lb/><hi rend="bold">De sanato a morbo furiae.</hi></head>
				<head type="h_2"><lb/>52</head> <p>Puerum quendam Francigenam, qui curiam sequebatur, furiae
					<lb/>morbus invaserat, quae ipsi et loquelae abstulerat usum et corpus
					<lb/>monstruose fecerat inquietum. Detineri ab aliquo minime
					<lb/>poterat, sed potius intra manus detinere volentium horribiliter se frangebat.
					<lb/>Ligatur funibus lectulo mortuorum et a compatriotis ad ecclesiam
					<lb/>sanctae Clarae defertur invitus, ante sepulcrum eius deponitur
				<lb/>et statim pro fide offerentium peroptime liberatur. </p>
			</div>
			<div type="chapter">
				<head type="h_1"><lb/><hi rend="bold">De liberatione cuiusdam a morbo caduco.</hi></head>
				<p><lb/>Valentinus de Spello caduci morbi ruinae in tantum erat obnoxius
					<lb/>quod sex per diem vicibus indifferenter ubilibet corruebat.
					<pb n="2445"/>
					<lb/>Cruris etiam contractione plagatus, liber ambulare non poterat.
					<lb/>Ducitur asello vectus ad sanctae Clarae sepulcrum, ubi duobus
					<lb/>diebus et tribus noctibus iacet; die tertio nullo tangente, crus
					<lb/>eius fragore magno personuit, et ab utraque infirmitate sanatus
				<lb/>illico fuit. </p>
			</div>
			<div type="chapter">
				<head type="h_1"><lb/><hi rend="bold">De caeco illuminato.</hi></head>
				<head type="h_2"><lb/>53</head> <p>Iacobellus dictus filius Spoletinae, duodecim annorum caecitate
					<lb/>percussus, ducem itineris sequebatur, nec sine ductore quoquam
					<lb/>poterat, nisi in praecipitium ambulare. Nam et semel puero
					<lb/>parumper dimissus, in praecipitium actus, brachii fracturam cum vulnere
					<lb/>capitis reportavit. Hic cum iuxta pontem Narnii quadam nocte
					<lb/>dormiret, apparuit ei quaedam domina in somnis, dicens ei:
					<lb/>Iacobelle, quare tu ad me non venis Assisium, et liberaberis? Qui
					<lb/>mane consurgens duobus aliis caecis tremebundus recitat visionem.
					<lb/>Respondent illi: Dominam quamdam nuper audivimus in Assisii civitate
					<lb/>migrasse, cuius sepulcrum per sanitatum munera et per multa
					<lb/>mirabilia manus Domini dicitur honorare. Quo audito, impiger factus
					<lb/>concite properat, et nocte hospitatus apud Spoletum, eamdem
					<lb/>cernit iterum visionem. Ocior advolat, totum se prae amore luminis
				<lb/>ad cursum praecingens. </p>
				<p><lb/>Perveniens autem Assisium, tantas ante Virginis mausoleum
					<lb/>gentium concurrentium reperit turbas, ut ipse intrare nullatenus posset
					<lb/>ad tumbam. Supponit lapidem capiti suo, et cum fide magna,
					<lb/>dolens tamen, quod introitum habere non posset, somnum capit prae
					<lb/>foribus. Et ecce, tertio vox ad eum: Benefaciet tibi Dominus, Iacobe,
					<lb/>si poteris introire. Evigilans ergo rogat cum lacrymis turbas,
					<lb/>clamans et preces ingeminans ut ei propter divinam pietatem viam
					<lb/>praestare dignentur. Data sibi via, calceamenta proijcit, vestes
					<lb/>exuit, collum corrigia cingit, et sic humiliter sepulcrum contingens,
					<lb/>lentum somnum incurrit. Surge, inquit ei beata Clara, surge, quia
					<lb/>liberatus es. Extemplo surgens, omni caecitate discussa, omni oculorum
					<lb/>caligine relegata dum clare per Claram videt luminis claritatem,
					<lb/>Deum laudando clarificat, et pro tanti mirificentia operis ad
				<lb/>benedicendum Deum omnes gentes invitat. </p>
				<pb n="2446"/>
			</div>
			<div type="chapter">
				<head type="h_1"><lb/><hi rend="bold">De restitutione manus perditae.</hi></head>
				<head type="h_2"><lb/>54</head> <p>Perusinus quidam vocatus Bonus Iohannes Martini cum suis
					<lb/>civibus contra Fulginates perrexerat. Cumque hinc inde concertatio
					<lb/>incepisset gravis ictus lapidis eius manum dura quassatione perfregit.
					<lb/>Expendit in medicos pecuniam multam sanitatis amore; sed
					<lb/>nullo potest medicinali suffragio in tantum iuvari, quin ipsam manum
					<lb/>portet inutilem, et ad omne opus penitus impotentem. Dolens
					<lb/>itaque illius quasi non suae dextrae pondus ferre, usu carere, optat
					<lb/>sibi pluries esse truncatam. Audiens vero quae per famulam suam
					<lb/>Claram Dominus dignabatur ostendere, <hi rend="italic">votum vovens</hi>, ad sepulcrum
					<lb/>virginis properat, offert ceream imaginem manus, et super tumbam
					<lb/>sanctae Clarae accumbit. Statimque, priusquam ecclesiam
				<lb/>exeat, manus eius restituta est sanitati. </p>
			</div>
			<div type="chapter">
				<head type="h_1"><lb/><hi rend="bold">De contractis.</hi></head>
				<head type="h_2"><lb/>55</head> <p>Petriolus quidam de castro Bitoniae, trium annorum infirmitate
					<lb/>consumptus, totus fere diutini languoris tabe desiccatus apparuit.
					<lb/>Cuius violentia morbi adeo contractus erat in renibus, ut
					<lb/>curvus semper et ad terram reflexus, vix cum baculo pergere posset.
					<lb/>Explorat pater pueri multorum solertiam medicorum, illorum praecipue
					<lb/>qui fractis ossibus medendi peritiam habebant. Paratus erat
					<lb/>omnia bona sua expendere pro recuperanda pueri sanitate. Cumque
					<lb/>responderetur ab omnibus, nullius artis ope illi morbo posse succurri,
					<lb/>ad novae Sanctae suffragia, cuius audiebat magnalia se convertit.
					<lb/>Portatur puer ad locum ubi pretiosa virginis spolia requiescunt,
					<lb/>et non diu ante sepulcrum iacens, perfectae sanitatis gratiam sumit.
					<lb/>Confestim namque rectus et sanus exurgit, <hi rend="italic">ambulans et exiliens,
					<lb/>et laudans Deum</hi>, et ad sanctae Clarae laudes populum confluentem
				<lb/>invitat. </p>
			</div>
			<div type="chapter">
				<head type="h_2"><lb/>56</head> <p>Erat puer decem annorum in villa S. Quirici Assisinatis
					<lb/>dioecesis, <hi rend="italic">claudus ex utero matris suae</hi> , tibias habebat exiles, pedes
					<lb/>in transversum iactabat, et tortuose deambulans, vix poterat surgere
					<lb/>cum cadebat. Mater eius beato Francisco pluries eum devoverat,
					<pb n="2447"/>
					<lb/>nec ullius meliorationis opem acceperat. Audiens vero beatam
					<lb/>Claram novis coruscare miraculis, ad sepulcrum eius puerum deportavit.
					<lb/>Post aliquot dies sonantibus ossibus tibiarum ad naturalem
					<lb/>rectitudinem sunt membra reducta, et quod sanctus Franciscus multis
					<lb/>precibus exoratus non tribuit, sua discipula Clara divina virtute
				<lb/>concessit. </p>
			</div>
			<div type="chapter">
				<head type="h_2"><lb/>57</head> <p>Civis Eugubinus nomine Iacobus de Franco, puerum quinquennem
					<lb/>habens, qui debilibus pedibus numquam ambulaverat, nec
					<lb/>poterat ambulare, tamquam ostentum suae domus, et opprobrium
					<lb/>suae carnis ipsum puerum deplorabat. Cubitabat in solo, repebat in
					<lb/>cinere, volens se quandoque ad baculum, nec potens erigere: cui natura
					<lb/>gradiendi desiderium dederat, negaverat facultatem. Vovent
					<lb/>puerum parentes eius meritis sanctae Clarae, atque, ut illorum verbo
					<lb/>dicatur, volunt eum sanctae Clarae hominem esse si per eam sanitatem
					<lb/>fuerit consecutus. Protinus, voto emisso, Virgo Christi suum
					<lb/>hominem sanans liberae ambulationis officium in oblato sibi puero
					<lb/>reparavit.Illico parentes ad Virginis tumulum cum puero properantes
				<lb/>eum subsilientem et gaudentem Domino obtulerunt. </p>
			</div>
			<div type="chapter">
				<head type="h_2"><lb/>58</head> <p>Mulier quaedam de castro Mevanii, Pleneria nomine, diu
					<lb/>contractionem renum perpessa, non, nisi baculo substentata poterat
					<lb/>ambulare. Adminiculo tamen baculi non curvum erigebat corpus
					<lb/>sed nutantes utcumque trahebat gressus. Deferri se fecit quodam
					<lb/>die Veneris ad tumulum sanctae Clarae: ubi preces ad eam devotissime
					<lb/>fundens celeriter obtinuit quod fideliter postulavit. Sequenti
					<lb/>namque Sabbato, integra sanitate obtenta, domum propriis pedibus
				<lb/>est reversa, quae fuerat per alios apportata. </p>
			</div>
			<div type="chapter">
				<head type="h_1"><lb/><hi rend="bold">De sanatione a tumoribus gutturis.</hi></head>
				<head type="h_2"><lb/>59</head> <p>Tumores gutturis, quos vulgari sermone scrofulas vocant,
					<lb/>puella quaedam Perusina cum dolore multo diu portaverat. Viginti
					<lb/>quidem glandulae suo numerabantur in gutture, ut ipsum puellae guttur
					<lb/>satis grossius capite videretur. Duxit eam saepe mater eius ad
					<lb/>memoriam virginis Clarae, ubi ipsius sanctae beneficium devotissime
					<lb/>implorabat. Cumque tota quadam nocte ante sepulcrum puella iaceret,
					<lb/>prorumpente sudore, strumae illae mollificari coeperunt ac de
					<pb n="2448"/>
					<lb/>suo loco paululum commoveri. Processu vero temporis per sanctae
					<lb/>Clarae merita sic evanuerunt, ut nulla penitus vestigia remanerent.
					<lb/>Consimile malum una de sororibus, Andrea nomine, dum adhuc
					<lb/>in carne virgo Clara maneret, portabat in gutture suo. Mirum certe,
					<lb/>quod in medio lapidum ignitorum anima tam frigida latitabat, et
					<lb/>inter <hi rend="italic">prudentes virgines</hi> stultizabat imprudens. Haec siquidem
					<lb/>nocte quadam guttur suum usque ad praefocationem constrinxit, ut
					<lb/>globum illum per buccam projiceret, volens de seipsa divinam supergredi
					<lb/>voluntatem. Sed hoc incontinenti per spiritum Clara cognovit.
					<lb/>Curre, inquit, uni, curre velociter, in inferiorem domum, et
					<lb/>ovum calefactum sorori Andreae de Ferraria sorbendum praebe, simulque
					<lb/>cum ipsa ad me ascende. Properans illa reperit dictam Andream
					<lb/>loquela privatam, propriae manus injectione suffocationi
					<lb/>propinquam. Relevat eam, ut potest, et secum ducit ad matrem;
					<lb/>cui et dixit famula Dei: Misera, cogitationes tuas Domino confitere,
					<lb/>quas et ego bene cognovi. Ecce quod sanare voluisti sanabit Dominus
					<lb/>Iesus Christus. Sed vitam muta in melius, quoniam de infirmitate
					<lb/>alia, quam patieris, non consurges. Ad cuius verbum
					<lb/>spiritum compunctionis accepit, et vitam satis egregie mutavit in melius.
				<lb/>Post modicum ergo sanata de scrofulis, de alia infirmitate migravit. </p>
			</div>
			<div type="chapter">
				<head type="h_1"><lb/><hi rend="bold">De liberatis a lupo.</hi></head>
				<head type="h_2"><lb/>60</head> <p>Crudelium luporum saeva feralitas contratam vexare solebat:
					<lb/>qui in ipsos homines irruentes, humanibus saepe carnibus pascebantur.
					<lb/>Mulier ergo quaedam, nomine Bona, de Monte Galliano,
					<lb/>Assisinatis dioecesis, duos filios habens, unius, quem lupi rapuerant,
					<lb/>vix planctum expleverat, cum ecce ad secundum consimili ferocitate
					<lb/>festinant. Stante namque matre in domo, et aliquid rei familiaris
					<lb/>agente, puero deambulanti exterius lupus dentes infigit, ac per cervicem
					<lb/>mordens, cum tali praeda quantocius ad sylvam tendit. Audientes
					<lb/>autem pueri stridores, homines qui erant in vineis, ad matrem
					<lb/>clamant, dicentes: Vide, inquiunt, si filium tuum habes: quoniam
					<pb n="2449"/>
					<lb/>ploratus insuetos paulo ante persensimus. Cognoscens mater
					<lb/>filium a lupo direptum, clamores in excelsum levat, et ululatibus aërem
					<lb/>complens, virginem Claram invocat, dicens: Sancta et gloriosa
					<lb/>Clara, redde mihi miserum filium meum. Redde, ait, redde infelici
					<lb/>matri natellum. Quod si non feceris meipsam aquis necabo. Currentes
					<lb/>itaque vicini post lupum, reperiunt infantulum a lupo in sylva
					<lb/>dimissum, et canem iuxta puerum eius vulnera deligentem. Cervici
					<lb/>primos iniecerat morsus bestia fera: dehinc ut praedam levius ferret,
					<lb/>ipsius pueri renibus suas impleverat fauces, et utrobique non levis
					<lb/>attactus signa reliquerat. Voti compos effecta mulier, cum suis vicinis
					<lb/>ad suam properat adiutricem et pueri varias plagas omnibus videre
					<lb/>volentibus monstrans, Deo et sanctae Clarae gratias copiosas
				<lb/>exsolvit. </p>
			</div>
			<div type="chapter">
				<head type="h_2"><lb/>61</head> <p>Puella quaedam de castro Cannarii, clara die in agro sedebat,
					<lb/>in cuius sinu mulier altera reclinaverat caput. Et ecce lupus
					<lb/>hominum rapax, furtivos ad praedam concitat gressus. Quem tamen
					<lb/>puella vidit, sed quia canem credidit, non expavit. Cumque infantula
					<lb/>coepto intenderet scrutinio capillorum, efferatur in illam bestia
					<lb/>truculenta, eiusque vultum suo vasto hiatu concludens, praedam
					<lb/>portabat ad sylvam. Surgit protinus mulier stupefacta et sanctae
					<lb/>Clarae memor, clamitat, dicens: Succurre, sancta Clara, succurre; tibi
					<lb/>in hac hora puellam istam commendo. Ipsa denique, mirabile dictu,
					<lb/>quae lupi dentibus portabatur, contra lupum invehitur, dicens: Portabis
					<lb/>me tu latro ulterius, tantae Virgini commendatam? Qua invectione
					<lb/>confusus, puellam statim in terra molliter posuit, et quasi
				<lb/>latro deprehensus, festine discessit. </p>
			</div>
			<div type="chapter">
				<head type="h_1"><lb/><hi rend="bold">De canonizatione sanctae Clarae Virginis.</hi></head>
				<head type="h_2"><lb/>62</head> <p>Residente autem in sede Petri clementissimo principe domino
					<lb/>Alexandro IIII, viro totius sanctitatis amico, qui et Religiosorum
					<lb/>tutela et Religionum firma erat columna, dum horum mirabilium relatio
					<lb/>curreret, et de die in diem fama virtutum Virginis latius insonaret,
					<lb/>canonizationem tantae Virginis ipse iam mundus cum desiderio
					<lb/>expectabat. Dictus denique Pontifex, tantorum turba signorum
					<lb/>quasi in rem insolitam excitatus, de canonizatione eius una cum Cardinalibus
					<lb/>coepit habere tractatum. Committuntur personis solemnibus
					<pb n="2450"/>
					<lb/>et discretis examinanda miracula, vitae quoque magnalia discutienda
					<lb/>traduntur. Invenitur Clara, dum viveret, omnium virtutum
					<lb/>exercitio clarissima; invenitur post transitum veris et probatis miraculis
					<lb/>admiranda. Die enim ad hoc statuta, cum coetus Cardinalium
					<lb/>convenisset, Archiepiscoporum et Episcoporum conventus adesset,
					<lb/>Cleri concio ac religiosorum, sapientum quoque et potentum plurima
					<lb/>multitudo assisteret, summo Pontifice illud salubre negotium
					<lb/>in medium proponente, ac Praelatorum iudicium sciscitante, universi
					<lb/>prompto favore propensius annuentes, Claram dicunt clarificandam
				<lb/>in terris, quam Deus clarificavit in excelsis. </p>
				<p><lb/>Instante vero die migrationis eius ad Dominum, duobus annis
					<lb/>ab ipsius transitu revolutis, Praelatorum et totius Cleri multitudine
					<lb/>convocata, sermone quoque praemisso, felix Alexander, cui haec a
					<lb/>Domino fuerat gratia reservata, cum celebritate permaxima Sanctorum
					<lb/>cathalogo Claram reverenter ascripsit, festumque eius solemniter,
					<lb/>in tota Ecclesia celebrandum instituit, atque ipse primus cum
					<lb/>tota Curia solemnissime celebravit. Acta sunt autem haec apud
					<lb/>Anagniam in ecclesia maiori, anno dominicae Incarnationis MCCLV,
					<lb/>Pontificatus Domini Alexandri anno primo; ad laudem Domini nostri
					<lb/>Jesu Christi cum Patre et Spiritu Sancto vivit et regnat in saecula
				<lb/>saeculorum. Amen. </p>
			</div>
		</div>
	</body>
</text>
</TEI>