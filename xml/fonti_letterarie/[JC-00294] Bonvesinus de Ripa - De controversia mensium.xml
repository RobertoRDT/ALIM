<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De controversia mensium</title>
				<author>Bonvesinus de Ripa</author>
				<respStmt>
					<resp key="print_editor">Edizione critica a stampa a cura di</resp>
                                        <name>G. Orlandi</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="CC">Chiara Casali</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2856" unit="words">Parole: 2856</measure>
				<measure quantity="16246" unit="characters_without_spaces">Caratteri (spazi esclusi): 16246</measure>
				<measure quantity="18738" unit="characters_witht_spaces">Caratteri (spazi inclusi): 18738</measure>
			</extent>
			<publicationStmt>
				<publisher>ALIM</publisher>
				<date when="2003-05-02">02/05/2003</date>
			</publicationStmt>
			<notesStmt>
				<note>Genere: Poesia lirica</note>
				<note>Tipo: Fonti Letterarie</note>
				<note>Note: Parole: 2944
					Caratteri: 16348
					&lt;..&gt; indicano integrazioni dell'editopre
					[..] indicano espunzioni dell'editore
				GM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<editor>G. Orlandi</editor>
						<title>Letteratura e politica nei Carmina de mensibus (De controversia mensium) di Bonvesin da la Riva</title>
					</analytic>
					
					<monogr>
						<title level="m">Felix olim Lombardia: studi di storia padana dedicati dagli allievi a Giuseppe Martini</title>
						
						<imprint>
							<publisher>Tipolitografia Ferraris</publisher>
							<pubPlace>Milano</pubPlace>
							<date>1978</date>
							<biblScope unit="page">151-166</biblScope>
						</imprint>
					</monogr>
					
				</biblStruct>
				
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi</term>
					<term type="source">Fonti Letterarie</term>
					<term type="genre">Poesia lirica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="CC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>
<text>
	<body>
		<div>
			<lg>
				<l>Hic legat et relegat, quisquis solatia querit,</l>
				<l>ceu menses voluere suum deponere regem.</l>
				<l>Conveniunt, livore suas dictante querelas</l>
				<l>nequiter effundunt. Primus fert talia Februs</l>
				<l n="5">ceno fedatus caligas et utrosque patitos:</l>
				<l>«Ecce, quis est Ianus? quis eum sine fine super nos</l>
				<l>constituit, tanto cum non sit dignus honore?</l>
				<l>Nam, nullum fructum pariens, nil utilitatis</l>
				<l>efficiens, poscit, recipit, consumit habunde;</l>
				<l n="10">nil dat ni glaciem, fluxum nivis atque pruinam.</l>
				<l>Tam sevum, tam grande gelu parit ille malignus,</l>
				<l>quod meus axis onus sentit, nimiumque gravatus</l>
				<l>compescor dolore, gelu. Sed is ocia solum</l>
				<l>solus amat; nostro fruitur sua vita labore;</l>
				<l n="15">et quia sum vicinus ei, quia parvulus assum,</l>
				<l>me premit; et quamquam vites cum falce putare</l>
				<l>incipiam, quarum fructu sibi postmodo gaudet,</l>
				<l>me tamen ingratus pro nullo pondere ponit.</l>
				<l>Cur nimis indignor? Quoniam sum dignior illo;</l>
				<l n="20">nam ver incipiens hyemem depello malignam.</l>
				<l>Mortem signat hyemps anime, ver fertile vitam;</l>
				<l>sic sapiens hyemem fugiat, ver fertile carpens,</l>
				<l>linquendo vicium prorsus, virtute vigendo.</l>
				<l>Exemplum quoque do, cum vites amputo falce,</l>
				<l n="25">ut crimen sapiens sic amputet omne fatendo</l>
				<l>presbitero proprio: cuius mandata tenendo</l>
				<l>salvus erit + et + celestia regna tenebit.</l>
				<l>Exemplum nullum Iano probitatis inheret,</l>
				<l>ymmo nequitie. Cur ergo michi dominatur</l>
				<l n="30">pessimus ille canis? Cogatur linquere regnum</l>
				<l>ac decernatur de nobis dignior unus » .</l>
				<l>Martius, irato vultu sparsusque capillos,</l>
				<l>totus turbatus, cui creber anhelitus instat,</l>
				<l>os aperit tumidum, clamoso turbine fatur:</l>
				<l n="35">«Quis dedit ut Ianus, gelidus, piger et sceleratus,</l>
				<l>prodigus et mensis nichili cunctisque nocivus,</l>
				<l>quis dedit ut nobis dominetur pessimus ille</l>
				<l>tyrampnus? Per nos rex non fuit ille locatus;</l>
				<l>ymmo dolis habuit regnum, sed non ratione.</l>
				<l n="40">Ergo quid hoc patimur? Regno privetur ab isto.</l>
				<l>Nil facit ille piger nisi nostros carpere fructus.</l>
				<l>Vites extendo; sero lina, legumina campis;</l>
				<l>herbis, arboribus cunctis iam prebeo vires,</l>
				<l>oppressit sevo proprio quas tempore Ianus;</l>
				<l n="45">iamque vigent foliis et floribus, ac redolentes</l>
				<l>apparent viole, nova gaudia significantes.</l>
				<l>Hoc est exemplum: qui vult sibi gaudia vera,</l>
				<l>floreat et vireat virtutum fronde vigendo,</l>
				<l>ut sua vita bonum reliquis bona prestet odorem.</l>
				<l n="50">Planto novas vites, ut det nova vinea vinum;</l>
				<l>ingrato Iano mea dextera seminat ortos</l>
				<l>fercula prestantes humane progeniei;</l>
				<l>tunc opus inveniunt inopes, quo lucra parantur,</l>
				<l>quos tenet oppressos nimio pre frigore Ianus;</l>
				<l n="55">ad nostrasque manus maior quadragesima fertur,</l>
				<l>inducens homines ut crimina confiteantur</l>
				<l>peniteantque mali. Sed quid facit advena Ianus</l>
				<l>cur laudem mereat? Post nos fuit ille repertus,</l>
				<l>qui nunc prepositus nos contra iura cohercet.</l>
				<l n="60">Cur ergo patimur Iani crudelia regna?</l>
				<l>Prorsus ab arce ruat et precipitetur ad yma » .</l>
				<l>Floribus ornatus loquitur festivus Aprilis:</l>
				<l>« Si Ianus per se sua regna relinquere vellet,</l>
				<l>cum non sit dignus nec nobis denique gratus,</l>
				<l n="65">urbane faceret. Vetat alta superbia Iani</l>
				<l>se flecti, qui vult potius moriamur ut omnes</l>
				<l>quam se deponi. Nullatenus hoc tol[l]eremus.</l>
				<l>Cur dignus regno nulla racione videtur</l>
				<l>plus nobis? Quia non sensu nec more nec ortu</l>
				<l n="70">non exercicio superat nos; sufficit illi</l>
				<l>quod tenuit s&lt;c&gt;eptrum dudum. Quo dignior illo</l>
				<l>sum multo, quia pro glacie, quam parturit ille,</l>
				<l>do frondes, do temperiem pro frigore duro,</l>
				<l>pro nive do flores, pro bruma semino rorem;</l>
				<l n="75">iamque reviviscunt campi, viridaria, prata;</l>
				<l>iamque boves et oves pascuntur gramine, fronde;</l>
				<l>omnia florescunt, cantat phylomena suave,</l>
				<l>ac omnes letantur aves; aperitur et omnis</l>
				<l>leticie facies. Poscit mea limina Pascha,</l>
				<l n="80">quando resurrexit Dominus; quicumque venire</l>
				<l>ad Pascha celeste petit, quod fine carebit,</l>
				<l>dum vivit, per eum fiat quadragesima talis,</l>
				<l>ut sit dignus eo. Per me bona plurima fiunt:</l>
				<l>fructibus a propriis omnis cognoscitur arbor;</l>
				<l n="85">ergo quam Ianus sum dignior in dominatu » .</l>
				<l>Taliter alloquitur extenso gutture Maius:</l>
				<l>« Ianus continuo de regno precipitetur,</l>
				<l>cum nos fructiferos sterilis derideat ille.</l>
				<l>Ulterius renuo sua seva gravamina ferre:</l>
				<l n="90">nam nichilum faciens est inportunus, et omne</l>
				<l>quod vult nos cogit sibi tradere, nil prohiberi</l>
				<l>quo gaudet Ianus. Fit caseus optimus a me</l>
				<l>et fenum quo pascit equos; ingratus et ille</l>
				<l>quod sibi porrigitur a nobis, dissipat omne;</l>
				<l n="95">nil nisi tristitias nobis parit ille malignus.</l>
				<l>Maturans fruges ego sum; iam florida vitis</l>
				<l>in tantum redolet, quod vinea propter odorem</l>
				<l>a se bufones, serpentes effugat omnes.</l>
				<l>Panicum, mileum iam semino, tondeo lanas;</l>
				<l n="100">cerasa iam matura patent maturaque fraga;</l>
				<l>prorsus odoriferas candentes et rubicundas</l>
				<l>multas &lt;s&gt;par&lt;g&gt;o rosas; iam lilia candida parent.</l>
				<l>A quo dilectus Deus est et proximus, ille</l>
				<l>ceu rosa resplendet, ceu lilia candida candet,</l>
				<l n="105">pro Christo servans sine crimine virginitatem.</l>
				<l>Hec ego. Sed Ianus quid agit? Petit otia sola,</l>
				<l>que viciis assueta suis alimenta ministrant.</l>
				<l>At curosus ego, iusto dans membra labori</l>
				<l>militiamque gerens et equis facetus et armis,</l>
				<l n="110">defendo patriam; iam ver abit, [et] incipit estas.</l>
				<l>Sed Ianus nichili nomen fert officiperdi » .</l>
				<l>Iunius alloquitur pre magno caumate lino</l>
				<l>indutus solo, nudo pede, corpore fessus:</l>
				<l>« Quis Ianus? pro quo tanto sudore laboro,</l>
				<l n="115">messem falce seco, frumenti grana repono:</l>
				<l>unde facit sucos in sero perfidus ille</l>
				<l>triticeumque facit panem, nec sum sibi gratus.</l>
				<l>Amplius ingrato maturo legumina Iano,</l>
				<l>pro quo quidquid ago totum me perdere cerno:</l>
				<l n="120">nam non dignatur saltem michi reddere grates,</l>
				<l>at pocius me pro nichilo reputare videtur.</l>
				<l>Merces est talis, dominus cui servio qualis:</l>
				<l>nil pariens nil dat parientibus omnia nobis.</l>
				<l>Preterea matura meo sunt tempore mora,</l>
				<l n="125">prunaque iam parent estu, iam[que] poma patescunt;</l>
				<l>ille nivem, glaciem solum parit atque pruinam.</l>
				<l>Cur ergo patimur Iani sevissima regna? »</l>
				<l>Iulius assequitur, quasi nudus, pulverulentus,</l>
				<l>et multum queritur de Iano talia dicens:</l>
				<l n="130">« Ecce, ligoniso, multoque labore laboro,</l>
				<l>sol mea membra coquit, laxat mea corpora sudor,</l>
				<l>panem quem comedo mereor; sed Ianus ad ignem</l>
				<l>presidet et nostro vivit gaudendo labore.</l>
				<l>Plus meret omnis homo manuum vivendo labore</l>
				<l n="135">quam mendicando vel vi reliquis rapiendo;</l>
				<l>et dare quam ca[r]pere legitur plus esse beatum.</l>
				<l>Ve qui se pascit alieni pane doloris!</l>
				<l>Dat labor ardentem, gelidam dant ocia mentem.</l>
				<l>Ergo beatus ego, non Ianus pastus, ut orbis</l>
				<l n="140">efficitur, dapibus alienis, ocia querens.</l>
				<l>Nil meret in sero, vitat quicumque laborem.</l>
				<l>Ac ego non tantum proprio me pasco labore;</l>
				<l>ymmo multiplices pario fructus, pira, poma;</l>
				<l>copia mororum, prunorum multa videtur;</l>
				<l n="145">agresta pullisque novis fecundus habundo;</l>
				<l>iam matura &lt; michi &gt; patet uva domestica quedam.</l>
				<l>At nullum fructum Ianus sterilissimus affert.</l>
				<l>Est tradenda rogo fructum que non parit arbor;</l>
				<l>sic et comburi Ianus dignissimus esset » .</l>
				<l n="150">Palidus Augustus facie, tamen intus iniquus,</l>
				<l>de Iano queritur: « Quis Ianus? quid facit ipse</l>
				<l>cur laudem mereat? Quidquid fit perditur illi,</l>
				<l>qui facit omne malum, nulli placet, impedit omnes.</l>
				<l>Indignor, quoniam, bona plurima me faciente</l>
				<l n="155">et Iano nullum, me subiugat atque molestat.</l>
				<l>Sed cur hoc patimur? En vivit prodigus ille,</l>
				<l>multa rapit, nil dat, large petit absque rubore.</l>
				<l>Cur, ipso faciente malum, nos sub pede calcat,</l>
				<l>et premit ut servos viles vilissimus ille?</l>
				<l n="160">Panicum, milium, fenum maturo secundum;</l>
				<l>uve pinguntur; &lt; in &gt; aquis iam macero linum;</l>
				<l>[nullus tollet aquam fuerit cui copia vini]</l>
				<l>pruna Damascena, ficus et Persica pando,</l>
				<l>sic et avellanas et amygdola sana comestu;</l>
				<l n="165">incipit autumpnus, qui multis fructibus uber.</l>
				<l>Hec ego; sed dicat Ianus, quid fecerit umquam:</l>
				<l>omne malum tantum. Numquam se corrigit ipsum;</l>
				<l>ergo cadat Ianus, rex alter &lt; et &gt; instituatur ».</l>
				<l>At post Augustum September talia fatur:</l>
				<l n="170">« Ve michi! quis Ianus, sub cuius pondere pressus</l>
				<l>tamquam servus ego? Per me bona plurima fiunt,</l>
				<l>quis fruitur Ianus. Recipit tantummodo, nil dat;</l>
				<l>est eius reserata manus, qui porrigit, illi,</l>
				<l>sed dando clausa; cupidus simul est et avarus,</l>
				<l n="175">ingratus, ganeo, tyrampnus pessimus, asper;</l>
				<l>nil dans nil&lt;que&gt; boni pariens, sed crimine vivens,</l>
				<l>nos ridet licet innocuos et sub pede calcat;</l>
				<l>strictior ad dandum, sed largus ad accipiendum,</l>
				<l>perfidus, occultus, brutus, villanus habetur.</l>
				<l n="180">Sic Ianus; sed fetus ego bona plurima spargo:</l>
				<l>panicum, milium, matura legumina trado</l>
				<l>que medio ventris oculos dicuntur habere;</l>
				<l>vinea matura mustosis affluit uvis;</l>
				<l>iam vegetes, tina, iam torcularia plena</l>
				<l n="185">preparo, iam mustum fundo, castanea pulcra</l>
				<l>iam maturatur, ficus siccantur, et omnes</l>
				<l>maturo fructus hyemales, quos fero Iano;</l>
				<l>ac agriculturas facio, qui[bu]s semina prima seruntur;</l>
				<l>iamque nuces propriis de plantis excutiuntur.</l>
				<l n="190">Ergo michi Ianus conferri nil valet ipse » .</l>
				<l>October sequitur facie mustosus et inquit</l>
				<l>« Multiplicis vinum do Iano maneriei;</l>
				<l>colligo poma, pira, marona&lt;que&gt;, que penes ignem ille sedens comedit,</l>
				<l>nichil&lt;um&gt; michi retribuendo.</l>
				<l n="195">At nichil ipse facit, sed nostris fetibus utens</l>
				<l>ignem cantat apud, tantum solacia querit,</l>
				<l>deque nichil nostri curat sudore laboris,</l>
				<l>plurima consumit, numquam vult ad rationem</l>
				<l>se poni, sed pro nichilo nos computat omnes.</l>
				<l n="200">A nichili domino nichili retributio surgit;</l>
				<l>tyrampno misero non stat securus adherens;</l>
				<l>quo magis ingrato servitur, perditur hoc plus.</l>
				<l>Servi[vi]mus Iano gratis, nichilumque meretur,</l>
				<l>serpentem&lt;que&gt;sinu nostro nutrire videmur.</l>
				<l n="205">Ergo ruat Ianus, dimittere regna coactus » .</l>
				<l>Ecce November ait: « Porci sale condio carnes,</l>
				<l>quas in succiduo comedit sepissime Ianus;</l>
				<l>rapas et napos extirpans porrigo Iano,</l>
				<l>unde paratur olus cum multe maneriei</l>
				<l n="210">carnibus, unde replens ventrem solatur habunde.</l>
				<l>Omne malum sed Ianus agit: succrescere frigus</l>
				<l>imperat intensum; cur cogor linquere fetum</l>
				<l>autumpni cursumque sui properare rigoris,</l>
				<l>ac hyemem sterilem cogor violenter inire:</l>
				<l n="215">propter quod claret Ianum nimis esse malignum.</l>
				<l>Donec erit dominus, crescet tribulatio nostra;</l>
				<l>ipso deposito pax nobis multa vigebit » .</l>
				<l>Postremus loquitur vestitus vulpe December:</l>
				<l>« Nullo facta modo Iani tol[l]erare valebo:</l>
				<l n="220">nam nimium mea dorsa gravant sua pondera seva.</l>
				<l>Tantum frigus agit, &lt; quod &gt;, sum quia proximus illi,</l>
				<l>sentio grande gelu: pravo nocet esse propinquum</l>
				<l>vicino. Quicumque potest, se separet inde:</l>
				<l>stans prope serpentem securus non bene dormit.</l>
				<l n="225">Omnibus ille prior posuit me posteriorem;</l>
				<l>hoc ego non patiar quod sit prior: advena cum sit,</l>
				<l>posteriore loco debet de iure locari.</l>
				<l>Rursus non partu fructus, sensu, probitate</l>
				<l>me superat: cur post ego sim, sed is ante locatus?</l>
				<l n="230">Id quod agit, nichilum. Nichil est ex quo nichil&lt;um&gt; fit.</l>
				<l>Ergo nichil Ianus, cum nil agat; ergo meretur</l>
				<l>pro nichilo poni claudique sub ima profundi.</l>
				<l>Sed nos multa quidem facimus: &lt; nam &gt;preparo ligna</l>
				<l>tam michi quam Iano; per me siccantur ad ignem</l>
				<l n="235">hyle, tuceta, multis quoque partibus hirne.</l>
				<l>Rursus ago festum Domini ceu virgine nati,</l>
				<l>qui Deus est et homo, quo gentes letificantur;</l>
				<l>ad nostras&lt;que&gt;manus minor est quadragesima ducta,</l>
				<l>quam multi faciunt, ut sic sua crimina pellant;</l>
				<l n="240">induco multas ad spiritualia gentes:</l>
				<l>est opus hoc sanctum Domino super omnia gratum.</l>
				<l>Ianus ad omne nefas dans se nimis e&lt;s&gt;t sceleratus;</l>
				<l>ergo ruat penitus, cum non sit vivere dignus »</l>
				<pb n="vv. 244-430"/>
				<l>Quisque voluntatem propriam patefecit, et omnes,</l>
				<l n="245">una concordes strepitum pedibus facientes,</l>
				<l>vocibus ad celum transmissis undique clamant:</l>
				<l>"laquo; Ianus queratur! Ianus moriatur! " raquo;. Ad arma</l>
				<l>omnes discurrunt. Februs prior accipit illam</l>
				<l>falciculam, cum qua vites putat; ecce secundus</l>
				<l n="250">Martius est clangore tube resonando secutus;</l>
				<l>tertius Aprilis ramum vexillifer offert</l>
				<l>in vice[m] vexilli florum variamine plenum;</l>
				<l>accedit iam Maius eques, splendentibus armis</l>
				<l>omnibus armatus, campo temptoria tendens;</l>
				<l n="255">Iunius &lt; en &gt; cum falce sua, cum qua resecare</l>
				<l>est segetem solitus, properat; sumit[at]que ligonem</l>
				<l>Iulius iratus; Augustus, sit licet eger,</l>
				<l>cum baculo veniens, cum quo substentat, iniquo</l>
				<l>accedit vultu, baculo multumque minatur</l>
				<l n="260">a longe Iano; maleus quoque ligneus, unde</l>
				<l>stringuntur vegetes, dextra Septembris habetur;</l>
				<l>Octobris manibus portatur pertica longa,</l>
				<l>qua marona suis de ramis excutiuntur;</l>
				<l>carnificis cultrum capiens&lt;que&gt; November acutum,</l>
				<l n="265">quo porcos iugulat, Ianum iugulare minatur;</l>
				<l>ecce December habet qua scindit ligna securim,</l>
				<l>cum qua proposuit Ianum mactare repertum.</l>
				<l>Iam cuncti menses armati talibus armis</l>
				<l>convenere simul. Resonant clamore, tumultu,</l>
				<l n="270">et clangore tube patitur quasi terra tremorem.</l>
				<l>Post strepitum nimium fingunt se querere Ianum;</l>
				<l>exclamant: "laquo; Ianus non vivat, sed moriatur! "raquo;.</l>
				<l>Interea Ianus, tractatus nescius huius,</l>
				<l>secure cantans ad pir solando sedebat;</l>
				<l n="275">sed postquam strepitum sensit manare tumultum,</l>
				<l>territus exurgit, multa[m]que gravedine clavam</l>
				<l>accipit in dextra forti, tensoque lacerto</l>
				<l>ag&lt;g&gt;ressus menses, insultum terribilemque</l>
				<l>in medio faciens, confecit protinus omnes,</l>
				<l n="280">ipse furens solo prostravit et agmina vultu.</l>
				<l>Abiuncti menses magnoque pavore trementes</l>
				<l>abiciunt gladios, + exturbo + turbine strati[s];</l>
				<l>iam victi cessant, clamor silet atque tumultus.</l>
				<l>Tunc Ianus victor turbatus mensibus inquit:</l>
				<l n="285">«Ecce, quis est qui me solito depellere regno</l>
				<l>nititur? Hic ego sum: qui vult, appareat: ecce,</l>
				<l>hic assum presens. Quisquis de me mala dixit,</l>
				<l>aut neget id quod ait aut exulet aut moriatur.</l>
				<l>Quid michi post dorsum clamatis more canino?</l>
				<l n="290">cur michi detrahitis? Vos hoc tractare coegit</l>
				<l>solus livor edax, vitium culpabile valde.</l>
				<l>Qui proprio domino clam detrahit et maledicit,</l>
				<l>proditor et falsus vere nimis est reputandus;</l>
				<l>infidus servus penam pro laude meretur,</l>
				<l n="295">laudibus et dignus et honore fidelis habetur.</l>
				<l>Qui mordens est clam, canis est et pessima serpens,</l>
				<l>sed clam corripiens bonus est et fidus amicus.</l>
				<l>Est subiectorum dominos reverenter amare,</l>
				<l>est detractorum solo livore nocere,</l>
				<l n="300">est sceleratorum domini gaudere ruina</l>
				<l>ac illum contra nova crimina fingere, nugas</l>
				<l>et causas falsas, mendacia, murmura, fraudes.</l>
				<l>Vos contra stimulum tractastis calce ferire:</l>
				<l>puncture penam vos est sentire necesse.</l>
				<l n="305">Laudastis vosmet - proprio laus ore liquescit -</l>
				<l>et me culpastis nimium, quia vito laborem</l>
				<l>et non fructifero, nil do sed carpo, quiesco,</l>
				<l>quero, consumo, canto, solacia quero.</l>
				<l>His contradico: manuales non decet esse</l>
				<l n="310">reges; fructifico faciens connubia multa,</l>
				<l>per que cotidie mundus crescens renovatur,</l>
				<l>per que compleri regnum celeste valebit.</l>
				<l>Tracto, sedens ad pir, quis campus restat arandus</l>
				<l>aut in quo campo que debent semina spargi;</l>
				<l n="315">aut agriculture quid opus sit, consilium do;</l>
				<l>et duplici vultu transacta futuraque specto:</l>
				<l>aspicio retro mea suscipiendo tributa,</l>
				<l>ante quidem specto subiectis precipiendo</l>
				<l>ut bene seque regant et fructificando laborent.</l>
				<l n="320">Ergo fructifico: nil est quod dicitis ergo.</l>
				<l>Rursus honorifice vivens solacia quero:</l>
				<l>nam mos est regum solari, leta videre</l>
				<l>et letam vitam semper deducere large.</l>
				<l>Me quoque culpastis, quod largus in accipiendo</l>
				<l n="325">nil do nec grates refero. Respondeo vobis:</l>
				<l>non est mos regis subiectos gratificari,</l>
				<l>dum tantum dimittat eis que sunt sua iure.</l>
				<l>Si glaciem, si trado nivem spargoque pruinam,</l>
				<l>frigus et intensum facio, non est mea culpa.</l>
				<l n="330">Quod Deus officium commisit, me faciente</l>
				<l>non onus est sed honor; per vos michi copia rerum</l>
				<l>detur, ut intensum valeam depellere frigus.</l>
				<l>Exemplum quoque do genti, quo Tartara vitent,</l>
				<l>dentium stridor ubi fit &lt; et &gt; intol[l]erabile frigus.</l>
				<l n="335">Si quoque tunc inopes habeant quod displicet illis,</l>
				<l>nullus in hoc mundo vivit, qui semper habere</l>
				<l>possit quod cupiat; patientia compleat omnem</l>
				<l>defectum, per quam possunt eterna parari</l>
				<l>gaudia, post mortem perfecte continuata.</l>
				<l n="340">Advena non ego sum. Vester concivis habendus</l>
				<l>assum natura, quem plus sapientia dignum</l>
				<l>fecit quam reliquos; et ob hoc meus induperator</l>
				<l>Numma, videns quod nullus erat dignus dominari</l>
				<l>ex vobis, me preposuit regemque locavit.</l>
				<l n="345">Non igitur fraude sum rex, sed iure statutus;</l>
				<l>non sum tyrampnus, sed rex dyademate dignus;</l>
				<l>non prece nec precio sum rex, ymmo probitate</l>
				<l>et bonitate mea. Deponere me voluistis</l>
				<l>invidia solum; semper mea regna tenebo</l>
				<l n="350">vobis invitis. Vulgariter est quoque dictum:</l>
				<l>'Quisquis habet, teneat'. Vos que sunt vestra tenete:</l>
				<l>quisque suis rebus contentus debeat esse</l>
				<l>nec propriam falcem trahat in messes alienas.</l>
				<l>Quis Februs curtus, reliquis qui peior habetur,</l>
				<l n="355">quem prope me posui, qui me clam mordet acutis</l>
				<l>dentibus? Et quare loquitur reticenda December,</l>
				<l>qui nisi frigus agit - ego non - , qui tempore cuncto</l>
				<l>posteriore loco positus stetit ordine nostro?</l>
				<l>Quid novitatis ego feci, cur sim removendus</l>
				<l n="360">a solito regno? quod crimen, dicite, feci?</l>
				<l>Numquam cernetis tempus, quo regna relinquam.</l>
				<l>Preterea mors vestra foret, si linquere regna</l>
				<l>cogerer. Et quare? Quoniam contentio magna</l>
				<l>inter vos esset de regno, magnus et error;</l>
				<l n="365">vos non sufferret concordes ambitus esse;</l>
				<l>hoc ne contingat est ergo pro meliori.</l>
				<l>Preterea quia sepe vaco, spaciumque gerendi</l>
				<l>tractandique bonum vestrum cognoscor habere</l>
				<l>plus vobis, quibus est peragendi cura laboris.</l>
				<l n="370">Rursus terrarum rectores tempore Iani</l>
				<l>incipient regimen. Cur dicor nomine Ianus?</l>
				<l>Ianua sum, quoniam per eam rectoribus est mos</l>
				<l>intrent ut regnum. Sic ergo per has rationes</l>
				<l>sum rex et digne sum primus in ordine vestro ».</l>
				<l n="375">His dictis reliqui menses, terrore trementes</l>
				<l>sub Iani clava mortemque pavore timentes,</l>
				<l>stant muti flexa facie testante rubore&lt;m&gt;.</l>
				<l>Tunc alacri facie contra festivus Aprilis</l>
				<l>festive loquitur, ut Iani mitiget iram,</l>
				<l n="380">dicens: « O Iane, rex insuperabilis, audi</l>
				<l>et precibus nostris intendas, te rogitamus.</l>
				<l>Ut parcas nobis, nostram nos dicere culpam</l>
				<l>atque satisfacere sumus et parere parati</l>
				<l>mandatis. Nos penituit: miserere! Rogamus</l>
				<l n="385">ne sis attendens nostris defectibus; iram</l>
				<l>subtrahe, Iane, tuam; faciem tu flecte benignam</l>
				<l>nobis. Nam quod nos vice &lt; sic &gt;peccavimus ista,</l>
				<l>non ita nequicia fuit hoc ut simplicitate:</l>
				<l>ergo te vincat patientia, maxima virtus.</l>
				<l n="390">Numquam nos alias hoc fecimus: hac vice prima</l>
				<l>parcas subiectis; numquam peccabimus ultra.</l>
				<l>Nostro defectu bonitas tua non minuatur:</l>
				<l>non decet ex minimis irasci nobilitatem.</l>
				<l>Vulnere pro modico bona num&lt;quam&gt; perditur arbor;</l>
				<l n="395">queque super firmum fundamen condita turris</l>
				<l>firma manet nec pro vento prosternitur omni;</l>
				<l>non pro passeribus sinitur quin arva serantur,</l>
				<l>nec propter muscam fit temo volubilis usquam;</l>
				<l>permanet illesa spinis rosa, nilque decoris</l>
				<l n="400">amittit spinis nec odoris nilque valoris.</l>
				<l>Sicve tui bonitas inter nos fulgida sistat,</l>
				<l>et redolens vigeat. Lux solis non tenebratur</l>
				<l>stellarum radiis; sic et sapientia Iani</l>
				<l>pro nostris factis numquam sua lumina perdat.</l>
				<l n="405">Noster defectus non turbet nobilitatem,</l>
				<l>Iane, tuam: tua nos vincat patientia magna.</l>
				<l>Hec postponantur, hec nunc in pace quiescant;</l>
				<l>pro nostro domino volumus te semper habere,</l>
				<l>semper obedire reverentius et decorare</l>
				<l n="410">et te perpetuum regem clamare libenter ».</l>
				<l>His dictis Ianus facilis vultuque benignus</l>
				<l>flectitur, et menses nimio terrore paventes</l>
				<l>in se iam redeunt, Iani cessante furore.</l>
				<l>Exclamant omnes: « Vivat per secula Ianus!</l>
				<l n="415">vivat rex noster, gaudens letetur habunde,</l>
				<l>et rex perpetuus firmetur protinus, et qui</l>
				<l>huic contradicet non vivat, sed moriatur! »</l>
				<l>Tunc fit continuo contractus publicus, ut sit</l>
				<l>perpetuus rex et dominus; se quilibet horum</l>
				<l n="420">obligat et iurat spondens attendere pactum.</l>
				<l>Quisquis vult aliquod dubium tractare vel altum,</l>
				<l>in primis monet hec hystoria premeditari</l>
				<l>et spectare rei finem, sapientis habendo</l>
				<l>consilium firmum, per quod deliberet ipse,</l>
				<l n="425">ne male presumens temerarius esse sciatur.</l>
				<l>Principium, medium, lector, plus aspice finem:</l>
				<l>sic et in eternum tutus sine crimine vives.</l>
				<l>Bonvicinus ego tibi do viridaria pulcra:</l>
				<l>invenies flores et fructus, elige que vis;</l>
				<l n="430">exores pro me sit laus et gloria Christo.</l>
			</lg>
		</div>
	</body>
</text>
</TEI>
