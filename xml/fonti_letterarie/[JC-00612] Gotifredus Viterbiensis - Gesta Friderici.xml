<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title> Gesta Friderici </title>
				<author>Gotifredus Viterbiensis</author>
				<respStmt>
					<resp key="print_editor">Edizione critica a stampa a cura di</resp>
					<name>G. H. Pertz</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="8251" unit="words">Parole: 8251</measure>
				<measure quantity="48168" unit="characters_without_spaces">Caratteri (spazi esclusi): 48168</measure>
				<measure quantity="55198" unit="characters_witht_spaces">Caratteri (spazi inclusi): 55198</measure>
			</extent>
			<publicationStmt>
				<publisher>ALIM</publisher>
				<date when="2008-01-12">12/01/2008</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note> Note: Caratteri: 55.820&#13;
M.D.G.</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Gesta Frederici in Gotifredi Viterbensis Pantheon</title>
						<editor>G. H. Pertz</editor>
					</analytic>
					<monogr>
						<title level="m">MGH, Scriptorum tomus XXII</title>
						<imprint>
							<publisher>Hahnsche Buchhandlung</publisher>
							<pubPlace>Hannover</pubPlace>
							<date>1872</date>
							<biblScope unit="page">307-334</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">22</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="307"/>
		<div>
			<head><lb/><hi rend="italic">GESTA FRIDERICI</hi>.</head>
			<head><lb/>PARTICULA XV. DE GESTIS DOMNI FRIDERICI ROMANORUM IMPERATORIS.</head>
			<lg>
				<head><lb/> <hi rend="italic">Incipit a guerra Mediolanensium et Lombardorum anno Domini 1162. temporibus domni
				<lb/>Adriani pape IIII. et Alexandri III</hi>.</head>
				<l> Regibus antiquis descripsimus omnia late,</l>
				<l>Tu minor etate, Friderice, prior probitate,</l>
				<l>Iam tua gesta patent, que recitare placet.</l>
				<l>Nam Fridericia tempora, prelia gestaque novi;</l>
				<l n="5">Indeque maxima vel magis obtima promere vovi,</l>
				<l>Que tulit aut movit, queve recepit ob id.</l>
				<l>[Dum canimus magni regis, mea musa, cacumen,</l>
				<l>Sub brevitate suum studeamus tangere numen.</l>
				<l>Altius incipias; organa nostra tument.</l>
				<l n="10">Nunc tibi lingua mea panget, Friderice, trofea,</l>
				<l>Acta gigantea canat omnis in orbe chorea.</l>
				<l>Tu quoque, musa mea, surge; canamus ea.</l>
				<l>Flos fuit ex flore regum Fridericus honore;</l>
				<l>Sumpsit eum regem Iermania plena favore,</l>
				<l n="15">Imperii dominum semper habere volens.</l>
				<l>Rex ut Aquisgrani Karulorum sede resedit,</l>
				<l>Ordine legitimo Iermania prorsus hobedit;</l>
				<l>Finibus Ytalie rex sua signa dedit.]</l>
			</lg>
			<lg>
				<head><lb/>1. <hi rend="italic">Incipiunt gesta inter imperatorem Fredericum et urbem Mediolanum a prima exaltatione 
				<lb/>imperatoris F. et primo ingressu eius in Ytaliam.</hi></head>
				<l>Urbs Melana potens, meritis dicenda leena,</l>
				<l n="20">Viribus eximia, populis et milite plena,</l>
				<l>Seva, superba, fera, tota rebellis erat.</l>
				<pb n="308"/>
				<l>Urbibus annexa fuit hec, quibus omnia vexat.</l>
				<l>Que fuerint urbes, exponere nomina restat.</l>
				<l>Brixia, Terdona, Crema, Placenza, Bona.</l>
				<l n="25">Rex ubi Teutonicam meruit captasse coronam,</l>
				<l>Querit et Italicam, quia sic docet inclita Roma.</l>
				<l>Per medios Ligures regia signa volant.</l>
				<l>Signa sui regis spernit Melana vereri,</l>
				<l>Set propria virtute sua vult rura tueri,</l>
				<l n="30">Nescia, quod sibi mors rex Fredericus erit.</l>
				<l>[Hanc ubi rex angit regalibus undique bannis,</l>
				<l>Dissipat et frangit sex Marte fluentibus annis,</l>
				<l>Urbs, que summa fuit, Marte repressa luit.</l>
				<l>In Ligurum patria manet urbs que dicitur Asta,</l>
				<l n="35">Inclita divitiis, modico munimine vasta,</l>
				<l>Que cito subcubuit, nec tamen ipsa ruit.</l>
				<l>Inclita Terdona, nimis irascente corona,</l>
				<l>Victa ruit prona, capiens tria tristia dona,</l>
				<l>Quippe tribus vicibus diruta tota tomat.</l>
				<l n="40">Flectit iter Romam, sortitur in Urbe coronam.</l>
				<l>Regia persona recipit papalia dona;</l>
				<l>Ungitur, erigitur; rumor in Urbe sonat.</l>
				<l>Presul Adrianus Romanaque curia tota</l>
				<l>Tunc sine Romanis conplevit regia vota,</l>
				<l n="45">Romaque commota vulgus ad arma vocat.</l>
				<l>Acriter iratus consurgit ad arma senatus,</l>
				<l>Prosilit armatus cesar, feritate citatus;</l>
				<l>Marte secus Tiberim fervet utrumque latus.</l>
				<l>Pleps abiit; rex obtinuit; multisque necatis,</l>
				<l n="50">Unda fuit Tiberis defensio sola fugatis;</l>
				<l>Sanguine tincta satis turba natabat aquis.</l>
				<l>His ita conpletis, papali munere freti</l>
				<l>Dum remeant leti, resident super arva Spoleti,</l>
				<l>A quibus et cesar danda tributa petit.</l>
				<pb n="309"/>
				<l n="55">Falsa moneta venit; falsum cito cesar ademit.</l>
				<l>Prelia namque gerit, multos de plebe peremit;</l>
				<l>Intus et exterius pleps superata gemit.</l>
				<l>Imperat augustus, pereat locus igne perustus.</l>
				<l>Qui fuerat vacuus miles, remeavit honustus.</l>
				<l n="60">Debita qui sprevit reddere, cunta dedit.</l>
				<l>Regales aquile veniunt ad plana Verone.</l>
				<l>Flumina dum transit rex, durius invenit omen.</l>
				<l>Marte coartatur; bella Verona movet.</l>
				<l>Montibus angustis et fluminis ordine cinti</l>
				<l n="65">Rex proceresque sui fuerant quasi carcere vincti,</l>
				<l>Conclusique suas non abuere vias.</l>
				<l>Arma ruunt, quia saxa pluunt de monte relaxa.</l>
				<l>Interimunt, quassant proceres a vertice saxa,</l>
				<l>Nullaque, dum pereunt, arma valere queunt.</l>
				<l n="70">Quatuor has penas spatio sensere dierum,</l>
				<l>Quo sine spe vite tolerant discrimina rerum.</l>
				<l>Vulnera suscipiunt, nec tamen ulla gerunt.</l>
				<l>Passibus occultis super alta cacumina tendunt;</l>
				<l>Unde Veronensi populo male facta rependunt,</l>
				<l n="75">Plepsque supercilii montis ad ima ruit.</l>
				<l>Nunc pede truncari, nunc funditus exoculari,</l>
				<l>Rex iubet ingenuos laqueo super alta levari:</l>
				<l>Talis honor reprobis debet ob ista dari.</l>
				<l>Presul Romanus tunc mortuus est Adrianu</l>
				<l n="80">Venit Alexander, cui restitit Octavianus.</l>
				<l>Scisma fit ecclesie, pugnat utrimque manus.</l>
				<l>Scismate fervente, Friderica potentia venit;</l>
				<l>Que Mediolanum post multa potenter ademit.</l>
				<l>Quo satis absorto, lis recidiva redit.</l>
				<l n="85">Conspirant Ligures, profugus rex inde recessit;</l>
				<l>Omneque ius regis Lonbarda superbia pressit.</l>
				<l>Ipsa sibi dominans, tunc quasi cesar erat.</l>
				<l>Rex rediit, Morianna luit, Cilenia clusa</l>
				<l>Prebuit introitum regi, pereunte Seusa,</l>
				<l n="90">Et reliqui Ligures regia signa timent.</l>
				<l>Burmia cum Tanaro palearum fecerat urbem,</l>
				<l>Quam subito veniens rex obsidione perurget.</l>
				<l>Succurrunt Ligores; bellica signa patent.</l>
				<l>Cesar ab opposito mox obsidione relicta,</l>
				<l n="95">Obviat his; pleps obstupuit, que stans quasi victa,</l>
				<l>Pacta petit pacis, plena timore satis.</l>
				<l>Nudatos gladios nuda cervice gerentes,</l>
				<l>Cesaris ante pedes veniunt, veniam repetentes;</l>
				<l>Cesar amore Dei parcere sanxit eis.</l>
				<l n="100">Regia mandata iurat gens pacificata.</l>
				<l>Ante dies octo pax decidit evacuata;</l>
				<l>Guerra, velut fuerat, stat recidiva rata.</l>
				<l>Urbs Mediolanum melius reparata resurgit;</l>
				<l>Fortior effecta Lonbarda potentia turget,</l>
				<l n="105">Utraque pars tumida fortis ad arma volant.</l>
				<pb n="310"/>
				<l>Rex prius obtinuit, set post fugiendo recessit.</l>
				<l>Nec tamen a patria cessit; set verbere fessi</l>
				<l>Tam rex quam Ligures iam super arma silent.</l>
				<l>Annis ter senis tribulatis scisma recedit.</l>
				<l n="110">Vincit Alexander tandem, cui cesar hobedit,</l>
				<l>Paceque consedit consiliumque dedit.]</l>
			</lg>
			<lg>
				<head><lb/>2. <hi rend="italic">De obsidione et destructione Terdonae.</hi></head>
				<l>Ammodo Terdone superest recitare dolorem,</l>
				<l>Que Mediolani veteri subnixa furore,</l>
				<l>Consueto more vult inimica fore.</l>
				<l n="115">Rex ubi castra movet, metuit fera turba leonem;</l>
				<l>Cingitur orribili procerum Terdona labore;</l>
				<l>Miles ut agreditur, pleps fugitiva dolet.</l>
				<l>Undique rex arcet; populus secedit ad arcem;</l>
				<l>Nec sibi sic parcet stringens eques undique partes.</l>
				<l n="120">Urbs capitur plane; turba cacumen habet.</l>
				<l>Hinc cibus artatur, fons tollitur, apta paratur</l>
				<l>Talpa cavans, aries; mangonibus iniaculatur;</l>
				<l>Perforat interius, rumpit utrumque latus.</l>
				<l>Proxima iam morti cedit gens subdita sorti,</l>
				<l n="125">Introitum regi patulis dedit undique portis;</l>
				<l>Plebis menbra tamen vitaque salva manent.</l>
				<l>Insita telluri rex menia precipit uri;</l>
				<l>Inde cadunt muri proprii digne perituri.</l>
				<l>Sic Terdona ruit, que satis alta fuit.</l>
			</lg>
			<lg>
				<head><lb/>3. <hi rend="italic">De via eundi Romam post destructionem Terdone.</hi></head>
				<l n="130">Haec ubi complevit, celebris legatio venit,</l>
				<l>Pergat ut hinc propere papalia iura tueri:</l>
				<l>Ex ope pontificis iam monocrator erit.</l>
				<l>Utque moras purget, vehementer papa perurget.</l>
				<l>Rex bonus exurgens, aquilas direxit ad Urbem,</l>
				<l n="135">Dantque Placentina rura cremata viam.</l>
				<l>Servit ei Parma; Bononica transiit arva,</l>
				<l>Alpe satis parva Florentia pertulit arma.</l>
				<l>Nuntius Achaie Palliologus adest.</l>
				<l>Arnaldus capitur, quem Brixia sensit alumpnum,</l>
				<l n="140">Docmata cuius erant quasi pervertentia mundum;</l>
				<l>Strangulat hunc laqueus; ignis et unda vehunt.</l>
				<l>Tuscia devota sese dedit undique tota;</l>
				<l>Nota vel ignota subduntur regna remota,</l>
				<l>Ad Pendentis Aque predia castra iacent.</l>
			</lg>
			<lg>
				<head><lb/>4. <hi rend="italic">Unde dicitur Biterbium et quare.</hi></head>
				<l n="145">Ad vite meritum veniunt vexilla Viterbum,</l>
				<l>Unde patens herebus fontem facit igne protervum.</l>
				<l>Fortis ibi populus, miles ad arma probus.</l>
				<pb n="311"/>
				<l>Optimus indigenis fons balnea multa paravit;</l>
				<l>Fertilis est patria, quam copia multa beavit,</l>
				<l n="150">Nam genus et species fertilitate trahit.</l>
				<l>Illic Roma suos voluit requiescere fessos</l>
				<l>Emeritos equites, senio seu vulnere pressos;</l>
				<l>Sic vite meritum res facit ipsa locum.</l>
				<l>Longa per obsequia cum vita labore gravetur,</l>
				<l n="155">Si senio premitur, si vulnere debilitetur,</l>
				<l>Hic habeat requiem sepe senile decus.</l>
				<l>Si preclara velit cesar sua gesta foveri,</l>
				<l>Hoc decus imperii decet omni lege teneri,</l>
				<l>Debeat ut senibus vita quieta geri.</l>
				<l n="160">Non hec servorum fit gloria, set dominorum</l>
				<l>Si defectorum stet salvus honor seniorum,</l>
				<l>Si nitet ipsorum veste platea, forum.</l>
				<l>Si miserum prestat famulum sibi diva potestas,</l>
				<l>Dedecus infestat dominum, cui servit egestas;</l>
				<l n="165">Non sibi, set domino stat miser ille suo.</l>
			</lg>
			<lg>
				<head><lb/>5.</head>
				<l>Regia perveniunt tentoria plurima Romam,</l>
				<l>Gestet ut imperium Romana sede coronam;</l>
				<l>Cui favet aecclesia, publica signa tonant.</l>
				<l>Romanus populus antiquos expetit usus.</l>
				<l n="170">Rex despexit eum, primatum milite tutus,</l>
				<l>Nil petit, immo iubet; Roma furore tumet.</l>
				<l>Spe male frustratus discedit abinde senatus.</l>
				<l>Acriter iratus Romanus ad arma paratur,</l>
				<l>Vincere primates regis et arma ratus.</l>
				<l n="175">Rex animo fortis movet agmina multa coortis;</l>
				<l>Papa dedit patulis aditum per devia portis,</l>
				<l>Tecta beata Petri nocte sub ense petit.</l>
				<l>Mane sub aurora sedem tenet atque coronam.</l>
				<l>Munere basilicam Petri reverenter honorat.</l>
				<l n="180">Roma dolens plorat; rumor in Urbe sonat.</l>
			</lg>
			<lg>
				<head><lb/>6. <hi rend="italic">De bello inter imperatorem et Romanos aput Sanctum Petrum in die qua coronatus est.</hi></head>
				<l>Rege coronato dum Teutona turma recedit,</l>
				<l>Mox decus imperii Romana superbia ledit;</l>
				<l>Arma tenens populus vulnera multa dedit.</l>
				<l>Irruit in regem turba comitante senatus.</l>
				<l n="185">Miles ut armatur, subito pleps mixta fugatur;</l>
				<l>Sic ubi pugna calet, sanguine terra madet.</l>
				<l>Turba caduca gemit, quam fluminis unda peremit.</l>
				<l>Mortibus innumeris populum tunc cesar ademit;</l>
				<l>Inde triunfantis verbere terra tremit.</l>
				<l n="190">Hiis ita depressis, cum cesare papa quiescit,</l>
				<l>Dans requiem fessis, modicum pro tempore cessit.</l>
				<l>Transit abhinc Tiberim; sautia Roma gemit.</l>
				<l>Obtulit obsequia tunc obtima terra Sabina,</l>
				<l>Terra Tiburtina, Campania, terra Marina.</l>
				<l n="195">Cesar ut accedit, munera terra dedit.</l>
				<pb n="312"/>
				<l>Undique delitiis dum fertilitate nataret,</l>
				<l>Et gravis instaret febris proceresque necaret,</l>
				<l>Plena manent feretris prata, platea, lares.</l>
			</lg>
			<lg>
				<head><lb/>7. <hi rend="italic">Papa Adrianus conqueritur imperatori F. de senatoribus noviter in Urbe institutis et de
				<lb/>rege Sycilie.</hi></head>
				<l>Dum male Romuleus populus foret agmine cesus,</l>
				<l n="200">In mediis campis fuerat cum cesare presul,</l>
				<l>Lesaque Romana curia tristis erat.</l>
				<l>Cesare multimodam posuit presente querelam,</l>
				<l>Et petit, ut dignam satagat prebere medelam.</l>
				<l>Materiamque mali sic Adrianus ait:</l>
				<l n="205"><hi rend="italic">En novus ingratus consurgit in Urbe senatus,</hi></l>
				<l>Tollere primatus, papa prohibente, paratus;</l>
				<l>Qui nisi pellatur, spes bona nulla datur.</l>
				<l>Conqueror Appuliam Siculo servire tyranno,</l>
				<l>Qua Beneventano cupimus consistere Sampno;</l>
				<l n="210">Hanc nisi reddideris, non michi cesar eris.</l>
				<l>Sum tibi tuque michi sociali federe iunctus,</l>
				<l>Esque meis manibus iam convenienter inunctus.</l>
				<l><hi rend="italic">Est tibi terra prope, fer precor,</hi> inquit, <hi rend="italic">opem.</hi></l>
				<l>Cesar ad hoc motus animo favet ilico totus,</l>
				<l n="215">Set neque propositum poterit persolvere votum;</l>
				<l>Febris enim dominis tollit ubique iocum.</l>
				<l>Rex placare bonum satagit mulcendo patronum,</l>
				<l>Tempore quo valeant equites artare colonum;</l>
				<l>Nunc satis est feretrum flendo referre domum.</l>
				<l n="220">Papa supervacuas Adrianus concipit iras,</l>
				<l>Ad mala conspirat, faciens per secula mira,</l>
				<l>Scismatis errores corde manuque movet.</l>
				<l>Differo maiorem pape recitare dolorem;</l>
				<l>Cesaris in patriam reditum describo priorem.</l>
				<l n="225">Post loquar errorem, quem male Roma fovet.</l>
			</lg>
			<lg>
				<head><lb/>8. <hi rend="italic">De destructione Spoleti propter falsam monetam quam dederunt imperatori F.</hi></head>
				<l>Inde Spoletinam Cesar procedit ad urbem.</l>
				<l>Castra metatur eques; castrum precingit in orbem;</l>
				<l>Digna tributa petit; turba dolosa dedit.</l>
				<l>Falsa moneta datur; patuit fraus; pugna paratur.</l>
				<l n="230">Miles ut armatur, populus fugit; illa crematur.</l>
				<l>Protinus urbs capitur; congrua pena datur.</l>
				<l>Nunc sedet augustus; capitur locus ille perustus.</l>
				<l>Qui fuerat vacaus miles, discedit honustus.</l>
				<l>Debita qui sprevit reddere, cuncta dedit.</l>
			</lg>
			<lg>
				<head><lb/>9. <hi rend="italic">De traditione Veronensium, quando imperatorem et totum exercitum occidere voluerunt.</hi></head>
				<l n="235">Regia signa movent, veniunt ad plana Verone;</l>
				<l>Fraudeque maiore plebs obstitit illa corone,</l>
				<l>Cesaris et comitum perdere fata volens.</l>
				<l>Flumen transitur; dum montis ad arta venitur,</l>
				<l>Mox iter obstruitur, pons frangitur, hostis aditur,</l>
				<l n="240">Et quasi sub laqueo clauditur ille situs.</l>
				<pb n="313"/>
				<l>Inde pluunt lapides de verticis arcea rotati;</l>
				<l>Pila, sagitta cadunt; veniunt mortalia fati.</l>
				<l>Conclusos equites rustica turba tenet.</l>
				<l>Vulnera suscipiunt; mors undique prona paratur,</l>
				<l n="245">Arma vacant equitum, pugne locus inde negatur.</l>
				<l>Pervia comperiunt; fit rediviva salus.</l>
				<l>Passibus occultis patet hinc ascensio regi.</l>
				<l>Rupibus Alpinis iter hoc ad summa peregit.</l>
				<l>Rustica turba perit, que mala nostra gerit.</l>
				<l n="250">Que cupit imperium totum simul illaqueari,</l>
				<l>Cogitur ex alto plebs vertice precipitari.</l>
				<l>Quotquot precipitant, fluminis unda trahit.</l>
				<l>Nec satis est illos unda vel rupe gravari,</l>
				<l>Set pede truncari vel funditus exoculari;</l>
				<l n="255">Non vult dampnari singula sorte pari.</l>
				<l>Imperat ingenuos meliori lege necari,</l>
				<l>Quos facit excelsa furca super astra levari:</l>
				<l>Talis honor reprobis debet ob ista dari.</l>
				<l>Haec recipit dona pro traditione Verona.</l>
				<l n="260">Nunc tuba magna sonat, procedit abinde corona;</l>
				<l>Regia signa volant; pax datur inde bona.</l>
				<l>Valle Tridentina nichil impedit ulla ruina.</l>
				<l>Brixia festinat Bozanica tradere vina,</l>
				<l>Gensque subalpina prebet ubique viam.</l>
				<l n="265">Hic vada dat Lichus; Germanica rura capescunt</l>
				<l>Prelia compescunt; iocus ingruit; arma quiescunt,</l>
				<l>Et repetit patrie gaudia quisque sue.</l>
			</lg>
			<lg>
				<head><lb/>10. <hi rend="italic">De initio discordie inter papam Adrianum et imperatorem F.</hi></head>
				<l>Cesar ut in patriam vexilla retorsit ab Urbe,</l>
				<l>Grandis et orribilis discordia crevit in orbe;</l>
				<l n="270">Pax perit aecclesiae; scismatis error adest.</l>
				<l>Federe connexus fuerat cum cesare papa:</l>
				<l>Si foret interdum pars altera fortet gravata,</l>
				<l>Altera subveniat: stent ea pacta rata.</l>
				<l>Absque pari voto cui consensisset uterque,</l>
				<l n="275">Nullum pacis opus Grecis pars altera prestet;</l>
				<l>Sic neque cum Siculis pax agitanda fuit.</l>
				<l>Federe corrupto, quo fertur papa teneri,</l>
				<l>Migrat in Apuliam; vult cesaris hostis haberi.</l>
				<l>Pactio nostra perit, Grecus amicus erit .</l>
				<l n="280">Hostibus imperii presul Romanus adhesit;</l>
				<l>Federa dat Siculis, pariter dat federa Grecis:</l>
				<l>Fit modo materies mortis et hora necis.</l>
			</lg>
			<lg>
				<head><lb/>11. <hi rend="italic">De discordia et divisione omnium cardinalium, ubi pars erat cum papa, pars erat cum
				<lb/>imperatore.</hi></head>
				<l>Scinditur aecclesia: pars altera pacta recusat,</l>
				<l>Munera despiciunt, et federa Greca refutat;</l>
				<l n="285">Cesaris auxilia pars retinere putat.</l>
				<l>Hac in parte manus misit prior Octavianus,</l>
				<l>Guidoque Cremanus, vir nobilis et veterannus,</l>
				<l>Et reliqui secum scismata longa petunt.</l>
				<pb n="314"/>
				<l>Pars. monocratorem pleno fovet ista favore.</l>
				<l n="290">Papa suo more werram movet in regione;</l>
				<l>Sic et aput Ligures pacta nociva movet.</l>
				<l>Pactio qualis erat, satis hic describere possem.</l>
				<l>Parco tamen dictis, ne forte pericla reportent.</l>
				<l>Sit satis asserere, pacta nociva fore.</l>
			</lg>
			<lg>
				<head><lb/>12. <hi rend="italic">De morte pape Adriani in Campania.</hi></head>
				<l n="295">Ad sua Campana dum predia papa rediret</l>
				<l>Et gelidos fontes modicum spatiatus adiret,</l>
				<l>Imperio varias intulit ore minas.</l>
				<l>Qua iacet astricta nullo medicamine victa,</l>
				<l>Colla tument, moritur, werra pro pace relicta;</l>
				<l n="300">Nam caput orribilis scismatis ipse fuit.</l>
			</lg>
			<lg>
				<head><lb/>13. <hi rend="italic">Quomodo duo pontifices Rome eliguntur, videlicet Alexander et Victor.</hi></head>
				<l>Ordine res agitur, quo presul in Urbe creetur:</l>
				<l>Conveniunt partes; Rome locus aptus habetur.</l>
				<l>Pax ne rumpatur, iurat utrumque latus.</l>
				<l>Cardi- simul -nales fuerant quasi bis duodeni.</l>
				<l n="305">Divisis animis vultu patuere sereni;</l>
				<l>Fraude, dolo pleni, cetus uterque venit.</l>
				<l>Pars partem ledit; neutri pars altera cedit.</l>
				<l>Scisma parant sedi, qua Petro mundus hobedit.</l>
				<l>Una duos dominos turba furore dedit.</l>
			</lg>
			<lg>
				<head><lb/>14. <hi rend="italic">Denominatio duorum pontificum in scismate existentium.</hi></head>
				<l n="310">Unus erat Victor, dictus prius Octavianus,</l>
				<l>Nobilis, almificus, speciosus, ad omnia planus,</l>
				<l>Germine Romanus, larga, pudica manus.</l>
				<l>Alter Alexander, Rollandus nomine, Tuscus;</l>
				<l>Vir pius et iustus, rebus vitaque venustus,</l>
				<l n="315">Inpiger, ingenuus, providus atque probus.</l>
				<l>Hiis ita contorvis totus confunditur orbis.</l>
				<l>Languida Romuleis sunt omnia climata morbis;</l>
				<l>Omne decus cleri, regula, norma perit.</l>
				<l>Lis patet hac hora; quo vincat uterque laborat.</l>
				<l n="320">Roma nec explorat, cui iura favent potiora,</l>
				<l>Set quis maiora dona det absque mora.</l>
				<pb n="315"/>
			</lg>
			<lg>
				<head><lb/>15. <hi rend="italic">Quot annis vixit Alexander in scismate et quot in pace.</hi></head>
				<l>Vixit Alexander ter senis scismatis annis,</l>
				<l>Exul ab imperio, dum multa pericula tangit,</l>
				<l>Rex ubi concedit, pace vocante redit.</l>
				<l n="325">Annis bis binis sub pacis tempore vivit,</l>
				<l>Culmen apostolicum tenuit, correxit, adivit,</l>
				<l>Gestaque concilii post celebravit ibi.</l>
				<l>Pax ubi facta foret, quo tempore, qua ratione,</l>
				<l>Differo colligere; venient narratibus horae;</l>
				<l n="330">Nunc contra Ligures organa musa movet.</l>
			</lg>
			<lg>
				<head><lb/>16. <hi rend="italic">De prima obsidione et deditione Medyolanensium.</hi></head>
				<l>Federa dum Siculis Adrianus papa peregit,</l>
				<l>Et Grecos Liguresque sibi sociatus adegit,</l>
				<l>Ira movet dominum qui diadema regit.</l>
				<l>Itala terra tremit, quia cesar in agmine sevit,</l>
				<l n="335">Clade, fame, gladiis hostilia multa peremit;</l>
				<l>Brixia, Melana, torva Placenza gemit.</l>
				<l>Predia Brixana, super omnia predia cara,</l>
				<l>Regis in adventu rabies invasit amara;</l>
				<l>Inclita Melana bella movere parat.</l>
				<l n="340">Influit ad populum tunc rustica turba virorum,</l>
				<l>Omne genus pecorum portis reseratur eorum,</l>
				<l>Clauditur interius copia multa boum.</l>
				<l>Rex ubi procedit, fugiens Melana recedit;</l>
				<l>Viribus obsedit populum, quia nullus hobedit.</l>
				<l n="345">Ictus mango dedit; ictus ab urbe redit.</l>
				<l>Sol erat in cancro; Melana calore laborat.</l>
				<l>Nulla datur requies, omnis datur ictibus hora.</l>
				<l>Turba fame moritur, nec valet ire foras.</l>
				<l>Maior erat pecorum numerus quam turba virorum.</l>
				<l n="350">Febribus et gladiis mortis metus instat eorum;</l>
				<l>Plena iacet feretris strata, platea, forum.</l>
				<l>Omne pecus periit numerosaque copia plebis.</l>
				<l>Quos gladius cedit, fetor malus undique ledit.</l>
				<l>Cesaris ad veniam turba superba redit.</l>
				<l n="355">Porrexere preces, veniam pro pace petentes,</l>
				<l>Et veniunt nudos gladios cervice ferentes;</l>
				<l>Cesar amore Dei parcere sanxit eis.</l>
				<l>Vix tribus hic vicibus fuerat lunatio plena,</l>
				<l>Cum devicta foret gravis hec obsessa leena:</l>
				<l n="360">Omnia subiciunt cesaris arma fera.</l>
				<l>Ortus et occasus urbem superare nequiret,</l>
				<l>Quam citius faciunt nostre subcumbere vires.</l>
				<l>Hac ita devicta, cetera victa silent.</l>
				<pb n="316"/>
			</lg>
			<lg>
				<head><lb/>17. <hi rend="italic">De sententia dicta in Runcalia ad iura fiscalia distinguenda.</hi></head>
				<l>Civibus hiis victis, gens Itala tota quievit.</l>
				<l n="365">Totius imperii cesar fiscalia querit.</l>
				<l>Omnibus Italicis rex nova iussa dedit.</l>
				<l>Unde satis propere vocat edita carta Quirites.</l>
				<l><hi rend="italic">Ad loca Runcalie,</hi> dixit, <hi rend="italic">quicumque venite,</hi></l>
				<l><hi rend="italic">Quotquot sunt urbes in regione site.</hi></l>
				<l n="370">Erigitur solium, procerum constante senatu.</l>
				<l>Bulgarus et Iacobus, Martinus et Hugo vocatur;</l>
				<l>Hiis in Runcaliis dicere iura dedit.</l>
				<l>Legibus inspectis et rebus abinde notatis,</l>
				<l>Iudicis officio proceres sunt certiorati,</l>
				<l n="375">Qualiter imperii terra tributa dabit.</l>
			</lg>
			<lg>
				<head><lb/>18. <hi rend="italic">Iudices Bononienses M. B. Ugo et Ia. iura fiscalia in Runcaliis distinguunt.</hi></head>
				<l><hi rend="italic">Lex,</hi> ait, <hi rend="italic">o cesar, tibi donat ubique monetas;</hi></l>
				<l>Dat tibi tutelas, tibi subdit et ipsa querelas.</l>
				<l>Flumina, silva, fera regia iura ferant.</l>
				<l>Litora, porta, palus, fisco via publica servit;</l>
				<l n="380">Omnis ager plebis dat vectigalia regi,</l>
				<l>Omne genus pecorum publica iura ferunt.</l>
				<l>Cuncta molendina solvunt tibi iure farinam,</l>
				<l>Quotquot habet lina mare, quot vehit unda carinas</l>
				<l>Et quod nauta geret, publica iura feret.</l>
				<l n="385">Principis officium sine cesare nemo meretur;</l>
				<l>Omnis honor mundi te constituente tenetur;</l>
				<l>Absque tuo dono vix valet ullus honor.</l>
				<l>Tu lex viva potes dare, solvere, condere leges.</l>
				<l>Stantque caduntque duces, regnant te iudice reges;</l>
				<l n="390"><hi rend="italic">Rem quocumque velis lex animata geris.</hi></l>
				<l>Cesar ut innumera sentit sibi crescere iura,</l>
				<l>Singula procurat titulis describere rura;</l>
				<l>Fiscus abhinc properat tollere iura sua.</l>
			</lg>
			<lg>
				<head><lb/>19. <hi rend="italic">De secunda rebellione Mediolani et rehedificatione Terdone.</hi></head>
				<l>Urbibus Italie comites pro consule ponit.</l>
				<l n="395">Quos ubi suscipiunt venerantur ubique coloni</l>
				<l>Et vacat obsequiis terra referta bonis.</l>
				<l>Cumque datus preses Melanica rura teneret,</l>
				<l>Hos quoque prebere condigna tributa iuberet,</l>
				<l>Spernit eum populus, nec iuga nostra feret.</l>
				<l n="400">Cuius rupta fides a cesare tota recedit;</l>
				<l>Acrior incedit, regnum pro tempore ledit.</l>
				<l>Dedecus exbibuit, verba maligna dedit</l>
				<l>Cuius ad inpensas reparat Terdona ruinas,</l>
				<l>Evaditque minas quas intulit ante Papia.</l>
				<l n="405">Ut pax non fiat, tollit ubique vias.</l>
				<l>Prestat opem sceleri Brixana, Placentia dives,</l>
				<l>Et passura simul Bononia bella requirens.</l>
				<l>Set reliqui Ligures dissimulando silent.</l>
				<pb n="317"/>
				<l>Nondum parte sua super hoc discrimine lesa,</l>
				<l n="410">Cedit ab Italia cauto moderamine cesar;</l>
				<l>Cuius et in reditu vindicat ipse dolum.</l>
				<l>Obprimit interea fortissima Crema Cremonam.</l>
				<l>Nunc Melana tonat, tunc ledit ubique coronam,</l>
				<l>Ut male diripiant que potuere bona.</l>
				<l n="415">Si Melana potens garrire velit, scia fiat,</l>
				<l>Expedit ut caveat bello veniente, Papia</l>
				<l>Ad mala cuncta quia plena furoris yat.</l>
				<l>Totius Ytalie frenum Melana teneret,</l>
				<l>Si monocrantis ei modicum fortuna faveret;</l>
				<l n="420">Quem quia non timuit, digna pericla tulit.</l>
			</lg>
			<lg>
				<head><lb/>20. <hi rend="italic">De secunda deditione Mediolani et de eius destructione et de secunda desolatione Terdone.</hi></head>
				<l>Cesaris adventum probitas Melanica novit,</l>
				<l>Et mediis campis conmittere prelia vovit.</l>
				<l>Civibus eductis, cauta latenter adit.</l>
				<l>Adua fluminei servabat litora ruris,</l>
				<l n="425">Qua tunc securi fuerant a sorte futuri.</l>
				<l>Tunc strepitus populi concitus arma tulit.</l>
				<l>Cesar in opposito stans litore cuncta notabat;</l>
				<l>Cui vada dat fluvius, que nemo vadanda putabat.</l>
				<l>Adua tunc aditus plebe negante dabat.</l>
				<l n="430">Irruit in populum turba trepidante Boemus;</l>
				<l>Vincitur hinc penitus; victricia signa tenemus.</l>
				<l>Vir perit in fluvio, femina quodque genus.</l>
				<l>Pontibus evectus transit cum milite cesar.</l>
				<l>Adua grandis erat; nant plurima corpora cesa.</l>
				<l n="435">Rex iubet, ut reliqua copia castra petat.</l>
				<l>Agmina, que pridem campo latuisse notavi,</l>
				<l>Regis in excidium Melana superba paravit,</l>
				<l>Nescia, quod populi litore turba cadit.</l>
				<l>Ex inproviso pervenit ad illa Boemus;</l>
				<l n="440">Qui nimis ignarus direxit in agmina frenum.</l>
				<l>Grandis erat strepitus; vulnus ab hoste ferunt.</l>
				<l>Vir dum bella gerit, mortem discrimine querit.</l>
				<l>Miles ab hoste perit; neuter putat arma tueri.</l>
				<l>In dubium venit, quis modo victor erit.</l>
				<l n="445">Regia turma recens veniens adiungitur illis;</l>
				<l>Quisque suis manibus gladium presentat Achillis.</l>
				<l>Que latitabat agris, turba dolosa cadit.</l>
				<l>Carcere quingentos equites res publica cepit;</l>
				<l>Vulnere confectos reliquos Melana recepit.</l>
				<l n="450">Grandis et orribilis planctus in urbe redit.</l>
				<l>Tunc Martisanam, sibi quam Melana subegit,</l>
				<l>Victor cesar habens, ad gaudia prisca redegit.</l>
				<l>Sic prius oppressos aula benigna regit.</l>
				<l>Omnia circuitu subito castella tenemus.</l>
				<l n="455">Plurima destruimus; set plurima stare iubemus.</l>
				<l>Undique subicimus predia, rura, nemus.</l>
				<pb n="318"/>
				<l>Cesar abinde feram precingit in orbe leenam,</l>
				<l>Pro meritis merita referens, pro crimine penam,</l>
				<l>Ut sic morte ream perdere marte queat.</l>
				<l n="460">Haec ubi gesta tonant, venit generosa Cremona;</l>
				<l>Astans mente bona, regi dedit inclita dona.</l>
				<l>Gaudia multiplicat nostra Papia bona.</l>
				<l>Brixia colla dedit; Bononia prorsus hobedit.</l>
				<l>Arte quidem cedit set corde Placentia ledit.</l>
				<l n="465">Cesaris ad libitum terra subacta redit.</l>
				<l>Diruta Cuma venit, quam torva leena subegit,</l>
				<l>Laudaque conqueritur, quam viribus hostis adegit.</l>
				<l>Ora rigat lacrimis qui diadema regit.</l>
				<l>Rex iubet hanc miseram cicius cessare querelam,</l>
				<l n="470">Et monet, ut nullam super his petat illa medelam,</l>
				<l>Ni prius obsessam perditione premat.</l>
				<l>Turgida messis erat, quam curia perdere querit,</l>
				<l>Arma premunt segetes, que non potuere tueri;</l>
				<l>Terra iacet sterilis, fructus ubique perit.</l>
				<l n="475">Surgit ab obsessis, postquam perit undique messis;</l>
				<l>Civibus obpressis, ad proxima castra recessit.</l>
				<l>Qua requiem querat, frigus et imber erat.</l>
				<l>Servantur montes, servantur et undique valles,</l>
				<l>Litora fluminea cunctique per abdita calles,</l>
				<l n="480">Ad loca morte rea ne cibus ullus eat.</l>
				<l>Evolat interdum solita feritate Boemus,</l>
				<l>Cuius ab obsequiis predas retinere solemus;</l>
				<l>Perfolat intrepidus flumina, rura, nemus.</l>
				<l>Urbs silet et patitur, terroribus undique plena.</l>
				<l n="485">Iam lepus efficitur plebs, que fuit ante leena;</l>
				<l>Egregius populus iam quasi victus erat.</l>
			</lg>
			<lg>
				<head><lb/>21. <hi rend="italic">De rehedificatione nove civitatis Laude per imperatorem F. De rehediticatione Cumane
				<lb/>civitatis.</hi></head>
				<l>Viribus imperii iam nunc nova Lauda creatur.</l>
				<l>Cum reformatur; invisaque Crema crematur.</l>
				<l>Grecia turbatur; terror in orbe datur.</l>
				<l n="490">Prelia cesarei narrantur in orbe trophei;</l>
				<l>Viribus imperii quantum sibi culmen adegit,</l>
				<l>Quis vigor insit ei, publica fama vehit.</l>
				<l>Ammodo iacturam regum sibi quisque futuram</l>
				<l>Estimat, et curat, ne fiat ei nocitura,</l>
				<l n="495">Ne per tam dura prelia regna ruant.</l>
				<l>Urbs bona septeno subcumbere cogitur anno</l>
				<l>Marte, fame valida, regali perdita banno,</l>
				<l>Absque tenore bono iam ruitura solo.</l>
				<l>Urbs veniam querit; veniam nequid ipsa mereri.</l>
				<l n="500">Que regnabat heri, nulla valet arte tueri.</l>
				<l>Stantibus aecclesiis, Troia secunda perit.</l>
				<l>Enses et laqueos nuda cervice ferentes,</l>
				<l>Cesaris ante pedes populi iacuere dolentes,</l>
				<l>Qui miserendo reis menbra relaxat eis.</l>
				<pb n="319"/>
				<l n="505">Cesar ait: <hi rend="italic">Victis solito moderamine parco,</hi></l>
				<l>Corpora Romuleo satis est prostrasse monarcho;</l>
				<l>Vivite vulgari rura colendo lare.</l>
				<l>Quattuor ex populo taxentur in ordine turbe;</l>
				<l>Haut procul a veteri iam nunc habitabitis urbe.</l>
				<l n="510"><hi rend="italic">Quilibet in proprio miles arabit agro.</hi></l>
			</lg>
			<lg>
				<head><lb/>22. <hi rend="italic">Actor arguit imperatorem, quia posuit populum Mediolanensem ante portam sue civitatis
				<lb/>diuisum in 4 villas, cum debuisset eum longius removere.</hi></head>
				<l>Arguo vos proceres et te simul arguo regem:</l>
				<l>Non ita captivis facilem decet edere legem;</l>
				<l>Tecta suae patriae quis rehabere neget?</l>
				<l>Si captiva potest vulpis rehabere cavernam,</l>
				<l n="515">Arte sua latebram sataget retinere paternam</l>
				<l>Et iam capta semel cautius antra tenet.</l>
			</lg>
			<lg>
				<head><lb/>23.</head>
				<l>Iam nunc tempus adest; ratio monet atque perurget,</l>
				<l>Ut socie scelerum pariter sua crimina purgent,</l>
				<l>Et rex morte reas sorte coequet eas.</l>
				<l n="520">Menia Terdone, qua clamabant fia fiat,</l>
				<l>Cesaris auxilio destruxit amanda Papia;</l>
				<l>Nec scelus evadunt, menia cuncta cadunt.</l>
				<l>Brixia, Bononia divesque Placentia plangit;</l>
				<l>Hasque dolor similis destructis turribus angit.</l>
				<l n="525">Menia parva tamen cesare dante manent.</l>
			</lg>
			<lg>
				<head><lb/>24. <hi rend="italic">De colloquio inter imperatorem F. et Lodoicum regem Francorum pro reconciliatione
				<lb/>scismatis in partibus Bysontinis super fluvium Saona in loco qui dicitur Dola.</hi></head>
				<l>Regia pax crescit; rex digna tributa capescit;</l>
				<l>Prelia conpescit; gens Itala prelia nescit.</l>
				<l>Attamen aecclesias scismata longa gravant.</l>
				<l>Unde per imperium condigna querela movetur;</l>
				<l n="530">Cesar ut aspiciat, precibus quam sepe monetur:</l>
				<l>Vult procerum cetus tollere scisma vetus.</l>
				<l>Spondet opem super his rex Francorum Lodoicus,</l>
				<l>Vir quasi catholicus, pacis quasi verus amicus.</l>
				<l>Cesaris alloquiis querit adesse citus.</l>
				<l n="535">Fraude parans artes, spondet constringere partes,</l>
				<l>Cesar ut ipse suas simili ratione coartet;</l>
				<l>Et quem iura volent sumere, papa foret.</l>
				<l>Iurat et obsidibus spondet rex Francigenarum,</l>
				<l>Debita causarum non fallere prorsus earum,</l>
				<l n="540">Possit ut ignarum fallere fraude parum.</l>
				<l>Sic precibus cedit cesar; seductus hobedit,</l>
				<l>Et nimium credit, quia subdola Gallia ledit.</l>
				<l>Ad loca iudicii sistere scisma dedit.</l>
				<l>Iudicii prebet nobis Burgundia sedes,</l>
				<l n="545">Ne sacras fedent contagia scismatis hedes,</l>
				<l>Cesar apostolicum protulit ante suum.</l>
				<l>Rebus in Ytalicis longa statione patratis,</l>
				<l>Ad loca iudicii pergit regina Beatrix,</l>
				<l>In propria patria letificata satis.</l>
				<pb n="320"/>
				<l n="550">Annuit egregiis procerurm sententia fatis;</l>
				<l>Cesar ut aecclesiis reddat sua iura beatis,</l>
				<l>Vadit ab Ytalia copia multa satis.</l>
				<l>Obtima nostrorum confinia sunt dominorum;</l>
				<l>Flumine regnorum stat terminus aptus eorum,</l>
				<l n="555">Qua sedet amborum fertilitate forum.</l>
				<l>Concilii loca Sauna dedit; locus ipse Laona,</l>
				<l>Quo veniunt proceres quos continet aurea Roma;</l>
				<l>Clerus ad hec properat papaque mente bona.</l>
				<l>Cesaris aula fuit sublimibus alta columpnis,</l>
				<l n="560">Qua sedet innumeris solio stipatus alumpnis;</l>
				<l>Inclita pars vatum stringit utrumque latus.</l>
				<l>Rex ibi Danus erat, prebens ingentia dona;</l>
				<l>Poscit ut inponat cesar sibi rite coronam.</l>
				<l>Diva manus donat; laudibus aula tonat.</l>
				<l n="565">Rex sedet in terra, modica constante caterva.</l>
				<l>Litus aque servat; solium facit arbor et herba.</l>
				<l>Maxima ponpa sui non ibi tota fuit.</l>
				<l>Solvere promissum cesar sine fraude paratus,</l>
				<l>Urget ut alterutrum iudex bonus instituatur;</l>
				<l n="570">Set rex pollicitis defuit ille suis.</l>
				<l>Pactio regis erat iurandi nexa catena:</l>
				<l>Qui modo iudicium fugiat, ferat ordine penam;</l>
				<l>Qui reus obses erit, pena feratur ei.</l>
				<l>Fraus erat in patulo; cesar promissa requirit.</l>
				<l n="575">Rex promissa negans, pacti violator abivit.</l>
				<l>Restat, ut obsidibus pena petatur ibi.</l>
				<l>Henricus comes obses erat sociique potentes</l>
				<l>Cesaris ad libitum remanent, promissa tenentes.</l>
				<l>Federe quippe reos causa coartat eos.</l>
				<l n="580">Obses ait: <hi rend="italic">Rex noster abit, nobisque relictis,</hi></l>
				<l>Inminet a scriptis persolvere debita dictis;</l>
				<l>Cesaris in manibus sorte ferente sumus.</l>
				<l>Corpora cum rebus cesar tibi subiciemus,</l>
				<l>Quicquid erat proprium, per te quasi feuda tenemus.</l>
				<l n="585"><hi rend="italic">Si pars nostra luit, regia culpa fuit.</hi></l>
				<l>Hec ubi dicta placent, procerum plaudente senatu,</l>
				<l>Laus datur obsidibus, nullo remanente reatu.</l>
				<l>Sponsio iuratur; gratia plena datur.</l>
			</lg>
			<lg>
				<head><lb/>25. <hi rend="italic">Imperator a colloquio regis Francorum rediens, transit in Ytaliam, dividens exercitum in</hi>
					<lb/>duas partes, quarum unam ducit versus Apuliam per marchiam Anchonitanam, alteram mittit
					<lb/>Romam per archiepiscopos Magontinum et Coloniensem, et tunc facta esta magna strages
				<lb/><hi rend="italic">Romanorum in monte de Porcu.</hi></head>
				<l>Nunc tuba magna sonat, parva trepidante Laona.</l>
				<l n="590">Teutona signa volant; procedit abinde corona</l>
				<l>Et redit ad propria Renica rura bona.</l>
				<pb n="321"/>
				<l>Temporis exhigui cesar brevitate quievit;</l>
				<l>Rursus in Italia propria virtute resedit,</l>
				<l>Cardinis Ytalici terra tributa dedit.</l>
				<l n="595">Censentur bine partito milite turme.</l>
				<l>Una suis ducibus conducta refertur ad Urbem,</l>
				<l>Perdita colligere, publica iura dare.</l>
				<l>Plurima pars equitum, quae cesaris agmine pergit,</l>
				<l>Tendit in Apuliam, quam tunc sine marte subegit;</l>
				<l n="600">Absque labore sui subdita terra fuit.</l>
				<l>Altera pars equitum Latios invadere pagos</l>
				<l>Pergit, et Urbs animos in eos inpellit amaros,</l>
				<l>Et parat, ut bello iam tueatur agros.</l>
				<l>Castra movet populus Romanaque signa senatus,</l>
				<l n="605">Instructis cuneis saliens ad bella paratus,</l>
				<l>Acriter iratus, vincere cuncta ratus.</l>
			</lg>
			<lg>
				<head><lb/>26. <hi rend="italic">Maguntinus et Coloniensis triumphant de Romanis.</hi></head>
				<l>Obvia Romanis acies Iermana resultat,</l>
				<l>Quos gladii feritate sui sub vulnere multat;</l>
				<l>Terga dedit populus; Romula signa ruunt.</l>
				<l n="610">Roma cadit fugiens, cecidit pars magna senatus.</l>
				<l>Strata iacens capitur; set et urbs capienda putatur;</l>
				<l>Arma, decus, spolium perdit ubique suum.</l>
				<l>Urget Agrippinus Rainaldus prelia presul,</l>
				<l>Atque Maguntinus Romana trofea meretur,</l>
				<l n="615">Victaque Roma vetus perdidit omne decus.</l>
				<l>Hii duo presbiteri, quos pretulit ordine cesar,</l>
				<l>Tam male cantabant requiem super agmina cesa;</l>
				<l>Cesa per arva necant et tumulanda vetant.</l>
				<l>Milia bis bina per prata iacent resupina,</l>
				<l n="620">Pluraque captiva retinent in carcere viva;</l>
				<l>Vulnera mortifera sanguine prata rigant.</l>
				<l>Urbs exausta suis populis pro pace precatur;</l>
				<l>Cesar ab Appulia, qua venerat, huc revocatur;</l>
				<l>Urbs ut tradatur; spes satis ampla datur.</l>
			</lg>
			<lg>
				<head><lb/>27. <hi rend="italic">Quomodo totus exercitus imperatoris Rome egrotavit post casum Romanorum et in feretris
				<lb/>miserabiliter rediit.</hi></head>
				<l n="625">Fervida stella poli canis est coniuncta leoni,</l>
				<l>Ordine zodiaci connectens sidera soli,</l>
				<l>Datque calore poli corpora febre mori.</l>
				<l>Hoc solet ardore sol perdere corpora Rome,</l>
				<l>Febribus innumeris infligere sepe dolores;</l>
				<l n="630">Nunc dedit ex more deteriora fore.</l>
				<l>Dum nequid in gladio se maxima Roma tueri,</l>
				<l>Febris ab auxilio poterit salvanda videri:</l>
				<l>Miles febre perit, quem metuebat heri.</l>
				<l>Quos non Roma potest, potuit disperdere ventus,</l>
				<l n="635">Cuius in adventu cecidit Iermana iuventus:</l>
				<l>Sic ubi Roma tacet, gloria nostra iacet.</l>
				<pb n="322"/>
				<l>Heu quia Romuleis modico sub tempore morbis</l>
				<l>Vincitur et premitur dominator et Urbis et orbis;</l>
				<l>Febre calente gemit, quem mare terra tremit.</l>
				<l n="640">Cesaris ad libitum iuraverat omnia Roma.</l>
				<l>Venit ab australi ventus cum fulgure zona,</l>
				<l>Castraque precipitant ventus et aura tonans.</l>
				<l>Omnis homo madidus, solis fugiente calore,</l>
				<l>Leditur orribili febri, veniente rigore.</l>
				<l n="645">Et caput ex more, viscera, crura dolent.</l>
				<l>Omnia iam fuerant febrili vulnere lesa,</l>
				<l>Solus sanus erat, quo nescio munere, cesar.</l>
				<l>Qui modo ne pereat, gratia summa vetat.</l>
				<l>Cesar ait: <hi rend="italic">Feretra faciant hinc inde parari.</hi></l>
				<l n="650">Respondetur ei: <hi rend="italic">Quo possunt monte secari?</hi></l>
				<l>Unde tibi poterunt stramina, ligna dari?</l>
				<l>Ecce iacent equites, dudum iacuere clientes,</l>
				<l>Plaga tenet pariter dominos servosque dolentes;</l>
				<l>Nemo potest domino reddere iura suo.</l>
				<l n="655">Roma quidem languet; set si nos sana iuvaret,</l>
				<l>Ferre suis feretris tot corpora posse negaret.</l>
				<l>Nec si plaustra daret, ducere cuncta valet.</l>
				<l>Quis dabit hiis medicos? aut quae medicina valeret</l>
				<l>Corpora tot iuvenum digna pietate fovere,</l>
				<l n="660">Omnia quis gelidus fons adaquare feret?</l>
				<l>Quis sellabit equos? aut quomodo frena trahemus?</l>
				<l>Armaque cum feretris qua calliditate vehemus?</l>
				<l>Plena iacent feretris prata, platea, nemus.</l>
				<l>Vix regina potest sanos habuisse iugales,</l>
				<l n="665">Qui sua sufficiant medicamina posse levare;</l>
				<l><hi rend="italic">Quid reliqui facient, qui neque stramen habent?</hi></l>
				<l>Heu dolor orribilis, timor inclitus, orrida pena!</l>
				<l>Qui poterunt medici solacia solvere plena?</l>
				<l>Quod nequid hic medicus, gratia summa queat.</l>
				<l n="670">Fetor ab infirmis nimis intollerabilis exit;</l>
				<l>Fetet equus, plus fetet homo, fetet quoque vestis,</l>
				<l>Fetet iter nimium, fetet ubique domus.</l>
				<l>Cum fetoris honus non possent agmina ferre,</l>
				<l>Cedit ad irrigua laudata cacumina terre;</l>
				<l n="675">Fontibus et glera lucus amenus erat.</l>
				<l>Summnus aput Tuscos mons dicitur ille Miatus,</l>
				<l>Qua requiem capiunt quos fervidus urget yatus,</l>
				<l>Arboribus, pratis, aere, letus aquis.</l>
				<l>Cesar ut ascendit, sua castra sub arbore tendit.</l>
				<l n="680">Dum calor intendit, medici solacia prendit;</l>
				<l>Curaque flebotomi digna paratur ei.</l>
				<l>Sanus et incolomis dum staret in arce monarcus,</l>
				<l>Fortius in proceres mortis pretenditur arcus;</l>
				<l>Undique dum vadunt, morte calente cadunt.</l>
				<l n="685">Regis Conradi natus recolenda potestas</l>
				<l>Dux Fredericus obit, quem regia planxit honestas.</l>
				<l>Dux Welfo cecidit, duxque Boemus obit.</l>
				<pb n="323"/>
				<l>Rainaldus presul quem cesar ad omnia misit,</l>
				<l>Ossa velut reliqui patriae decocta remisit.</l>
				<l n="690">Heu quot depereunt febre, calore, siti!</l>
				<l>Heu quot pontifices comitesque ducesque potentes!</l>
				<l>Plangunt exhauste patrie sine fine dolentes,</l>
				<l>Unde pater patrie, quid sibi plangat, habet.</l>
				<l>Ibant armigeri bini, iam iam morituri.</l>
				<l n="695">Alter ait socio: <hi rend="italic">Tumulo sumus hic carituri,</hi></l>
				<l>Suscipe iam tumuli tu tibi fata tui.</l>
				<l>Mors sedet in prora; iam nulla vivimus hora.</l>
				<l>Nil valet ergo mora tumuli, que nec dabit horam.</l>
				<l><hi rend="italic">Spiritus aut anima gestit abire foras.</hi></l>
				<l n="700">Tunc ego: <hi rend="italic">Dum vivis, cur, stulte, sepulcra requiris?</hi></l>
				<l>Ille refert, tumulos melius fore tunc dare vivis,</l>
				<l>Quam careant tumulis corpora lapsa viis.</l>
				<l>Que dedit armatum mater ditissima natum,</l>
				<l>Ignorans fatum dum sperat honorificatum,</l>
				<l n="705">Maternis manibus os sine carne datur.</l>
				<l>Ossa tenens mater lacrimis solatia querit:</l>
				<l><hi rend="italic">Quis dedit Ytalie tua viscera, nate, mereri;</hi></l>
				<l><hi rend="italic">Ossa michi peperi, cetera,</hi> dixit <hi rend="italic">ei.</hi></l>
				<l>Cesar ad hec: <hi rend="italic">Omnes,</hi> inquid, <hi rend="italic">properanter abite.</hi></l>
				<l n="710">Eger ait moriens: <hi rend="italic">Obto, mea fata venite.</hi></l>
				<l>Rex iubet, ut pariter suscipiatur iter.</l>
				<l>Pergunt pacifice, servit sibi Tuscia tota;</l>
				<l>Ad pontis Tremuli veniunt montana dolosa.</l>
				<l>Volvitur ambigua sorte ferente rota.</l>
			</lg>
			<lg>
				<head><lb/>28. <hi rend="italic">De bello inter Lombardos et imperatorem apud pontem Tremulum, toto exercitu egrotante
				<lb/>et ab Urbe revertente.</hi></head>
				<l n="715">Parturiunt Ligures dudum concepta venena,</l>
				<l>Datque scelus sceleri Ligurum Melana leena,</l>
				<l>Nec licet ut feretra corpora sana ferant.</l>
				<l>Rustica turba furens equites confundere querit;</l>
				<l>Nec putat hic cesar egra corpora posse tueri.</l>
				<l n="720">Regia dum comedit castra sagitta ferit.</l>
				<l>Miles ut assistat, cesar clamoribus instat.</l>
				<l>Mors quasi non distat; gladio furit atque balista.</l>
				<l>Non quasi cesar erat, set leo mente fera.</l>
				<l>Omnibus armatis, sunt omnia dedita fatis.</l>
				<l n="725">Morte minante satis, armatur et ipsa Beatrix,</l>
				<l>Et geminis clipeis candida colla capit.</l>
				<l>Impetus augetur; nimium regina veretur,</l>
				<l>Nescio quo merito clipeis protecta tuetur.</l>
				<l>Sic dum bella petunt, obtinet illa decus.</l>
				<l n="730">Qui iacat eger eques, redivivus ad arma resurget,</l>
				<l>Nam timor incumbens plus quam dolor ipse perurget;</l>
				<l>Sic metus est medicus, pugnaque sanat egrum.</l>
				<l>Non poterant miseri pacem moriendo mereri;</l>
				<l>Tecta sui feretri vir cogitur ipse tueri.</l>
				<l n="735">Vult pugil hic fieri, qui fuit eger heri.</l>
				<l>Miles inermis erat, quia cuncta reliquerat arma,</l>
				<l>Vixque potest feretra vacuus vectare per arva:</l>
				<l>Undique sunt honeri corpora lesa suis.</l>
				<pb n="324"/>
				<l>Parvulus armorum numerus parvusque virorum</l>
				<l n="740">Prelia tantorum sic sustinet Ytalicorum,</l>
				<l>Nec perit istorum sarcina, preda, forum.</l>
				<l>Plebs mala conspirat montisque cacumina girat.</l>
				<l>Bella ferunt dira; redeunt certamina mira.</l>
				<l>Gens egra febricitat, nec minus arma parat.</l>
			</lg>
			<lg>
				<head><lb/>29. <hi rend="italic">Opizo marchio Malaspina succurrit imperatori et exercitui pereunti apud pontem Tremulum.</hi></head>
				<l n="745">Opizo markise, queum tunc Mala spina vocabant,</l>
				<l>Magnus apud Ligures nostros vehementer amabat;</l>
				<l>Dum labor instabat, commoda multa dabat.</l>
				<l>Quod maris aut terrae mons Appenninus habebat,</l>
				<l>Opizo quem memini proprio sub iure tenebat,</l>
				<l n="750">Et que turba fera venerat, eius erat.</l>
				<l>Hic venit, ut nostris succurrat ibi morituris,</l>
				<l>Et facit, ut bellis cessetur abinde futuris.</l>
				<l>Hic ubi ductor adest, turba quieta favet.</l>
				<l>Aspera terra nimis feretrum deducit ab imis</l>
				<l n="755">Asperiorque cibis, gelidis ditissima rivis.</l>
				<l>Hinc ad Ticini litora pace venit.</l>
				<l>Tunc velut Abigail vel Magdalena Maria</l>
				<l>Currit amica pia, domino redeunte, Papia;</l>
				<l>Multa per obsequia plena favoris yat.</l>
				<l n="760">Corpora fessa vacant; tunc balnea multa parabant.</l>
				<l>Tunc cibus instabat, qualem medicina vocabat.</l>
				<l>Quicquid egri cuperent, nostra Papia dabat.</l>
			</lg>
			<lg>
				<head><lb/>30. <hi rend="italic">Qualiter imperator per traditionem in civitate Segusia occidendus, fraude comperta, solo</hi>
					<lb/>duce Bertuldo de Zaringa comitante, aufugit, et per montem Sinisium usque Gebennam civitatem
				<lb/><hi rend="italic">occulte pervenit.</hi></head>
				<l>Grandis aput Ligures iurata rebellio crevit;</l>
				<l>Laudaque nos ledit, quam cesar ab hoste redemit.</l>
				<l n="765">Gaudia sunt reliquis; sola Papia gemit.</l>
				<l>Rex sedit iratus, Ligurum feritate gravatus,</l>
				<l>Milite nudatus sociisque minorificatus,</l>
				<l>Pluribus ingratus ludibrioque datus.</l>
				<l>Cedit ab Ytalia cesar, paucis comitatus.</l>
				<l n="770">Tunc iter obstruitur sibi, mors occulta paratur.</l>
				<l>Venit Segusium, qua latet hostis honus.</l>
				<l>Insidias Ligurum tunc evasisse putaret,</l>
				<l>Cum sibi iam mortem Segusius arte pararet.</l>
				<l>Dum dolus instaret, fraus patet; ipse cavet.</l>
				<l n="775">Sic ubi regis eques pro rege manere paratur,</l>
				<l>Nocte fugit dominus, solo socio comitatus.</l>
				<l>Montis Cilleni nocte sub Alpe venit.</l>
				<l>Miles erat regi specie conformis, et illi</l>
				<l>Barba, manus, facies similis flavique capilli;</l>
				<l n="780">Quem faciunt regis sede sedere sui.</l>
				<l>Vesteque cesarea persona fuit redimita;</l>
				<l>Creditur a populo cesar fore fraude petita,</l>
				<l>Arteque mentita sede sedebat ita.</l>
				<pb n="325"/>
				<l>Ordine regali mensam iubet ille parari,</l>
				<l n="785">Qua ratione pari stat cetus eum venerari</l>
				<l>Fercula militibus mandat ubique dari</l>
				<l>Dux Bertoldus erat, per quem fuga nostra paratur;</l>
				<l>Hic aput Alpinos populos vehementer amatur;</l>
				<l>Cuius et ingeniis vita redempta fuit.</l>
				<l n="790">Alpibus ingeritur, vallemque subit Murionum,</l>
				<l>Suscipit egregium gavisa Gebenna patronum,</l>
				<l>Cui comes et populus contulit omne bonum.</l>
				<l>Donat ei Rodanus lucios truitasque decoras;</l>
				<l>Gaudet ab Ytalia dominos restringere lora;</l>
				<l n="795">Miratur Ligures hos pepulisse foras.</l>
				<l>Hiis ita salvatis ratio monet, ut videatis,</l>
				<l>Quid Segusa facit, quid agat regina Beatrix,</l>
				<l>Et fortes reliqui quos labor ille capit.</l>
				<l>Civis ubi regem noctu percepit abire,</l>
				<l n="800">Arte dolum reprimunt quem morte parant aperire,</l>
				<l>Unde patent domine pacis ubique vie.</l>
				<l>Pergit, et ignorat, quo ducant fata maritum;</l>
				<l>Carta refert ipsum patria cum pace potitum.</l>
				<l>Legit, et ingemuit; nescit et ipsa situm.</l>
				<l n="805">Hec ubi carpit iter, studet amplicuisse marito.</l>
				<l>Gaudet, et invento longa statione petito,</l>
				<l>Cuius ad imperium fervet abire cito.</l>
				<l>Inde suam patriam cum coniuge cesar adivit.</l>
				<l>Omnis terra sibi placito moderamine vivit;</l>
				<l n="810">Fortius Allobroges; nam dominatur ibi.</l>
				<l>Sic decet, o lector, que nunc legis acta, notare:</l>
				<l>Ut, dum Lombardos dominum loquor inde fugare,</l>
				<l>Non quasi vulgares sint probitate pares.</l>
				<l>Maxima dum minimam potuit devincere turmam,</l>
				<l n="815">Et dum sanus egrum subito certamine turbat,</l>
				<l>Si pars egra luit, laus ibi nulla fuit.</l>
				<l>Teutonicis gladiis potuit mare terra moveri,</l>
				<l>Nulla potest paritas tante probitatis haberi.</l>
				<l>Qui fuit eger heri, cras quoque sanus erit.</l>
				<l n="820">Sunt, fateor, Ligures animo populoque viriles,</l>
				<l>Gens feritate valens proprias extollere vires;</l>
				<l>Nec tamen est tenebris equiperanda dies.</l>
				<l>Lombardia foro multoque referta colono,</l>
				<l>Subdita Romano Romana lege patrono,</l>
				<l n="825">Leta sedet populo, milite, rure, bono.</l>
				<l>Quantumcumque tamen dinoscitur aucta decore,</l>
				<l>Cesaris ad laudem se conspicit inferiorem,</l>
				<l>Huncque suum dominum iure subacta colet.</l>
			</lg>
			<lg>
				<head><lb/>31. <hi rend="italic">Quomodo Lombardi omnem potestatem imperii a se excutiunt et omnia iura fiscalia
				<lb/>auferunt et usurpant.</hi></head>
				<l>O mala tempestas, quam Romula protulit estas,</l>
				<l n="830">Agmina funestans, que regia planxit honestas,</l>
				<l>Que veniente gemit, quem mare, terra tremit.</l>
				<pb n="326"/>
				<l>Nunc gravis imperio gens Itala prelia gestat;</l>
				<l>Cesaris infesta cessavit ubique potestas;</l>
				<l>Fisci pompa ruit; consul ubique fuit.</l>
				<l n="835">Tunc bene vallatam Melana recolligit urbem,</l>
				<l>Et magis elatas firmavit in aggere turres,</l>
				<l>Dansque magistratus, extitit ipsa caput.</l>
				<l>Burmia cum Tanaro coniuncta nociva patravit,</l>
				<l>Ingentes populos cives sibi multiplicavit;</l>
				<l n="840">Nomina glorifica villa superba trahit.</l>
				<l>Urbs ab Alexandro nomen tulit, arte reperta,</l>
				<l>Flumine conplexa, populis armisque referta,</l>
				<l>Vinetis, pratis, milite, pisce satis.</l>
				<l>Hec nova planta manens; fisci circumdatur agris,</l>
				<l n="845">Unde suam propriam cesar sibi tunc reputavit;</l>
				<l>Set quia sic vadit, ius sine iure cadit.</l>
				<l>Hec sibi gens Liguris maioraque crimina querit;</l>
				<l>Sevit, et imperii contempnit iussa vereri;</l>
				<l>Tota per Italiam gloria nostra perit.</l>
				<l n="850">Nostra Papia timens, ne forte sub hoste periret,</l>
				<l>Urget et inquirit, dignetur ut ipse venire;</l>
				<l>Ipsa timens Ligures, iam quasi victa silet.</l>
			</lg>
			<lg>
				<head><lb/>32. <hi rend="italic">Imperator in quinta expeditione sua dextruit civitatem Segusiam, et obsidet civitatem
				<lb/>Alexandriam, que postea Cesarea est nuncupata.</hi></head>
				<l>Ex precibus tractus, Ligurum feritate coactus,</l>
				<l>Asperior factus, ad prelia dirigit actus;</l>
				<l n="855">Carpit iter; solitas dat Murienna vias.</l>
				<l>Montis Cinisi via tunc satis obtima risit;</l>
				<l>Rex nichil ammisit, set prisca pericia, revisit,</l>
				<l>Saxa movent populi tunc super arce siti.</l>
				<l>Tunc cum Segusis cesar pro crimine lusit,</l>
				<l n="860">Civibus exclusis, domibus rebusque caducis,</l>
				<l>Ictibus argutis os perit atque cutis.</l>
				<l>Sola domus comitis stans integra cetera plancxit;</l>
				<l>Rex pius hoc sancxit, domus incombusta remansit;</l>
				<l>Cuius tutor ego, qui mea metra lego.</l>
				<l n="865">Pluribus armatis castrisque per arva paratis,</l>
				<l>Tunc regum genitrix venit regina Beatrix,</l>
				<l>Lesa prius gratis, nunc sibi leta satis.</l>
				<l>Gaudia regine sunt quas videt ipsa ruine;</l>
				<l>Hec decet in fine genti dare dona canine;</l>
				<l n="870">Ammodo Segusie pergere nostra sinent.</l>
			</lg>
			<lg>
				<head><lb/>33. <hi rend="italic">Astensis civitas recipitur in gratiam.</hi></head>
				<l>Civis ut Astensis sibi circiter agmina sensit,</l>
				<l>Obtinet inpensis, ne cesaris irruat ensis;</l>
				<l>Ordine iuratur, gratia plena datur.</l>
			</lg>
			<lg>
				<head><lb/>34. <hi rend="italic">Urbs Alexandria, que est Cesaria, obsessa tenetur.</hi></head>
				<l>Urbs Alesandrina; quam Burmia parva recludit,</l>
				<l n="875">Vidit, et obstupuit, male dum res publica ludit:</l>
				<l>Que Segusa fuit, tota perusta ruit.</l>
				<pb n="327"/>
				<l>Optat et ipsa bonum precibus placare patronum:</l>
				<l><hi rend="italic">Tolle tuum populum cesar propriumque colonum;</hi></l>
				<l><hi rend="italic">En tibi subicimus corpora, iura, solum</hi>.</l>
				<l n="880">Haec ubi dicta placent, dum curia tota faveret,</l>
				<l>Marchio Willelmus satagit maledicta movere,</l>
				<l>Corde, manu, precibus parta venena ferens.</l>
				<l>Montis farrati comites ad crimina nati,</l>
				<l>Corde venenati, longeva fraude notati,</l>
				<l n="885">Cesaris agnati, tradere regna rati.</l>
				<l>Hec aiunt: <hi rend="italic">Si planta manet, moriemur inulti;</hi></l>
				<l>Denique sunt multi vallo vel flumine stulti.</l>
				<l>Destruitur plane, si valitura manet.</l>
				<l>Debilis est, quinque vel sex capienda diebus;</l>
				<l n="890">Dives erit miles, habitis his illico rebus,</l>
				<l><hi rend="italic">Et metuent populi deteriora sibi</hi>.</l>
				<l>Fraus erit in patulum, comitis dolus inde patebit:</l>
				<l><hi rend="italic">Cum populus fortis urbem sine fine tenebit,</hi></l>
				<l><hi rend="italic">Tunc rubor imperio perpetualis erit</hi>.</l>
				<l n="895">Fraudibus ille comes animos subvertit exiles,</l>
				<l>Et reputat miles populos certamine viles,</l>
				<l>Ac nimis exiles, dum super arma silent.</l>
				<l>Arva premit populi miranda potentia regis,</l>
				<l>Castraque contiguis populis obsessor adegit;</l>
				<l n="900">Plurima circuitu menia rupta cadunt.</l>
				<l>Algor et imber adest, pluvie vehementer habundant,</l>
				<l>Omnia castra natant, quia flumine campus inundat,</l>
				<l>Valla damus domibus, fit locus ipse palus.</l>
				<l>Stramina deficiunt, lignis omnino caremus,</l>
				<l n="905">Prorsus equi pereunt, neque quo pascantur habemus,</l>
				<l>Perdita circuitu sunt quoque rura, nemus.</l>
				<l>Terra caret cerere; nulle sunt cesaris edes;</l>
				<l>Miles habet tristes per rura palustria sedes.</l>
				<l>Pro dolor! omnis eques pergit ubique pedes.</l>
				<l n="910">Quomodo nunc proceres poterunt ad bella parari,</l>
				<l>Quos maledicta palus sub gurgite precipitavit,</l>
				<l>Calceus aut ocrea crura retrorsa trahit?</l>
				<l>. . . . . . . . . . . . . . . . . . . . . . . . . . . . . . . . .</l>
				<l>Sola Papia forum, navi referenter, petivit,</l>
				<l n="915">Arma dabat paucos pauper emendo cibos.</l>
				<l>Pulcra Boemorum iam multitudo recedit,</l>
				<l>Et reliqui, quos dira fames pro tempore ledit;</l>
				<l>Miles ut abscedit, pabula nemo dedit.</l>
				<l>Heu labor, immo dolor, nec sic dolor, immo dolores!</l>
				<l n="920">Non sensit Mutina tantos peritura labores.</l>
				<l>Heu quantos dominos tradidit ille comes!</l>
			</lg>
			<lg>
				<head><lb/>35. <hi rend="italic">Quales machinas et qualia edificia habuit imperator</hi>.</head>
				<l>Primus et ante suos cesar sua castra locavit,</l>
				<l>Excelsas turres hostiliter arte paravit:</l>
				<l>Hoc genus artificis Ianua magna dedit.</l>
				<pb n="328"/>
				<l n="925">Fert lapis inde sonum mangonibus usque colonum,</l>
				<l>Mango refert ictum, lapides hinc inde reponunt,</l>
				<l>Fossa tenens medium servat in urbe bonum.</l>
				<l>Procedit testudo cavans, pellente Papia;</l>
				<l>Porte, castra ruunt, qua clamabant fia, fiat!</l>
				<l n="930">Sepe putat patulas miles habere vias.</l>
				<l>Mango ferit rursus, iterum dat funda recursus,</l>
				<l>Sustinet incursus populus quasi forcior orsus,</l>
				<l>Et reparat nocte, que cecidere die.</l>
				<l>Ignibus emissis populus plerumque tuetur,</l>
				<l n="935">Ne pereant turres, unda mediante conetur;</l>
				<l>Vultibus oppositis pugnat uterque sexus.</l>
			</lg>
			<lg>
				<head><lb/>36. <hi rend="italic">Universi Lombardi in unum congregantur, ut civitatem Alexandriam ab obsidione
				<lb/>imperatoris absolvant. Quibus dum imperator in campo occurrit, ad mandatum eius se
				<lb/>humiliaverunt</hi>.</head>
				<l>Congregat interea sibi Lombardia labores;</l>
				<l>Quotquot habent equites, veniunt peditesque minores,</l>
				<l>Quotquot sunt Ligures, insimul arma movent.</l>
				<l n="940">Urbs Alexandrina cum iam capienda putatur,</l>
				<l>Eius in auxilium Ligurum fortuna paratur,</l>
				<l>Extensas acies signaque multa ferens.</l>
				<l>Sederat hic septem rex sub certamine menses;</l>
				<l>Adversus gentes Ligurum nunc dirigit enses,</l>
				<l n="945">Infima postponens, vincere summa volens.</l>
				<l>Surgit ab obsessis populis iam vulnere fessis;</l>
				<l>Ut leo processit, gaudens quia bella capescit,</l>
				<l>Oppositas acies, obvia signa tenens.</l>
				<l>Affuit imperii coniuncta Papia labori,</l>
				<l n="950">Cuius et in campis acies ausu meliori</l>
				<l>Eligit imperio vivere sive mori.</l>
				<l>Vidit et obstupuit Lombardica turba leonem,</l>
				<l>Cesaris expertum recolit. . . . . . . . .</l>
				<l>Sat neque signa movent castra . . . . . . . . .</l>
				<l n="955">Circumvallatur, pacem quasi victa . . . . .</l>
				<l>Pax cito prestatur, cito vita reis reparatur,</l>
				<l>Decipitur dominus, gratia plena datur.</l>
				<l>Quicquid agunt Ligures, studeas a fraude cavere.</l>
				<l>Vulpe salitur ovis, densis dum vepribus heret;</l>
				<l n="960">Hac Ligures genitos fabula stirpe refert.</l>
				<l>Nudatos gladios nuda cervice ferebant,</l>
				<l>Omnia vexilla Lombardica prona iacebant,</l>
				<l>Ut stantes aquile subdita signa premant.</l>
				<l>Nemo prius functus tanto datur ense triumpho,</l>
				<l n="965">Qua neque defunctus eques est, neque vulnere punctus,</l>
				<l>Tunc erat hoc populo Grecia tota minor.</l>
				<l>Regia mandata iurat gens pacificata,</l>
				<l>lam putat optata cesar sibi tempora nata,</l>
				<l>Si pax iurata stet sine fraude rata.</l>
				<l n="970">Vix octava dies fraudem paritura recedit,</l>
				<l>Cum periura manus a tramite Iapsa recedit;</l>
				<l>Unde dolus Ligurum pessima dampna dedit.</l>
				<pb n="329"/>
			</lg>
			<lg>
				<head><lb/>37. <hi rend="italic">Imperator revertitur Papiam, facta pace cum Lombardis</hi>.</head>
				<l>Nunc sancti Syri cesar loca sancta requirit,</l>
				<l>Gaudia sortiri, requie quacumque potiri;</l>
				<l n="975">Occurrunt pueri, femina, signa, viri.</l>
				<l>Portat ei dona tunc conciliata Cremona,</l>
				<l>Astans mente bona, satagit salvare coronam;</l>
				<l>Cetera turba quidem non tenuere fidem.</l>
			</lg>
			<lg>
				<head><lb/>38. <hi rend="italic">De bello inter paucos Teutonicos presente imperatore et omnes Lombardos aput Cumas</hi>.</head>
				<l>Dimissis ducibus sociisque minorificatus,</l>
				<l n="980">Mandat, ut a patria miles veniat renovatus.</l>
				<l>Venit, et a Cumis transitus ille fuit.</l>
				<l>Incipiunt Ligures venientia signa vereri,</l>
				<l>Conveniunt omnes armis sua rura tueri,</l>
				<l>Occultas acies callida turba gerit.</l>
				<l n="985">Alpibus abiectis exercitus exilit ultra;</l>
				<l>Ignorant equites, ubi parta pericula surgant,</l>
				<l>Et quia nescierant, miles inermis erat.</l>
				<l>Vix ibi quingentos equites ad bella retentos</l>
				<l>Noveris inventos, reliquos de signo clientes;</l>
				<l n="990">Set tamen hec equitum sarcina multa fuit.</l>
				<l>Milia bis sena Lombardus miles habebat,</l>
				<l>Et peditum numerosa manus vexilla ferebat,</l>
				<l>De quibus innumeros cesaris ira necat.</l>
				<l>Prosilit ante suos cesar, dum cuncta notavit,</l>
				<l n="995">Hostibus infestus cuneos binos penetravit,</l>
				<l>Tercius atteritur, quartum virtute fugavit;</l>
				<l>Quintus erat validus terribilisque magis.</l>
				<l>Rex iubet abscedi; miles iam fessus obedit;</l>
				<l>Nox obscura redit; gens mea terga dedit.</l>
				<l n="1000">Hos ubi pugna premit, nostros fuga facta redemit,</l>
				<l>Cumane plebis populum Lombardus ademit,</l>
				<l>Clade sui populi languida Cuma gemit.</l>
			</lg>
			<lg>
				<head><lb/>39. <hi rend="italic">De pace facta inter papam Alexandrum et F. imperatorem aput Veneciam tempore scismatis</hi>.</head>
				<l>Iam quasi ter senis transactis scismatis annis,</l>
				<l>Exulat ecclesia, regalibus obruta bannis,</l>
				<l n="1005">Et maris et terre multa pericla ferens.</l>
				<l>Innumeris precibus monocrator ubique monetur,</l>
				<l>. . . . . . . . . . . . matrique reconcilietur,</l>
				<l>Det requiem populis, quam pereundo petunt.</l>
				<l>Petiit et querit, quisnam locus aptus haberi</l>
				<l n="1010">Possit, ubi cleri credunt ab hoste tueri,</l>
				<l>Nec male terreri, cum sibi tempus erit.</l>
				<l>Sors favet Illiricis, Venetis prestamus honorem,</l>
				<l>Qua solito more fidei constantia floret,</l>
				<l>Here, domo, cerere nulla coequa foret.</l>
				<l n="1015">Presul Alexander ratibus devectus ab Urbe</l>
				<l>Pergit, et innumere veniunt per litora turbe,</l>
				<l>Qua Ligurum tute tunc sonuere tube.</l>
				<pb n="330"/>
				<l>Legatos Siculus Grecusque per equora mittunt,</l>
				<l>Qui referant scriptum, quod erat sub cesare dictum,</l>
				<l n="1020">Consocii pacis, quam sibi papa facit.</l>
				<l>Convocat huc laicos cesar, vocat undique cleros,</l>
				<l>Quos numero vero nequeo neque promere quero,</l>
				<l>Tedia namque gero, cum breviator ero.</l>
				<l>Urbe Ravenatum digno monocrator yatu</l>
				<l n="1025">Iussit, ut equoreum capiat ratis alta meatum;</l>
				<l>Hinc iter arripiunt prosperitate datum.</l>
				<l>Occurrunt proceres populusque per equora dives;</l>
				<l>Cesar ibi cives habitu conspexit eriles.</l>
				<l>Organa dant iuvenes, musaque nulla silet.</l>
				<l n="1030">Aurea vexilla procul optulit aurea villa,</l>
				<l>Ornate quasi mille rates gradiuntur ab illa,</l>
				<l>Gaudia multiplicant, aurea signa micant.</l>
				<l>Undique cum cithara resonat campana sonora,</l>
				<l>Maxima trumba sonans reboavit in ulteriora;</l>
				<l n="1035">Dum mare, terra tonat, rex venit absque mora.</l>
				<l>Quis non mirari poterat visuque vagari?</l>
				<l>Ordo puellaris precurrit eum venerari,</l>
				<l>Iuncta venus veteri litore, rure, mari.</l>
				<l>Quantus erat clerus, baculus, crux, mitra, galerus,</l>
				<l n="1040">Pontificum numerus, describere nescit Omerus;</l>
				<l>Opprimitur populis cesar et omnis erus.</l>
				<l>Ad Sanctum Marcum conducit papa monarcum;</l>
				<l>Aureus est arcus; iam papa perisset in arto,</l>
				<l>Cesar ubi vetulum ni relevasset eum.</l>
				<l n="1045">Sunt satis amplexi domini, quos turba repressit;</l>
				<l>Oscula dant fessi, gavisus uterque recessit.</l>
				<l>Pax datur ecclesiis, gracia plena bonis.</l>
				<l>Fama per Illiricum celebris dispersa vagatur,</l>
				<l>Quam probus et sapiens, quam pulcer erat monocrator:</l>
				<l n="1050">Divus adoratur; laus, favor usque datur.</l>
				<l>Qui videt astantes equites aulaque vagantes,</l>
				<l>Pro nichilo reputat reges, quos viderat ante,</l>
				<l>Quelibet hic equitis regia forma fuit.</l>
				<l>Presul Alexander, cui Lombardia favebat,</l>
				<l n="1055">Impetrat his treguas populis, quos werra premebat,</l>
				<l>Et monet, ut Siculus pacificanda petat.</l>
				<l>Cesaris audacis Grecus timet acta minacis;</l>
				<l>Papa dari gratis petit illi federa pacis.</l>
				<l>Restitit optatis rex; dolet ille satis.</l>
				<l n="1060">Wicmannus presul pacis nunc actor habetur,</l>
				<l>Cuius apud Venetos honor et laus magna tenetur;</l>
				<l>Hic habet eternum pace manente decus!</l>
			</lg>
			<lg>
				<head><lb/>40. <hi rend="italic">Imperator, facta pace in Venetia, circuit Tusciam cum paucis</hi>.</head>
				<l>Pax ut aput Venetos gratissima tempora fudit,</l>
				<l>Romuleis laribus citius se papa recludit,</l>
				<l n="1065">Nulla super Ligures bellica pena furit.</l>
				<pb n="331"/>
				<l>Castra per Italiam cesar sua visere querit,</l>
				<l>Nec volet in populis tamquam gravis hospes haberi,</l>
				<l>Imperat armigeris, agmina pauca geri.</l>
				<l>Circuit Italiam cesar, paucis comitatus,</l>
				<l n="1070">Quem Tuscana fides dimisit honorificatum;</l>
				<l>Prospicit archatus; circuit omne latus.</l>
				<l>Ianua cum Pisa sunt tunc a cesare visa,</l>
				<l>Utraque gavisa servire per omnia nisa,</l>
				<l>Hec dominum ditat, hec quoque fecit ita.</l>
				<l n="1075">Pisa suum dominum tanto suscepit honore,</l>
				<l>Quantum nemo potest metrico narrare canore</l>
				<l>Invida de more ianua magna dolet.</l>
				<l>Ianua maiorem domino nisi prestet honorem,</l>
				<l>Extimat atque dolet se viribus inferiorem,</l>
				<l n="1080">Unde minor domini gratia danda foret.</l>
				<l>Nec mare nec stagna tetigit tunc gens Alemanna,</l>
				<l>Set per Serzana subiit montana Lovangna,</l>
				<l>Expensas regi villa Sigestra vehit.</l>
				<l>Undique presbiteris populisque per arva paratis,</l>
				<l n="1085">Laudibus intonuit: <hi rend="italic">Wilicom! bene vos veniatis</hi>!</l>
				<l>Porrigitur gratis victima multa satis.</l>
				<l>Organa, trumba sonant, laudatur ubique corona,</l>
				<l>Ianua nostra bona sic sic facit usque Saonam;</l>
				<l>Munera tunc donat, scrinia plena sonant.</l>
			</lg>
			<lg>
				<head><lb/>41. <hi rend="italic">Imperator egressus ex Italia ingreditur Provinciam et coronatur aput Arelatum</hi>.</head>
				<l n="1090">Ianua discedit, maris undique litus obedit;</l>
				<l>Subdita Niza redit, cesar super arce resedit,</l>
				<l>Grassa, Forum Iulii debita iura dedit.</l>
				<l>Que vexilla reget, recipit Provincia regem,</l>
				<l>Sub cuius lege longevo tempore deget;</l>
				<l n="1095">Hoc quicumque negat, cronica nostra legat.</l>
				<l>Suscipit inventum dominum pars multa potentum,</l>
				<l>Organa tum centum referunt sub laude retentum;</l>
				<l>Quot dat musa tonos, protulit arte sonos.</l>
				<l>Erogat addictum domino gens optima victum,</l>
				<l n="1100">Affluit ascriptum, magis effluit inde relictum,</l>
				<l>Nam velut unda fluit, potus et esca fuit.</l>
				<l>Urbs Arelatensis Rodanusque peroptimus amnis,</l>
				<l>Iam quasi centenis dominum non viderat annis,</l>
				<l>Nunc gavisa magis cantica longa trahit.</l>
				<l n="1105">Nunc videt optatam regem gaudens Arelatum,</l>
				<l>Rite coronatum, regali sede locatum,</l>
				<l>Fertque sibi gratum munus abinde datum.</l>
			</lg>
			<lg>
				<head><lb/>42. <hi rend="italic">De depositione Henrici ducis Saxonie per imperatorem F</hi>.</head>
				<l>Saxonici qui gesta ducis dignoscere queris,</l>
				<l>Cesaris ad laudem referas, si digna fateris,</l>
				<l n="1110">Si variare velis, lector iniquus eris.</l>
				<l>Sic neque cum vicio neque turpibus acta reponas,</l>
				<l>Nam licet absque mora sic vicerit alma corona,</l>
				<l>Assero personam stirpe venire bona.</l>
				<pb n="332"/>
				<l>Dux etenim proceres dum nobilitate foveret,</l>
				<l n="1115">Dum foret imperio solita virtute coherens,</l>
				<l>Gemma fuit patrie, regia facta gerens.</l>
				<l>Gratia dum cedit domini, fortuna recedit;</l>
				<l>Quem cesar cedit, sol, pontus et aera ledit:</l>
				<l>Talia nam dominis gratia summa dedit.</l>
				<l n="1120">Volvitur humana tamquam rota sepe voluntas;</l>
				<l>Gratia si fuerit post a duce plena resumpta,</l>
				<l>Fit, qui digna luit, carus, ut ante fuit.</l>
				<l>Hinc precor, o lector, cui cesaris acta repono,</l>
				<l>Si magnum cecidisse ducem sub cesare promo,</l>
				<l n="1125">Ne reputes vicio; quippe cavere volo.</l>
			</lg>
			<lg>
				<head><lb/>43. <hi rend="italic">De nobilitate et moribus Guelfonum</hi>.</head>
				<l>Germina Welfonum iuga despiciunt dominorum,</l>
				<l>Munere Grecorum feritas crassatur eorum,</l>
				<l>Turbet ut imperii tempora, iura, solum.</l>
				<l>Regibus invisa, nimis est ad prelia nisa,</l>
				<l n="1130">Menteque divisa temptasse refertur iniqua;</l>
				<l>Nunc satis attrita victaque languet ita.</l>
				<l>Ex hac stirpe ducem scimus cecidisse potentem,</l>
				<l>Bawariam cum Saxonia quandoque tenentem,</l>
				<l>Sic ratio voluit, sic sua culpa fuit.</l>
				<l n="1135">Principio werre, quo dux [erat] incola terre,</l>
				<l>Non poterant proceres ducis ampla gravamina ferre,</l>
				<l>Nec poterant cives pacis habere dies.</l>
				<l>Dux homo pontificum feudi ratione teneri</l>
				<l>Noluit, aut dominos tunc iure suo revereri,</l>
				<l n="1140">Set nimis in cleri parte nociva gerit.</l>
				<l>Urbis Agrippine, cui copia multa marine,</l>
				<l>Sepe fuere mine ducis, amplos tollere fines;</l>
				<l>Iura suis dominis nulla quieta tulit.</l>
				<l>Fuderat ex ere magnum dux ipse leonem,</l>
				<l n="1145">Cuius et acta movens exercuit ipse furorem</l>
				<l>Talia Welfones rite fovere solent.</l>
				<l>Dicitur Henricus, dum cesaris esset amicus,</l>
				<l>Federis oblitus Greco sociatus iniquo,</l>
				<l>Ledat ut imperium Romuleosque situs.</l>
				<l n="1150">Grecus amicus ei scelus hoc scelerosus adegit,</l>
				<l>Spreta lege Dei plenusque dolo Farisei;</l>
				<l>Cesaris ense mei pena paratur ei.</l>
				<l>Hec ubi prospexit cesar, non crimina texit,</l>
				<l>Ultio surrexit, subitanea bella capescit,</l>
				<l n="1155">Tollit ubique torum rex ducis arva, forum.</l>
				<l>Dux bone, quid restat, quid ad hec tibi gratia prestat?</l>
				<l>Tardus ad hec festa rex Gallus et Anglicus extat,</l>
				<l>Non erit hic Siculi res valitura tibi!</l>
				<l>Anglicus et Siculus, gens Gallica, munera Greci</l>
				<l n="1160">Nil magis auxilii referent quam lumina cecis.</l>
				<l>Spes tua iam cecidit, traditus ima petis!</l>
				<l>Res miranda satis, dux tante nobilitatis</l>
				<l>Obrutus in fatis sic perdidit omnia gratis,</l>
				<l>Quod neque bella capit nec nocuisse sapit.</l>
				<pb n="333"/>
				<l n="1165">Viribus imperii velut hic potuit resecari,</l>
				<l>Extimo sorte pari reges alios superari,</l>
				<l>Ense coartari, flumine, rure, mari.</l>
				<l>Iudicio veri si querimus apta fateri,</l>
				<l>Dux Henricus heri poterat premaior haberi</l>
				<l n="1170">Milicia, populis, flumine, rure, feris.</l>
			</lg>
			<lg>
				<head><lb/>44. <hi rend="italic">De laude regionis Saxonie</hi>.</head>
				<l>Optima Saxonia clero populoque decora,</l>
				<l>Hospitibus donat, gentes vehementer honorat,</l>
				<l>Qua Deus irrorat celitus ampla bona.</l>
				<l>Orrea, triticea gens Saxona plena meretur,</l>
				<l n="1175">Carnibus ac pisce plenissima semper habetur,</l>
				<l>Et variis griseis splendet, habundat equis.</l>
				<l>Saxonico fundo clipeo gens pulcra rotundo,</l>
				<l>Doctior in gladio, toto fortissima mundo,</l>
				<l>Maior in ecclesiis, dives, honesta nimis.</l>
			</lg>
			<lg>
				<head><lb/>45. <hi rend="italic">De principibus Saxonie et gloria eorum</hi>.</head>
				<l n="1180">Credo bis denos vel plures esse potentes,</l>
				<l>Lumina Saxonie quasi regum more tenentes,</l>
				<l>Et quasi regales semper habere lares.</l>
				<l>Quos ibi ter denis devicit Karolus annis,</l>
				<l>Hos, Frederice, potes citius supponere bannis,</l>
				<l n="1185">Pace tenere truces et renovare duces.</l>
				<l>In duo divisit, que dux solet alter habere,</l>
				<l>Bernardumque ducem partem iubet inde tenere;</l>
				<l>Intima Saxonie cesaris arma tenent.</l>
				<l>Altera pontifici pars magna refertur Agrippo,</l>
				<l n="1190">Corpore glorifico, placido sermone, Philippo,</l>
				<l>Cui neque laudis ego culmen adire queo.</l>
			</lg>
			<lg>
				<head><lb/>46. <hi rend="italic">De laude archiepiscopi et ecclesie Coloniensis</hi>.</head>
				<l>Presul Agrippinus dux est et presul et archos,</l>
				<l>Rebus in imperii fit proximus ipse monarcho,</l>
				<l>Est et apostolico culmine magnus homo.</l>
				<l n="1195">Hic ducis obsedit patriam, victorque resedit,</l>
				<l>Victor abinde redit, cui gloria plurima cedit;</l>
				<l>Ponpa ducis perit, subditus arma dedit.</l>
				<l>Marte coartavit, que dux retinere putavit,</l>
				<l>Igne, fame, gladiis per circuitum peragravit;</l>
				<l n="1200">Terra ducis periit, duxque repulsus abit.</l>
			</lg>
			<lg>
				<head><lb/>47. <hi rend="italic">De laude Guicmanni archiepiscopi Magdeburgensis</hi>.</head>
				<l>Saxonie florem, cleri populique decorem</l>
				<l>Qui recitare volet, Wicmanno prestet honorem;</l>
				<l>Gaudia multa movet, regna decore fovet.</l>
				<l>Presul Wicmannus melior quam fertilis annus,</l>
				<l n="1205">Munere laudandus, virtute sua venerandus:</l>
				<l>Hunc efferre volo laude, canore novo.</l>
				<l>Corpore formosus Wicmannus, ad omnia letus,</l>
				<l>Cui sedet omne decus, quem laudat in ordine cetus,</l>
				<l>Stat sibi multa secus laus nova lausque vetus.</l>
				<pb n="334"/>
				<l n="1210">Dum foret Henricus dux presulis huius amicus,</l>
				<l>Non erat attritus guerra neque marte petitus;</l>
				<l>Ad ducis imperium plebs erat atque situs.</l>
				<l>Ast ubi Greca fides hominem variavit inanem,</l>
				<l>Desipuit plane, voluit testudo volare,</l>
				<l n="1215">Defuerant ale, precipitata cadet.</l>
				<l>Denique proscriptus dux solus ubique relictus,</l>
				<l>Acrius astrictus gladium dedit ordine victus,</l>
				<l>Deditus, ut decuit, munera Greca luit.</l>
				<l>Saxonie causa modico sub carmine clausa,</l>
				<l n="1220">Arte mea plausa satis est; mea fistula, pausa;</l>
				<l>Finis adest libri, gratia, Christe, tibi!</l>
			</lg>
		</div>
	</body>
</text>
</TEI>
