<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Historia Langobardorum</title>
				<author>Paulus Diaconus</author>
				<respStmt>
					<resp key="print_editor">Edizione critica a stampa a cura di</resp>
					<name>L. Bethman</name>
                                        <name>G. Waitz</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="RRDT">Roberto Rosselli Del Turco</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="37976" unit="words">Parole: 37976</measure>
				<measure quantity="232325" unit="characters_without_spaces">Caratteri (spazi esclusi): 232325</measure>
				<measure quantity="266715" unit="characters_witht_spaces">Caratteri (spazi inclusi): 266715</measure>
			</extent>
			<publicationStmt>
				<publisher>ALIM</publisher>
				<date when="2015-01-28">28/01/2015</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole: 38.338. Caratteri (spazi esclusi): 233.192. ES</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Paulus Diaconus</author>
						<title>Historia Langobardorum</title>
					</analytic>
					<monogr>
						<author/>
						<title level="m">MGH, Scritpores rerum Langobardicarum et Italicarum saec. VI-IX.</title>
						<editor>L. Bethman</editor>
						<editor>G. Waitz</editor>
						<imprint>
							<pubPlace>Hannover</pubPlace>
							<publisher>Hahnsche Buchhandlung</publisher>
							<biblScope unit="page">45-187</biblScope>
							<date>1878</date>
						</imprint>
					</monogr>
					<series>
						<title level="s">MGH, SS. rer. Lang.</title>						
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa/versi</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="RRDT">Export nel formato TEI P5 a partire da ALIM 1 [livello ALIM2_0]</change>
			<change when="2018-05" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">- ok</item><item type="itemNotaJC">- struttura:</item><item type="itemNotaJC">&lt;div type="book"&gt;</item><item type="itemNotaJC">&lt;div&gt;&lt;head&gt;Incipiunt capitula libri XY&lt;/head&gt;</item><item type="itemNotaJC">...&lt;/div&gt;</item><item type="itemNotaJC">&lt;div&gt;</item><item type="itemNotaJC">&lt;div type="chapter"&gt;&lt;head&gt;I.&lt;/head&gt;&lt;p&gt;...&lt;p&gt;&lt;/div&gt;</item><item type="itemNotaJC">(cioè, sotto ogni &lt;div type="book"&gt; ci sono due div: uno con l'indice dei capitoli, l'altro con il testo, all'interno del quale sono presenti altri &lt;div&gt; con i singoli capitoli)</item></list></change>
		</revisionDesc>
	</teiHeader>
<text>
	<body>
		<pb n="45"/>
		<div type="book">
			<div>
				<head><lb/>INCIPIVNT CAPITVLA LIBRI PRIMI.</head>
				<p>
					<lb/>1. De Germania, quod plures nutriat populos, ideoque ex ea multae gentes egrediantur.
					<pb n="46"/>
				</p>
				<p>
					<lb/>2. De Scadinavia insula, et quia ex ea Winilorum, hoc est Langobardorum, gens
					<lb/>est egressa.
				</p>
				<p>
					<lb/>3. Quod Ibor et Aio primi duces Winilorum cum matre sua Gambara fuerunt.
				</p>
				<p>
					<lb/>4. De septem viris apud Germaniam dormientibus.
				</p>
				<p>
					<lb/>5. De gente Scritobinorum.
				</p>
				<p>
					<lb/>6. De duobus umbilicis oceani maris, qui sunt ex utraque parte Brittaniae.
				</p>
				<p>
					<lb/>7. Quod Winili in Scoringam venerunt, et quia Ambri et Assi Wandalorum duces
					<lb/>eis tributa sibi persolvere mandaverunt.
				</p>
				<p>
					<lb/>8. De Godan et Frea ridicula fabula.
				</p>
				<p>
					<lb/>9. Quare Winili Langobardi appellati sint, et quod Wotan ipse sit qui apud Romanos
					<lb/>Mercurius dicitur.
				</p>
				<p>
					<lb/>10. Quomodo Langobardi Wandalos vicerunt, et de fame Langobardorum.
				</p>
				<p>
					<lb/>11. Quia Langobardi in Mauringam transire volentes ab Assipittis sunt impediti.
				</p>
				<p>
					<lb/>12. De monomachia duorum virorum fortium, quorum unus e Langobardis, alter ex
					<lb/>Assipittis fuit.
				</p>
				<p>
					<lb/>13. Quod Langobardi in Mauringam transierunt, ac deinde ad ulteriora loca progressi
					<lb/>sunt.
				</p>
				<p>
					<lb/>14. Quia, mortuis Ibor et Aione ducibus, Langobardi primum regem Agelmundum
					<lb/>habuerunt.
				</p>
				<pb n="47"/>
				<p>
					<lb/>15. De meretrice quae septem infantulos peperit, ex quibus Lamissio unus fuit, et
					<lb/>de monomachia eius cum Amazone.
				</p>
				<p>
					<lb/>16. Quomodo Vulgares noctu super castra Langobardorum inruentes, Agelmundum
					<lb/>regem interfecerunt et filiam eius captivam duxerunt.
				</p>
				<p>
					<lb/>17. Quomodo Lamissio rex effectus est, et qualiter Vulgares superavit.
				</p>
				<p>
					<lb/>18. Quod, mortuo Lamissione, regnum Lethu suscepit, et post hunc filius eius Hildehoc,
					<lb/>post quem quoque Godehoc regnavit.
				</p>
				<p>
					<lb/>19. Bellum inter Odoacar regem Turcilingorum et Feletheum regem Rugorum, et
					<lb/>quomodo Langobardi, superatis ab Odoacre Rugis, eorum provinciam possiderunt.
				</p>
				<p>
					<lb/>20. Mortuo Godehoc, regnavit Claffo, et post hunc Tato, qui delevit regnum Herulorum.
				</p>
				<p>
					<lb/>21. De morte Tatonis et regno Wachonis, et quomodo Wacho Suavos superavit, et
					<lb/>de uxoribus eius et filiabus, et de regno Waltari, filii eius.
				</p>
				<p>
					<lb/>22. Mortuo Waltari, regnavit Audoin, qui Langobardos in Pannoniam adduxit.
				</p>
				<p>
					<lb/>23. Bellum Gepidorum cum Langobardis, in quo Alboin filium regis Gepidorum
					<lb/>extinxit.
				</p>
				<p>
					<lb/>24. Quomodo Alboin cum quadraginta viris ad Turisendum regem, cuius filium interemerat,
					<lb/>profectus est arma ab eo petens, ut cum suo patre possit in convivio residere;
					<lb/>et quomodo a Turisendo arma accepit.
				</p>
				<p>
					<lb/>25. De regno Iustiniani et victoriis eius.
				</p>
				<p>
					<lb/>26. De beato Benedicto et miraculis et laudibus eius.
				</p>
				<p>
					<lb/>27. De morte Audoin et regno Alboin, et quomodo Alboin Cunimundum regem
					<lb/>Gepidorum superavit et filiam eius Rosamundam in matrimonium duxit.
				</p>
				<p>
					<lb/>EXPLICIVNT CAPITVLA
				</p>
			</div>
			<div>
				<head><lb/>INCIPIT LIBER PRIMUS</head>
				<div type="chapter">
					<head><lb/>1.</head> <p>Septemtrionalis plaga quanto magis ab aestu solis remota est et nivali frigore
						<lb/>gelida, tanto salubrior corporibus hominum et propagandis est gentibus coaptata;
						<pb n="48"/>
						<lb/>sicut econtra omnis meridiana regio, quo solis est fervori vicinior, eo semper morbis
						<lb/>habundat et educandis minus est apta mortalibus. Unde fit, ut tantae populorum
						<lb/>multitudines arctoo sub axe oriantur, ut non inmerito universa illa regio Tanai tenus generali
						<lb/>usque ad occiduum, licet et propriis loca in ea singula nuncupentur nominibus,
						<lb/>tamen vocabulo Germania vocitetur; quamvis et duas ultra Rhenum provincias
						<lb/>Romani, cum ea loca occupassent, superiorem inferioremque Germaniam dixerint. Ab
						<lb/>hac ergo populosa Germania saepe innumerabiles captivorum turmae abductae meridianis
						<lb/>populis pretio distrahuntur. Multae quoque ex ea, pro eo quod tantos mortalium
						<lb/>germinat, quantos alere vix sufficit, saepe gentes egressae sunt, quae nihilominus et
						<lb/>partes Asiae, sed maxime sibi contiguam Europam afflixerunt. Testantur hoc ubique
						<lb/>urbes erutae per totam Illiricum Galliamque, sed maxime miserae Italiae, quae
						<lb/>pene omnium illarum est gentium experta saevitiam. Gothi siquidem Wandalique,
						<lb/>Rugi, Heroli atque Turcilingi, necnon etiam et aliae feroces et barbarae nationes
						<lb/>e Germania prodierunt. Pari etiam modo et Winnilorum, hoc est Langobardorum,
						<lb/>gens, quae postea in Italia feliciter regnavit, a Germanorum populis originem ducens, licet
					<lb/>et aliae causae egressionis eorum asseverentur, ab insula quae Scadinavia dicitur adventavit.</p>
				</div>
				<div type="chapter">
					<head><lb/>2.</head> <p>Cuius insulae etiam Plinius Secundus in libris, quos De natura rerum conposuit,
						<lb/>mentionem facit. Haec igitur insula, sicut retulerunt nobis qui eam lustraverunt,
						<lb/>non tam in mari est posita, quam marinis fluctibus propter planitiem marginum
						<lb/>terras ambientibus circumfusa. Intra hanc ergo constituti populi dum in tantam multitudinem
						<pb n="49"/>
						<lb/>pullulassent, ut iam simul habitare non valerent, in tres, ut fertur, omnem
						<lb/>catervam partes dividentes, quae ex illis pars patriam relinquere novasque deberet
					<lb/>sedes exquirere, sorte perquirunt.</p>
				</div>
				<div type="chapter">
					<head><lb/>3.</head> <p>Igitur ea pars, cui sors dederat genitale solum excedere exteraque arva
						<lb/>sectari, ordinatis super se duobus ducibus, Ibor scilicet et Aionem, qui et germani
						<lb/>erant et iuvenili aetate floridi et ceteris praestantiores, ad exquirendas quas possint
						<lb/>incolere terras sedesque statuere, valedicentes suis simul et patriae, iter arripiunt. Horum
						<lb/>erat ducum mater nomine Gambara, mulier quantum inter suos et ingenio acris et
					<lb/>consiliis provida; de cuius in rebus dubiis prudentia non minimum confidebant.</p>
				</div>
				<div type="chapter">
					<head><lb/>4.</head> <p>Haud ab re esse arbitror, paulisper narrandi ordinem postponere, et quia
						<lb/>adhuc stilus in Germania vertitur, miraculum, quod illic apud omnes celebre habetur,
						<lb/>seu et quaedam alia, breviter intimare. In extremis circium versus Germaniae finibus,
						<lb/>in ipso Oceani littore, antrum sub eminenti rupe conspicitur, ubi septem viri, incertum
						<lb/>ex quo tempore, longo sopiti sopore quiescunt, ita inlaesis non solum corporibus, sed etiam
						<lb/>vestimentis, ut ex hoc ipso, quod sine ulla per tot annorum curricula corruptione
						<lb/>perdurant, apud indociles easdem et barbaras nationes veneratione habeantur. Hi denique,
						<lb/>quantum ad habitum spectat, Romani esse cernuntur. E quibus dum unum quidam
						<lb/>cupiditate stimulatus vellet exuere, mox eius, ut dicitur, brachia aruerunt, poenaque
						<lb/>sua ceteros perterruit, ne quis eos ulterius contingere auderet. Videres, ad quod eos
						<lb/>profectum per tot tempora providentia divina conservet. Fortasse horum quandoque,
					<lb/>quia non aliter nisi Christiani esse putantur, gentes illae praedicatione salvandae sunt.</p>
				</div>
				<div type="chapter">
					<head><lb/>5.</head> <p>Huic loco Scritobini - sic enim gens illa nominatur - vicini sunt. Qui
						<lb/>etiam aestatis tempore nivibus non carent, nec aliud, utpote feris ipsis ratione non
						<lb/>dispares, quam crudis agrestium animantium carnibus vescuntur; de quorum etiam
						<lb/>hirtis pellibus sibi indumenta pereptant (coaptant). Hi a saliendo iuxta linguam barbaram
						<pb n="50"/>
						<lb/>ethimologiam ducunt. Saltibus enim utentes, arte quadam ligno incurvo ad arcus similitudinem
						<lb/>feras adsequntur. Apud hos est animal cervo non satis absimile, de cuius
						<lb/>ego corio, ut fuerat pilis hispidum, vestem in modum tunicae genu tenus aptatam conspexi,
						<lb/>sicut iam fati, ut relatum est, Scritobini, utuntur. Quibus in locis circa aestivale
						<lb/>solstitium per aliquod dies etiam noctu clarissima lux cernitur, diesque ibi multo
						<lb/>maiores quam alibi habentur; sicut e contrario circa brumale solstitium, quamvis diei
						<lb/>lux adsit, sol tamen ibi non videtur, diesque minimi, quam usquam alibi, noctes quoque
						<lb/>longiores existunt; quia scilicet, quanto magis a sole longius disceditur, tanto sol ipse
						<lb/>terrae vicinior apparet et umbrae longiores excrescunt. Denique in Italia, sicut et
						<lb/>antiqui scripserunt, circa diem Natalis Domini novem pedes in umbra staturae humanae
						<lb/>hora sexta metiuntur. Ego autem in Gallia Belgica in loco qui Totonis villa dicitur
						<lb/>constitutus, status mei umbram metiens, decem et novem et semis pedes inveni. Sic
						<lb/>quoque contrario modo, quanto propinquius meridiem versus ad solem acceditur,
						<lb/>tantum semper umbrae breviores videntur, in tantum ut solstitio aestivali, respiciente
						<lb/>sole de medio caeli, in Aegipto et Hierosolimis et in eorum vicinitate constitutis locis
						<lb/>nullae videantur umbrae. In Arabia vero hoc ipso tempore sol supra medium caeli
					<lb/>ad partem aquilonis cernitur, umbraeque versa vice contra meridiem videntur.</p>
				</div>
				<div type="chapter">
					<head><lb/>6.</head> <p>Nec satis procul ab hoc de quo praemisimus litore, contra occidentalem partem,
						<lb/>qua sine fine oceanum pelagus patet, profundissima aquarum illa vorago est, quam
						<lb/>usitato nomine maris umbilicum vocamus. Quae bis in die fluctus absorbere et rursum
						<lb/>evomere dicitur, sicut per universa illa litora accedentibus ac recedentibus fluctibus celeritate
						<lb/>nimia fieri conprobatur. Huiusmodi vorago sive vertigo a poeta Virgilio Caribdis
					<lb/>appellatur; quam ille in freto Siculo esse suo in carmine loquitur, hoc modo dicens:</p>
					<lg>
						<l>“Dextrum Scylla latus, laevum implacata Caribdis </l>
						<l>Obsidet, atque imo baratri ter gurgite vastos </l>
						<l>Sorbet in abruptum fluctus, rursusque sub auras </l>
						<l>Erigit alternos, et sidera verberat unda”.</l>
					</lg>
					<lb/><p>Ab hac sane de qua diximus vertigine saepe naves raptim cursimque adtrahi
						<lb/>adfirmantur tanta celeritate, ut sagittarum per aera lapsus imitari videantur; et nonnumquam
						<pb n="51"/>
						<lb/>in illo baratro horrendo nimis exitu pereunt. Saepe cum iam iamque mergendae
						<lb/>sint, subitis undarum molibus retroactae, tanta rursus agilitate exinde elongantur, quanta
						<lb/>prius adtractae sunt. Adfirmant, esse et aliam huiusmodi voraginem inter Brittaniam
						<lb/>insulam Galliciamque provinciam; cui etiam rei adstipulantur Sequanicae Aquitaniaeque
						<lb/>litora; quae bis in die tam subitis inundationibus opplentur, ut, qui fortasse aliquantulum
						<lb/>introrsus a litore repertus fuerit, evadere vix possit. Videas earum
						<lb/>regionum flumina fontem versus cursu velocissimo relabi ac per multorum milium spatia
						<lb/>dulces fluminum limphas in amaritudinem verti. Triginta ferme a Sequanico litore
						<lb/>Evodia insula milibus distat. In qua, sicut ab illius incolis adseveratur, vergentium
						<lb/>in candem Caribdi aquarum garrulitas auditur. Audivi quendam nobilissimum Gallorum
						<lb/>referentem, quod aliquantae naves prius tempestate convulsae, postmodum ab hac
						<lb/>eadem Caribdi voratae sunt. Unus autem solummodo ex omnibus viris qui in navibus
						<lb/>illis fuerant, morientibus ceteris, dum adhuc spirans fluctibus supernataret, vi aquarum
						<lb/>labentium abductus, ad oram usque inmanissimi illius baratri pervenit. Qui cum
						<lb/>iam profundissimum et sine fine patens chaos aspiceret, ipsoque pavore praemortuus
						<lb/>se illuc ruiturum exspectaret, subito, quod sperare non poterat, saxo quodam superiectus
						<lb/>insedit. Decursis siquidem iam omnibus quae sorbendae erant aquis, orae illius
						<lb/>fuerant margines denudati; dumque ibi inter tot angustias anxius vix ob metum palpitans
						<lb/>resideret, dilatamque ad modicum mortem nihilominus operiret, conspicit ecce
						<lb/>subito quasi magnos aquarum montes de profundo resilire navesque, quae absortae fuerant,
						<lb/>primas emergere. Cumque una ex illis ei contigua fieret, ad eam se nisu quo
						<lb/>potuit adprehendit; nec mora, celeri volatu prope litus advectus, metuendae necis casus
						<lb/>evasit, proprii postmodum periculi relator exsistens. Nostrum quoque, id est Adriaticum, mare, quod licet
						<lb/>minus, similiter tamen Venetiarum Histriaeque litora pervadit, credibile
						<lb/>est, parvos huiusmodi occultosque habere meatus, quibus et recedentes aquae sorbeantur
					<lb/>et rursum invasurae litora revomantur. His ita praelibatis, ad coeptam narrandi seriem redeamus.</p>
					<pb n="52"/>
				</div>
				<div type="chapter">
					<head><lb/>7.</head> <p>Igitur egressi de Scadinavia Winnili, cum Ibor et Aione ducibus, in
						<lb/>regionem quae appellatur Scoringa venientes, per annos illic aliquot consederunt. Illo
						<lb/>itaque tempore Ambri et Assi Wandalorum duces vicinas quasque provincias bello
						<lb/>premebant. Hi iam multis elati victoriis, nuntios ad Winnilos mittunt, ut aut tributa
						<lb/>Wandalis persolverent, aut se ad belli certamina praepararent. Tunc Ibor et Aio, adnitente
						<lb/>matre Gambara, deliberant, melius esse armis libertatem tueri, quam tributorum
						<lb/>eandem solutione foedare. Mandant per legatos Wandalis, pugnaturos se potius
						<lb/>quam servituros. Erant siquidem tunc Winnili universi iuvenili aetate florentes, sed
						<lb/>numero perexigui, quippe qui unius non nimiae amplitudinis insulae tertia solummodo
					<lb/>particula fuerint.</p>
				</div>
				<div type="chapter">
					<head><lb/>8.</head> <p>Refert hoc loco antiquitas ridiculam fabulam: quod accedentes Wandali ad
						<lb/>Godan victoriam de Winnilis postulaverint, illeque responderit, se illis victoriam
						<lb/>daturum quos primum oriente sole conspexisset. Tunc accessisse Gambaram ad Fream,
						<lb/>uxorem Godan, et Winnilis victoriam postulasse, Freamque consilium dedisse, ut Winnilorum
						<lb/>mulieres solutos crines erga faciem ad barbae similitudinem componerent maneque
						<lb/>primo cum viris adessent seseque a Godan videndas pariter e regione, qua ille per
						<lb/>fenestram orientem versus erat solitus aspicere, conlocarent. Atque ita factum fuisse.
						<lb/>Quas cum Godan oriente sole conspiceret, dixisse: "Qui sunt isti longibarbi?". Tunc
						<lb/>Frea subiunxisse, ut quibus nomen tribuerat victoriam condonaret. Sicque Winnilis
						<lb/>Godan victoriam concessisse. Haec risui digna sunt et pro nihilo habenda. Victoria
					<lb/>enim non potestati est adtributa hominum, sed de caelo potius ministratur.</p>
				</div>
				<div type="chapter">
					<head><lb/>9.</head> <p>Certum tamen est, Langobardos ab intactae ferro barbae longitudine, cum
						<lb/>primitus Winnili dicti fuerint, ita postmodum appellatos. Nam iuxta illorum linguam
						<pb n="53"/>
						<lb/>“lang” longam, “bart” barbam significat. Wotan sane, quem adiecta littera Godan
						<lb/>dixerunt, ipse est qui apud Romanos Mercurius dicitur et ab universis Germaniae gentibus
						<lb/>ut deus adoratur; qui non circa haec tempora, sed longe anterius, nec in Germania,
					<lb/>sed in Graecia fuisse perhibetur.</p>
				</div>
				<div type="chapter">
					<head><lb/>10.</head> <p>Winnili igitur, qui et Langobardi, commisso cum Wandalis proelio, acriter,
						<lb/>utpote pro libertatis gloria, decertantes, victoriam capiunt. Qui magnam postmodum famis penuriam in
					<lb/>eadem Scoringa provincia perpessi, valde animo consternati sunt.</p>
				</div>
				<div type="chapter">
					<head><lb/>11.</head> <p>De qua egredientes, dum in Mauringam transire disponerent, Assipitti
						<lb/>eorum iter impediunt, denegantes eis omnimodis per suos terminos transitum. Porro
						<lb/>Langobardi cum magnas hostium copias cernerent neque cum eis ob paucitatem exercitus
						<lb/>congredi auderent, dumque quid agere deberent decernerent, tandem necessitas
						<lb/>consilium repperit. Simulant, se in castris suis habere cynocephalos, id est canini capitis
						<lb/>homines. Divulgant apud hostes, hos pertinaciter bella gerere, humanum sanguinem
						<lb/>bibere et, si hostem adsequi non possint, proprium potare cruorem. Utque huic adsertioni
						<lb/>fidem facerent, ampliant tentoria plurimosque in castris ignes accendunt. His hostes
					<lb/>auditis visisque creduli effecti, bellum quod minabantur iam temptare non audent.</p>
				</div>
				<div type="chapter">
					<head><lb/>12.</head> <p>Habebant tamen apud se virum fortissimum, de cuius fidebant viribus, posse
						<lb/>se procul dubio optinere quod vellent. Hunc solum pro omnibus pugnaturum obiciunt.
						<lb/>Mandant Langobardis, unum quem vellent suorum mitterent, qui cum eo ad singulare
						<lb/>certamen exiret, ea videlicet conditione, ut, si suus bellator victoriam caperet, Langobardi
						<lb/>itinere quo venerant abirent; sin vero superaretur ab altero, tunc se Langobardis
						<lb/>transitum per fines proprios non vetituros. Cumque Langobardi, quem e suis potius
						<lb/>adversus virum bellicosissimum mitterent, ambigerent, quidam ex servili conditione
						<lb/>sponte se optulit, promittit se provocanti hosti congressurum, ea ratione, ut, si de
						<lb/>hoste victoriam caperet, a se suaque progenie servitutis naevum auferrent. Quid plura?
						<pb n="54"/>
						<lb/>Gratanter quae postularat sese facturos pollicentur. Adgressus hostem, pugnavit et
						<lb/>vicit; Langobardis transeundi facultatem, sibi suisque, ut optaverat, iura libertatis indeptus
					<lb/>est.</p>
				</div>
				<div type="chapter">
					<head><lb/>13.</head> <p>Igitur Langobardi tandem in Mauringam pervenientes, ut bellatorum possint
						<lb/>ampliare numerum, plures a servili iugo ereptos ad libertatis statum perducunt. Utque
						<lb/>rata eorum haberi possit ingenuitas, sanciunt more solito per sagittam, inmurmurantes
						<lb/>nihilominus ob rei firmitatem quaedam patria verba. Egressi itaque Langobardi de
						<lb/>Mauringa, applicuerunt in Golanda, ubi aliquanto tempore commorati, dicuntur post
						<lb/>haec Anthab et Banthaib, pari modo et Vurgundaib, per annos aliquod possedisse;
					<lb/>quae nos arbitrari possumus esse vocabula pagorum seu quorumcumque locorum.</p>
				</div>
				<div type="chapter">
					<head><lb/>14.</head> <p>Mortuis interea Ibor et Aione ducibus, qui Langobardos a Scadinavia
						<lb/>eduxerant et usque ad haec tempora rexerant, nolentes iam ultra Langobardi esse sub
						<lb/>ducibus, regem sibi ad ceterarum instar gentium statuerunt. Regnavit igitur super eos
						<lb/>primus Agelmund, filius Agionis, ex prosapia ducens originem Gungingorum, quae
						<lb/>apud eos generosior habebatur. Hic, sicut a maioribus traditur, tribus et triginta annis
					<lb/>Langobardorum tenuit regnum.</p>
				</div>
				<div type="chapter">
					<head><lb/>15.</head> <p>His temporibus quaedam meretrix uno partu septem puerulos enixa, beluis
						<lb/>omnibus mater crudelior in piscinam proiecit necandos. Hoc si cui impossibile videtur,
						<lb/>relegat historias veterum, et inveniet, non solum septem infantulos, sed etiam novem
						<lb/>unam mulierem semel peperisse. Et hoc certum est maxime apud Aegyptios fieri.
						<pb n="55"/>
						<lb/>Contigit itaque, ut rex Agelmund, dum iter carperet, ad eandem piscinam deveniret.
						<lb/>Qui cum equo retento miserandos infantulos miraretur hastaque, quam manu gerebat,
						<lb/>huc illucque eos inverteret, unus ex illis iniecta manu hastam regiam conprehendit. Rex
						<lb/>misericordia motus factumque altius ammiratus, eum magnum futurum pronuntiat.
						<lb/>Moxque eum a piscina levari praecepit, atque nutrici traditum omni cum studio mandat
						<lb/>alendum; et quia eum de piscina, quae eorum lingua “lama” dicitur, abstulit, Lamissio
						<lb/>eidem nomen inposuit. Qui cum adolevisset, tam strenuus iuvenis effectus est, ut et
						<lb/>bellicosissimus extiterit et post Agelmundi funus regni gubernacula rexerit. Ferunt hunc,
						<lb/>dum Langobardi cum rege suo iter agentes ad quendam fluvium pervenissent et ab
						<lb/>Amazonibus essent prohibiti ultra permeare, cum earum fortissima in fluvio natatu
						<lb/>pugnasse eamque peremisse, sibique laudis gloriam, Langobardis quoque transitum paravisse.
						<lb/>Hoc siquidem inter utrasque acies prius constitisse, quatenus, si Amazon eadem
						<lb/>Lamissionem superaret, Langobardi a flumine recederent; sin vero a Lamissione, ut et
						<lb/>factum est, ipsa vinceretur, Langobardis eadem permeandi fluenta copia praeberetur.
						<lb/>Constat sane, quia huius assertionis series minus veritate subnixa est. Omnibus etenim
						<lb/>quibus veteres historiae notae sunt, patet, gentem Amazonum longe antea, quam haec
						<lb/>fieri potuerint, esse deletam; nisi forte, quia loca eadem, ubi haec gesta feruntur, non
						<lb/>satis historiographis nota fuerunt et vix ab aliquo eorum vulgata sunt, fieri potuerit, ut
						<lb/>usque ad id tempus huiuscemodi inibi mulierum genus haberetur. Nam et ego referri
						<lb/>a quibusdam audivi, usque hodie in intimis Germaniae finibus gentem harum existere
					<lb/>feminarum.</p>
				</div>
				<div type="chapter">
					<head><lb/>16.</head> <p>Igitur transmeato Langobardi de quo dixeramus flumine, cum ad ulteriores
						<lb/>terras pervenissent, illic per tempus aliquod commorabantur. Interea cum nihil adversi
						<lb/>suspicarentur et essent quiete longa minus solliciti, securitas, quae semper detrimentorum
						<lb/>mater est, eis non modicam perniciem peperit. Noctu denique cum neglegentia
						<pb n="56"/>
						<lb/>resoluti cuncti quiescerent, subito super eos Vulgares inruentes, plures ex eis sauciant,
						<lb/>multos prosternunt, et in tantum per eorum castra debachati sunt, ut ipsum Agelmundum
					<lb/>regem interficerent eiusque unicam filiam sorte captivitatis auferrent.</p>
				</div>
				<div type="chapter">
					<head><lb/>17.</head> <p>Resumptis tamen post haec incommoda Langobardi viribus, Lamissionem,
						<lb/>de quo superius dixeramus, sibi regem constituerunt. Qui, ut erat iuvenili aetate fervidus
						<lb/>et ad belli certamina satis prumptus, alumni sui Agelmundi necem ulcisci cupiens, in
						<lb/>Vulgares arma convertit. Primoque mox proelio commisso, Langobardi hostibus terga
						<lb/>dantes, ad castra refugiunt. Tunc rex Lamissio ista conspiciens, elevata altius voce,
						<lb/>omni exercitui clamare coepit, ut obprobriorum quod pertulerunt meminissent
						<lb/>revocarentque ante oculos dedecus, quomodo eorum regem hostes iugulaverint, quam
						<lb/>miserabiliter eius natam, quam sibi reginam optaverant, captivam abduxerint. Postremo
						<lb/>hortatur, ut se suosque armis defenderent, melius esse dicens, in bello animam ponere
						<lb/>quam ut vilia mancipia hostium ludibriis subiacere. Haec et huiuscemodi dum vociferans
						<lb/>diceret, et nunc minis nunc promissionibus ad toleranda eorum animos belli certamina
						<lb/>roboraret; si quem etiam servilis conditionis pugnantem vidisset, libertate eum simul
						<lb/>cum praemiis donaret: tandem hortatu exemplisque principis, qui primus ad bellum
						<lb/>prosilierat, accensi, super hostes inruunt, pugnant atrociter, et magna adversarios clade
						<lb/>prosternunt; tandemque de victoribus victoriam capientes, tam regis sui funus quam
						<lb/>proprias iniurias ulciscuntur. Tunc magna de hostium exuviis praeda potiti, ex illo
					<lb/>iam tempore ad expetendos belli labores audaciores effecti sunt.</p>
				</div>
				<div type="chapter">
					<head><lb/>18.</head> <p>Defuncto post haec Lamissione, qui secundus regnaverat, tertius ad regni
						<lb/>gubernacula Lethu ascendit. Qui cum quadraginta ferme annos regnasset, Hildehoc
						<lb/>filium, qui quartus in numero fuit, regni successorem reliquit. Hoc quoque defuncto,
					<lb/>quintus Godehoc regnum suscepit.</p>
				</div>
				<div type="chapter">
					<head><lb/>19.</head> <p>His temporibus inter Odoacar, qui in Italia per aliquot iam annos regnabat,
						<lb/>et Feletheum, qui et Feva dictus est, Rugorum regem, magnarum inimicitiarum fomes
						<lb/>exarsit. Qui Feletheus illis diebus ulteriorem Danubii ripam incolebat, quam a Norici
						<pb n="57"/>
						<lb/>finibus idem Danubius separat. In his Noricorum finibus beati tunc erat Severini
						<lb/>coenobium. Qui omni abstinentiae sanctitate praeditus, multis iam erat virtutibus clarus.
						<lb/>Qui cum hisdem in locis ad vitae usque metas habitasset, nunc tamen eius corpusculum
						<lb/>Neapolim retinet. Hic saepius hunc de quo diximus Feletheum eiusque coniugem,
						<lb/>cui vocabulum Gisa fuit, ut ab iniquitate quiescerent, verbis coelestibus
						<lb/>monuit. Quibus pia verba spernentibus, hoc quod eis postmodum contigit, longe antea
						<lb/>futurum praedixit. Adunatis igitur Odoacar gentibus quae eius dicioni parebant, id est
						<lb/>Turcilingis et Herolis Rugorumque partem, quos iam dudum possidebat, necnon
						<lb/>etiam Italiae populis, venit in Rugiland pugnavitque cum Rugis, ultimaque eos clade
						<lb/>conficiens, Feletheum insuper eorum regem extincxit; vastataque omni provincia, Italiam
						<lb/>repetens, copiosam secum captivorum multitudinem abduxit. Tunc Langobardi de suis regionibus
						<lb/>egressi, venerunt in Rugiland, quae latino eloquio Rugorum patria dicitur,
					<lb/>atque in ea, quia erat solo fertilis, aliquantis commorati sunt annis.</p>
				</div>
				<div type="chapter">
					<head><lb/>20.</head> <p>Inter haec moritur Godehoc; cui successit Claffo, filius suus. Defuncto quoque
						<lb/>Claffone, Tato, eiusdem filius, septimus ascendit ad regnum. Egressi quoque Langobardi de Rugiland,
						<lb/>habitaverunt in campis patentibus, qui sermone barbarico “feld”
						<lb/>appellantur. Quo in loco dum per trium annorum spatia morarentur, bellum exortum
						<lb/>est inter Tatonem atque Rodulfum Herolorum regem. Quos cum prius foedera
						<lb/>necterent, causa inter eos discordiae ista fuit. Germanus Rodulfi regis ad Tatonem
						<pb n="58"/>
						<lb/>serendae pacis gratia venerat. Qui cum expleta legatione patriam repeteret, contigit, ut
						<lb/>ante regis filiae domum, quae Rumetruda dicebatur, transitum haberet. Illa multitudinem
						<lb/>virorum nobilemque comitatum aspiciens, interrogat, quis iste esse possit, qui
						<lb/>tam sublime obsequium haberet. Dictumque illi est, Rodulfi regis germanum legatione
						<lb/>perfuncta patriam regredi. Mittit puella, qui eum invitaret, ut vini poculum dignaretur
						<lb/>accipere. Ille corde simplici, ut invitatus fuerat, venit; et quia erat statura pusillus,
						<lb/>eum fastu superbiae puella despexit, verbaque adversus eum inrisoria protulit.
						<lb/>At ille verecundia pariter et indignatione perfusus, talia rursus verba respondit, quae
						<lb/>ampliorem puellae confusionem adferrent. Tunc illa furore femineo succensa, dolorem
						<lb/>cordis cohibere non valens, scelus quod mente conceperat explere contendit. Simulat
						<lb/>patientiam, vultum exhilarat, eumque verbis iocundioribus demulcens, ad sedendum
						<lb/>invitat, talique eum in loco sedere constituit, quo parietis fenestram ad scapulas haberet.
						<lb/>Quam fenestram quasi ob hospitis honorem, re autem vera ne eum aliqua pulsaret
						<lb/>suspicio, velamine texerat pretioso, praecipiens atrocissima belua propriis pueris, ut,
						<lb/>cum ipsa quasi ad pincernam loquens "Misce" dixisset, illi eum a tergo lanceis perforarent.
						<lb/>Factumque est; et, mox crudelis femina signum dedit, iniqua mandata perficiuntur, ipseque
						<lb/>vulneribus transfixus in terram corruens expiravit. Ea cum Rodulfo regi nuntiata
						<lb/>fuissent, tam crudele germani funus ingemuit, dolorisque inpatiens, ad ulciscendam
						<lb/>fratris mortem exarsit. Foedusque quod cum Tatone pepigerat inrumpens, eidem bellum
						<lb/>indixit. Quid plura? Conveniunt utrorumque in campis patentibus acies. Rodulfus
						<lb/>suos in pugna dirigit; ipse in castris residens, de spe victoriae nihil ambigens, ad
						<lb/>tabulam ludit. Erant siquidem tunc Heroli bellorum usibus exerciti multorumque iam
						<lb/>strage notissimi. Qui, sive ut expeditius bella gererent, sive ut inlatum ab hoste vulnus
						<lb/>contemnerent, nudi pugnabant, operientes solummodo corporis verecunda. Horum itaque
						<lb/>viribus rex indubitanter fidens, dum ipse securus ad tabulam luderet, unum e suis
						<lb/>in arborem, quae forte aderat, ascendere iubet, quatenus ei suorum victoriam celerius
						<lb/>referret, comminatus eius se caput abscisurum, si Herolorum aciem fugere nuntiaret.
						<lb/>Is cum Herolorum flecti acies et a Langobardis cos opprimi conspiceret, interrogatus a
						<lb/>rege saepius, quid Heroli gererent, cos optime pugnare respondit. Nec prius malum
						<lb/>quod cernebat, loqui non audens, aperuit, quam universae acies hostibus terga praeberent.
						<pb n="59"/>
						<lb/>Qui, licet sero, tandem in vocem erumpens: "Ve tibi", inquit "misera Herolia,
						<lb/>quae caelestis Domini plecteris ira". Ad haec verba conmotus rex ait: "Numquid
						<lb/>fugiunt Heroli mei"?. At ille: "Non" inquit "hoc ego, sed tu rex ipse dixisti". Tunc, ut
						<lb/>in talibus fieri adsolet, rex ipse et omnes perturbati, dum quid agerent haesitarent, supervenientibus
						<lb/>Langobardis, graviter caeduntur. Rex quoque ipse nequicquam fortiter
						<lb/>faciens, extinctus est. Herolorum vero exercitus dum hac illacque diffugeret, tanta
						<lb/>super eos caelitus ira respexit, ut viridantia camporum lina cernentes, natatiles esse
						<lb/>aquas putarent; dumque quasi nataturi brachia extenderent, crudeliter hostium feriebantur
						<lb/>a gladiis. Tunc Langobardi, patrata victoria, ingentem, quam in castris reppererant,
						<lb/>inter se praedam dividunt. Tato vero Rodulfi vexillum, quod bandum appellant,
						<lb/>eiusque galeam, quam in bello gestare consueverat, abstulit. Atque iam ex illo
						<lb/>tempore ita omnis Herolorum virtus concidit, ut ultra super se regem omnimodo non
						<lb/>haberent. Iam hinc Langobardi ditiores effecti, aucto de diversis gentibus, quas
					<lb/>superaverant, exercitu, ultro coeperunt bella expetere et virtutis gloriam circumquaque protelare.</p>
				</div>
				<div type="chapter">
					<head><lb/>21.</head> <p>At vero Tato post haec de belli triumpho non diu laetatus est. Inruit
						<lb/>namque super eum Waccho, filius germani sui Zuchilonis, et eum ab hac luce privavit.
						<lb/>Conflixit quoque adversus Wacchonem Hildechis, filius Tatonis; sed superante
						<lb/>Wacchone devictus, ad Gepidos confugit, ibique profugus ad vitae finem usque permansit.
						<lb/>Quam ob causam Gepidi cum Langobardis extunc inimicitias contraxere.
						<lb/>Eodemque tempore Waccho super Suavos inruit eosque suo dominio subiugavit. Hoc
						<lb/>si quis mendacium et non rei existimat veritatem, relegat prologum edicti, quem rex
						<lb/>Rothari de Langobardorum legibus conposuit, et pene in omnibus hoc codicibus, sicut
						<pb n="60"/>
						<lb/>nos in hac historiola inseruimus, scriptum repperiet. Habuit autem Waccho uxores
						<lb/>tres, hoc est primam Ranicundam, filiam regis Turingorum; deinde duxit Austrigusam,
						<lb/>filiam regis Gepidorum, de qua habuit filias duas: nomen uni Wisegarda, quam tradidit
						<lb/>in matrimonium Theudiperto regi Francorum; secunda autem dicta est Walderada,
						<lb/>quae sociata est Cusupald, alio regi Francorum, quam ipse odio habens, uni ex suis,
						<lb/>qui dicebatur Garipald, in coniugium tradidit. Tertiam vero Waccho uxorem habuit
						<lb/>Herolorum regis filiam nomine Salingam. Ex ipsa ei natus est filius, quem Waltari
						<lb/>appellavit, quique, Wacchone mortuo, super Langobardos iam octavus regnavit.
						<lb/>Hi omnes Lithingi fuerunt. Sic enim aput eos quaedam nobilis prosapia
					<lb/>vocabatur.</p>
				</div>
				<div type="chapter">
					<head><lb/>22.</head> <p>Waltari ergo cum per septem annos regnum tenuisset, ab hac luce subtractus
						<lb/>est. Post quem nonus Audoin regnum adeptus est. Qui non multo post
					<lb/>tempore Langobardos in Pannoniam adduxit.</p>
					<pb n="61"/>
				</div>
				<div type="chapter">
					<head><lb/>23.</head> <p>Gepidi igitur ac Langobardi conceptam iam dudum rixam tandem parturiunt,
						<lb/>bellumque ab utrisque partibus praeparatur. Commisso itaque proelio, dum ambae
						<lb/>acies fortiter dimicarent et neutra alteri cederet, contigit, ut in ipso certamine Alboin,
						<lb/>filius Audoin, et Turismodus, Turisindi filius, sibi obvii fierent. Quem Alboin spata
						<lb/>percutiens, de equo praecipitatum extincxit. Cernentes Gepidi, regis filium, per quem
						<lb/>magna ex parte bellum constiterat, interisse, mox dissolutis animis fugam ineunt. Quos
						<lb/>Langobardi insequentes acriter sternunt. Caesisque quam plurimis, ad detrahenda occisorum
						<lb/>spolia revertuntur. Cumque peracta Langobardi victoria ad sedes proprias remeassent,
						<lb/>regi suo Audoin suggerunt, ut eius Alboin conviva fieret, cuius virtute in
						<lb/>proelio victoriam cepissent; ut, qui patri in periculo, ita et in convivio comes esset.
						<lb/>Quibus Audoin respondit, se hoc facere minime posse, ne ritum gentis infringeret.
						<lb/>"Scitis", inquit "non esse aput nos consuetudinem, ut regis cum patre filius prandeat,
					<lb/>nisi prius a rege gentis exterae arma suscipiat".</p>
				</div>
				<div type="chapter">
					<head><lb/>24.</head> <p>His Alboin a patre auditis, quadraginta solummodo secum iuvenes tollens, ad
						<lb/>Turisindum, cum quo dudum bellum gesserat, regem Gepidorum, profectus est, causamque
						<lb/>qua venerat intimavit. Qui eum benigne suscipiens, ad suum convivium invitavit
						<lb/>atque ad suam dexteram, ubi Turismodus, eius quondam filius, sedere consueverat,
						<lb/>collocavit. Inter haec dum varii apparatus epulas caperent, Turisindus iam dudum
						<lb/>sessionem filii mente revolvens natique funus ad animum reducens praesentemque
						<lb/>peremptorem eius loco resedere conspiciens, alta trahens suspiria, sese continere
						<lb/>non potuit, sed tandem dolor in vocem erupit: "Amabilis", inquit, "mihi locus iste est,
						<lb/>sed persona quae in eo residet satis ad videndum gravis". Tunc regis alter qui aderat
						<lb/>filius, patris sermone stimulatus, Langobardos iniuriis lacessere coepit, asserens eos, quia
						<lb/>a suris inferius candidis utebantur fasceolis, equabus quibus crure tenus pedes albi
						<lb/>sunt similes esse, dicens: "Fetilae sunt equae, quas similatis". Tunc unus e Langobardis
						<lb/>ad haec ita respondit: "Perge", ait, "in campum Asfeld, ibique procul dubio poteris
						<pb n="62"/>
						<lb/>experiri, quam valide istae quas equas nominas praevalent calcitrare; ubi sic
						<lb/>tui dispersa sunt ossa germani quemadmodum vilis iumenti in mediis pratis". His
						<lb/>auditis, Gepidi confusionem ferre non valentes, vehementer in ira commoti sunt manifestasque
						<lb/>iniurias vindicare nituntur; Langobardi econtra parati ad bellum, omnes ad
						<lb/>gladiorum capulos manus iniciunt. Tunc rex a mensa prosiliens, sese in medium obiecit
						<lb/>suosque ab ira belloque conpescuit, interminans primitus eum puniri, qui primus
						<lb/>pugnam commisisset; non esse victoriam Deo placitam, dicens, cum quis in domo
						<lb/>propria hospitem perimit. Sic denique iurgio conpresso, iam deinceps laetis animis
						<lb/>convivium peragunt. Sumensque Turisindus arma Turismodi filii sui, ea Alboin tradidit,
						<lb/>eumque cum pace incolumem ad patris regnum remisit. Reversus ad patrem
						<lb/>Alboin, eius dehinc conviva effectus est. Qui dum cum patre laetus regias delicias
						<lb/>caperet, ordine cuncta retulit, quae illi aput Gepidos in Turisimodi regia contigissent.
						<lb/>Mirantur qui aderant et laudant audaciam Alboin, nec minus adtollunt laudibus Turisindi
					<lb/>maximam fidem.</p>
				</div>
				<div type="chapter">
					<head><lb/>25.</head> <p>Hac tempestate Iustinianus augustus Romanum imperium felici sorte regebat.
						<lb/>Qui et bella prospere gessit et in causis civilibus mirificus extitit. Nam per Belisarium
						<lb/>patricium Persas fortiter devicit, perque ipsum Belisarium Wandalorum gentem, capto
						<lb/>eorum rege Gelismero, usque ad internicionem delevit Africamque totam post annos
						<lb/>nonaginta et sex Romano imperio restituit. Rursumque Belisarii viribus Gothorum
						<lb/>in Italia gentem, capto Witichis eorum rege, superavit. Mauros quoque post haec
						<lb/>Africam infestantes eorumque regem Amtalan per Iohannem exconsulem mirabili virtute
						<lb/>protrivit. Pari etiam modo et alias gentes belli iure conpressit. Quam ob causam
						<lb/>propter horum omnium victorias, ut Alamannicus, Gothicus, Francicus, Germanicus,
						<pb n="63"/>
						<lb/>Anticus, Alanicus, Wandalicus Africanusque diceretur, habere agnomina meruit.
						<lb/>Leges quoque Romanorum, quarum prolixitas nimia erat et inutilis dissonantia, mirabili
						<lb/>brevitate correxit. Nam omnes constitutiones principum, quae utique multis in voluminibus
						<lb/>habebantur, intra duodecim libros coartavit eodemque volumen codicem
						<lb/>Iustinianum appellari praecepit. Rursumque singulorum magistratuum sive iudicum
						<lb/>leges, quae usque ad duo milia pene libros erant extensae, intra quinquaginta librorum
						<lb/>numerum redegit, eumque Codicem Digestorum sive Pandectarum vocabulo nuncupavit.
						<lb/>Quattuor etiam institutionum libros, in quibus breviter universarum legum textus conprehenditur,
						<lb/>noviter conposuit. Novas quoque leges, quas ipse statuerat, in unum volumen
						<lb/>redactas, eodem codicem novellarum nuncupari sancivit. Extruxit quoque idem
						<lb/>princeps intra urbem Constantinopolim Christo domino, qui est sapientia Dei patris,
						<lb/>templum, quod Graeco vocabulo Agian Sophian, id est sanctam sapientiam, nominavit.
						<lb/>Cuius opus adeo cuncta aedificia excellit, ut in totis terrarum spatiis huic simile non
						<lb/>possit inveniri. Erat enim hic princeps fide catholicus, in operibus rectus, in iudiciis
						<lb/>iustus; ideoque ei omnia concurrebant in bonum. Huius temporibus Cassiodorus aput
						<lb/>urbem Romam tam seculari quam divina scientia claruit. Qui inter cetera quae nobiliter
						<lb/>scripsit psalmorum praecipue occulta potentissime reseravit. Hic primitus consul,
						<lb/>deinde senator, ad postremum vero monachus extitit. Hoc etiam tempore Dionisius
						<lb/>abba in urbe Roma constitutus pascale calculum miranda argumentatione conposuit.
						<lb/>Tunc quoque aput Constantinopolim Priscianus Caesariensis grammaticae artis, ut ita
						<lb/>dixerim, profunda rimatus est. Tuncque nihilominus Arator, Romanae ecclesiae subdiaconus,
					<lb/>poeta mirabilis, Apostolorum actus versibus exametris exaravit.</p>
				</div>
				<div type="chapter">
					<head><lb/>26.</head> <p>His quoque diebus beatissimus Benedictus pater et prius in loco qui Sublacus
						<pb n="64"/>
						<lb/>dicitur, qui ab urbe Roma quadraginta milibus abest, et postea in castro Cassini,
						<lb/>quod Arx appellatur, et magnae vitae meritis et apostolicis virtutibus effulsit.
						<lb/>Cuius vitam, sicut notum est, beatus papa Gregorius in suis dialogis suavi sermone
						<lb/>composuit. Ego quoque pro parvitate ingenii mei ad honorem tanti patris singula
					<lb/>eius miracula per singula distica elegiaco metro hoc modo contexui:
                                            <lg>
                                                    <l>Ordiar unde tuos, sacer o Benedicte, triumphos, </l>
                                                    <l>Virtutum cumulos ordiar unde tuos? </l>
                                                    <l>Euge, beate pater, meritum qui nomine prodis, </l>
                                                    <l>Fulgida lux secli, euge, beate pater! </l>
                                                    <l n="5">Nursia, plaude satis tanto sublimis alumno; </l>
                                                    <l>Astra ferens mundo, Nursia, plaude satis! </l>
                                                    <l>O puerile decus, transcendens moribus annos </l>
                                                    <l>Exuperansque senes, o puerile decus! </l>
                                                    <l>Flos, paradise, tuus despexit florida mundi; </l>
                                                    <l n="10">Sprevit opes Romae flos, paradise, tuus. </l>
                                                    <l>Vas pedagoga tulit diremptum pectore tristi; </l>
                                                    <l>Laeta reformatum vas pedagoga tulit; </l>
                                                    <l>Urbe vocamen habens tyronem cautibus abdit; </l>
                                                    <l>Fert pietatis opem Urbe vocamen habens. </l>
                                                    <l n="15">Laudibus antra sonant mortalibus abdita cunctis; </l>
                                                    <l>Cognita, Christe, tibi laudibus antra sonant. </l>
                                                    <l>Frigora, flabra, nives perfers tribus impiger annis; </l>
                                                    <l>Tempnis amore Dei frigora, flabra, nives. </l>
                                                    <l>Fraus veneranda placet, pietatis furta probantur. </l>
                                                    <l n="20">Qua sacer altus erat, fraus veneranda placet. </l>
                                                    <l>Signat adesse dapes agapes, sed lividus obstat; </l>
                                                    <l>Nil minus alma fides signat adesse dapes. </l>
                                                    <l>Orgia rite colit, Christo qui accommodat aurem; </l>
                                                    <l>Abstemium pascens, orgia rite colit. </l>
                                                    <pb n="65"/>
                                                    <l n="25">Pabula grata ferunt avidi ad spelea subulci; </l>
                                                    <l>Pectoribus laetis pabula grata ferunt. </l>
                                                    <l>Ignis ab igne perit, lacerant dum viscera sentes; </l>
                                                    <l>Carneus aethereo ignis ab igne perit. </l>
                                                    <l>Pestis iniqua latens procul est deprensa sagaci; </l>
                                                    <l n="30">Non tulit arma crucis pestis iniqua latens. </l>
                                                    <l>Lenia flagra vagam sistunt moderamine mentem; </l>
                                                    <l>Excludunt pestem lenia flagra vagam. </l>
                                                    <l>Unda perennis aquae nativo e marmore manat; </l>
                                                    <l>Arida corda rigat unda perennis aquae. </l>
                                                    <l n="35">Gurgitis ima, calybs capulo divulse, petisti; </l>
                                                    <l>Deseris alta petens gurgitis ima, calybs. </l>
                                                    <l>Iussa paterna gerens dilapsus vivit in aequor; </l>
                                                    <l>Currit vectus aquis iussa paterna gerens. </l>
                                                    <l>Praebuit unda viam prumpto ad praecepta magistri; </l>
                                                    <l n="40">Cursori ignaro praebuit unda viam. </l>
                                                    <l>Tu quoque, parve puer, raperis, nec occidis, undis; </l>
                                                    <l>Testis ades verax tu quoque, parve puer. </l>
                                                    <l>Perfida corda gemunt stimulis agitata malignis; </l>
                                                    <l>Tartareis flammis perfida corda gemunt. </l>
                                                    <l n="45">Fert alimenta corax digitis oblata benignis; </l>
                                                    <l>Dira procul iussus fert alimenta corax. </l>
                                                    <l>Pectora sacra dolent inimicum labe peremptum; </l>
                                                    <l>Discipuli excessum pectora sacra dolent. </l>
                                                    <l>Lyris amoena petens ducibus comitaris opimis; </l>
                                                    <l n="50">Caelitus adtraheris Lyris amoena petens. </l>
                                                    <l>Anguis inique, furis, luco spoliatus et aris; </l>
                                                    <l>Amissis populis, anguis inique, furis. </l>
                                                    <l>Improbe sessor, abi, sine dentur marmora muris! </l>
                                                    <l>Cogeris imperio; improbe sessor, abi! </l>
                                                    <l n="55">Cernitur ignis edax falsis insurgere flammis, </l>
                                                    <l>Nec tibi, gemma micans, cernitur ignis edax. </l>
                                                    <l>Dum struitur paries, lacerantur viscera fratris; </l>
                                                    <l>Sospes adest frater, dum struitur paries. </l>
                                                    <l>Abdita facta patent, patulo produntur edaces; </l>
                                                    <l n="60">Muneris accepti abdita facta patent. </l>
                                                    <l>Saeve tyranne, tuae frustrantur retia fraudis; </l>
                                                    <l>Frena capis vitae, saeve tyranne, tuae. </l>
                                                    <l>Moenia celsa Numae nullo subruentur ab hoste; </l>
                                                    <l>Turbo, ait, evertet moenia celsa Numae. </l>
                                                    <l n="65">Plecteris hoste gravi, ne lites munus ad aram; </l>
                                                    <l>Munera fers aris; plecteris hoste gravi. </l>
                                                    <pb n="66"/>
                                                    <l>Omnia septa gregis praescitum est tradita genti; </l>
                                                    <l>Gens eadem reparat omnia septa gregis. </l>
                                                    <l>Fraudis amice puer, suado captaris ab ydro; </l>
                                                    <l n="70">Ydro non caperis, fraudis amice puer. </l>
                                                    <l>Mens tumefacta, sile, tacita et ne carpe videntem! </l>
                                                    <l>Cuncta patent vati; mens tumefacta, sile! </l>
                                                    <l>Pellitur atra fames delatis caelitus escis; </l>
                                                    <l>Nilominus mentis pellitur atra fames. </l>
                                                    <l n="75">Pectora cuncta stupent, quod eras sine corpore praesens; </l>
                                                    <l>Quod per visa mones, pectora cuncta stupent. </l>
                                                    <l>Vocis ad imperium tempnunt dare frena loquelis; </l>
                                                    <l>E bustis fugiunt vocis ad imperium. </l>
                                                    <l>Vocis ad imperium sacris non esse sinuntur; </l>
                                                    <l n="80">Intersunt sacris vocis ad imperium. </l>
                                                    <l>Tellus hiulca sinu corpus propellit humatum; </l>
                                                    <l>Iussa tenet corpus tellus hiulca sinu. </l>
                                                    <l>Perfidus ille draco mulcet properare fugacem; </l>
                                                    <l>Sistit iter vetitum perfidus ille draco. </l>
                                                    <l n="85">Exitiale malum capitis decussit honorem; </l>
                                                    <l>It procul imperiis exitiale malum. </l>
                                                    <l>Fulva metalla pius, nec habet, promittit egenti; </l>
                                                    <l>Caelitus excepit fulva metalla pius. </l>
                                                    <l>Tu miserande, cutem variant cui fella colubrae, </l>
                                                    <l n="90">Incolumem recipis, tu miserande, cutem. </l>
                                                    <l>Aspera saxa vitrum rapiunt, nec frangere possunt; </l>
                                                    <l>Inlaesum servant aspera saxa vitrum. </l>
                                                    <l>Cur, promoconde, times stillam praebere lechithi? </l>
                                                    <l>Dolia, cerne, fluunt; cur, promoconde, times? </l>
                                                    <l n="95">Unde medela tibi, spes est cui nulla salutis? </l>
                                                    <l>Qui semper perimis, unde medela tibi? </l>
                                                    <l>Ah lacrimande senex, hostili concidis ictu; </l>
                                                    <l>Ictu sed resipis, ah lacrimande senex. </l>
                                                    <l>Barbara lora manus ignaras criminis arcent; </l>
                                                    <l n="100">Sponte sua fugiunt barbara lora manus. </l>
                                                    <l>Ille superbus equo reboans clamore minaci, </l>
                                                    <l>Stratus humi recubat ille superbus equo. </l>
                                                    <l>Colla paterna ferunt extincti viscera nati; </l>
                                                    <l>Viventem natum colla paterna ferunt. </l>
                                                    <pb n="67"/>
                                                    <l n="105">Omnia vincit amor, vinxit soror imbre beatum; </l>
                                                    <l>Somnus abest oculis; omnia vincit amor. </l>
                                                    <l>Simplicitate placens instar petit alta columbae; </l>
                                                    <l>Regna poli penetrat simplicitate placens. </l>
                                                    <l>O nimis apte Deo, mundus cui panditur omnis, </l>
                                                    <l n="110">Abdita qui lustras, o nimis apte Deo! </l>
                                                    <l>Flammeus orbis habet iustum super aethera nantem; </l>
                                                    <l>Quem pius ussit amor, flammeus orbis habet. </l>
                                                    <l>Ter vocitatus adest testis novitatis habendus; </l>
                                                    <l>Carus amore patris ter vocitatus adest. </l>
                                                    <l n="115">Dux bone, bella monens exemplis pectora firmas, </l>
                                                    <l>Primus in arma ruis, dux bone, bella monens. </l>
                                                    <l>Congrua signa dedit vitae consortia linquens </l>
                                                    <l>Ad vitam properans congrua signa dedit. </l>
                                                    <l>Psalmicen assiduus numquam dabat otia plectro; </l>
                                                    <l n="120">Sacra canens obiit psalmicen assiduus. </l>
                                                    <l>Mens quibus una fuit, tumulo retinentur eodem; </l>
                                                    <l>Gloria par retinet, mens quibus una fuit. </l>
                                                    <l>Splendida visa via est facibus stipata coruscis; </l>
                                                    <l>Qua sacer ascendit splendida visa via est. </l>
                                                    <l n="125">Rupea septa petens nancta est errore salutem; </l>
                                                    <l>Errorem evasit rupea septa petens. </l>
                                                    <l>Poemata parva dedit famulus pro munere supplex; </l>
                                                    <l>Exul, inops, tenuis poemata parva dedit. </l>
                                                    <l>Sint, precor, apta tibi, caelestis tramitis index; </l>
                                                    <l n="130">O Benedicte pater, sint, precor, apta tibi! </l>
                                            </lg>
                                        </p>
					<lb/><p>Ymnum quoque singula eiusdem patris miracula continentem metro iambico archiloico
					<lb/>ita texuimus.
                                            <lg>
                                                    <l>Fratres, alacri pectore </l>
                                                    <l>Venite concentu pari, </l>
                                                    <l>Fruamur huius inclitae </l>
                                                    <l>Festivitatis gaudiis. </l>
                                                    <l n="5">Hac Benedictus aurea </l>
                                                    <l>Ostensor arti tramitis </l>
                                                    <l>Ad regna conscendit pater, </l>
                                                    <l>Captans laborum praemia. </l>
                                                    <l>Effulsit ut sidus novum, </l>
                                                    <l n="10">Mundana pellens nubila. </l>
                                                    <l>Aetatis ipso limine </l>
                                                    <l>Despexit aevi florida. </l>
                                                    <l>Miraculorum praepotens, </l>
                                                    <l>Afflatus Alti flamine, </l>
                                                    <l n="15">Resplenduit prodigiis </l>
                                                    <l>Ventura seclo praecinens. </l>
                                                    <l>Laturus esum pluribus, </l>
                                                    <l>Panis reformat vasculum; </l>
                                                    <l>Artum petens ergastulum, </l>
                                                    <l n="20">Extinxit ignes ignibus. </l>
                                                    <l>Fregit veneni baiulam </l>
                                                    <l>Crucis per arma cymbiam. </l>
                                                    <l>Coercuit mentem vagam </l>
                                                    <l>Leni flagello corporis. </l>
                                                    <l n="25">Funduntur amnes rupibus. </l>
                                                    <l>Redit calybs e gurgite, </l>
                                                    <l>Currit per undas obsequens. </l>
                                                    <l>Peplo puer vitat necem. </l>
                                                    <l>Virus patescit abditum. </l>
                                                    <l n="30">Mandata praepes efficit. </l>
                                                    <l>Hostem ruina conterit. </l>
                                                    <l>Cedit fremens leo grave. </l>
                                                    <pb n="68"/>
                                                    <l>Immota fit moles levis. </l>
                                                    <l>Rogus migrat fantasticus. </l>
                                                    <l n="35">Fractum revisit sospitas. </l>
                                                    <l>Excessus absentum patet. </l>
                                                    <l>Rector vafer, deprenderis. </l>
                                                    <l>Inique possessor, fugis. </l>
                                                    <l>Futura praenoscimini; </l>
                                                    <l n="40">Arcana, cor, non contegis. </l>
                                                    <l>Fundantur aedes somniis. </l>
                                                    <l>Tellus vomit cadavera. </l>
                                                    <l>Dracone frenatur fugax. </l>
                                                    <l>Aether pluit nomismata. </l>
                                                    <l n="45">Vitrum resistit cautibus. </l>
                                                    <l>Manant olivo dolia. </l>
                                                    <l>Vinctum resolvit visio. </l>
                                                    <l>Vitam receptant funera. </l>
                                                    <l>Tanti potestas luminis </l>
                                                    <l n="50">Voto sororis vincitur </l>
                                                    <l>Quo plus amat quis, plus valet </l>
                                                    <l>Enare quam cernit polum. </l>
                                                    <l>Non ante seclis cognitum </l>
                                                    <l>Noctu iubar effulgurat, </l>
                                                    <l n="55">Quo totus orbis cernitur </l>
                                                    <l>Flammisque subvehi pius. </l>
                                                    <l>Haec inter instar nectaris </l>
                                                    <l>Miranda plectro claruit. </l>
                                                    <l>Nam pinxit apte lineam </l>
                                                    <l n="60">Vitae sacrae sequacibus. </l>
                                                    <l>Iam dux alumnis at potens, </l>
                                                    <l>Adsis gregis suspiriis, </l>
                                                    <l>Gliscat bonis ydrum cavens, </l>
                                                    <l>Sit callis ut sequax tui!</l>
                                            </lg>
                                        </p>
					<lb/><p>Libet me breviter referre, quod beatus Gregorius papa minime in huius sanctissimi
						<lb/>patris vita descripsit. Denique cum divina ammonitione a Sublacu in hunc, ubi
						<lb/>requiescit, locum per quinquaginta ferme milia adventaret, tres eum corvi, quos alere
						<lb/>solitus erat, sunt circumvolitantes secuti. Cui ad omne bivium, usque dum huc veniret,
						<lb/>duo angeli in figura iuvenum apparentes, ostenderunt ei, quam viam arripere deberet.
						<lb/>In loco autem isto quidam Dei servus tunc habitaculum habebat, ad quem divinitus ita
					<lb/>dictum est:
                                            <lg>
                                                    <l>"His tu parce locis, alter amicus adest."</l>
                                            </lg>
                                        </p>
					<lb/><p>Huc autem, hoc est in Casini arcem, perveniens, in magna se semper abstinentia
						<lb/>coartavit. Sed praecipue quadragesimae tempore inclausus et remotus a mundi strepitu
						<lb/>mansit. Haec omnia ex Marci poetae carmine sumpsi, qui ad eundem patrem huc
						<lb/>veniens, aliquot versus in eius laudem composuit, quos in his libellis cavens nimiam
						<lb/>longitudinem minime descripsi. Certum tamen est, hunc egregium patrem vocatum
						<lb/>caelitus ob hoc ad hunc fertilem locum et cui opima vallis subiacet advenisse, ut hic
						<lb/>multorum monachorum, sicut et nunc Deo praesule facta est, congregatio fieret. His
					<lb/>cursim, quae omittenda non erant, narratis, ad nostrae seriem revertamur historiae.</p>
				</div>
				<div type="chapter">
					<head><lb/>27.</head> <p>Igitur Audoin, de quo praemiseramus, Langobardorum rex, Rodelindam in
						<lb/>matrimonio habuit; quae ei Alboin, virum bellis aptum et per omnia strenuum, peperit.
						<lb/>Mortuus itaque est Audoin, ac deinde regum iam decimus Alboin ad regendam patriam
						<pb n="69"/>
						<lb/>cunctorum votis accessit. Qui cum famosissimum et viribus clarum ubique nomen
						<lb/>haberet, Chlotharius rex Francorum Chlotsuindam ei suam filiam in matrimonium
						<lb/>sociavit. De qua unam tantum filiam Alpsuindam nomine genuit. Obiit interea Turisindus
						<lb/>rex Gepidorum; cui successit Cunimundus in regno. Qui vindicare veteres
						<lb/>Gepidorum iniurias cupiens, inrupto cum Langobardis foedere, bellum potius quam
						<lb/>pacem elegit. Alboin vero cum Avaribus, qui primum Hunni, postea de regis proprii
						<lb/>nomine Avares appellati sunt, foedus perpetuum iniit. Dehinc ad praeparatum
						<lb/>a Gepidis bellum profectus est. Qui cum adversus eum e diverso properarent, Avares,
						<lb/>ut cum Alboin statuerant, eorum patriam invaserunt. Tristis ad Cunimundum nuntius
						<lb/>veniens, invasisse Avares eius terminos edicit. Qui prostratus animo et utrimque in
						<lb/>angustiis positus, hortatur tamen suos primum cum Langobardis confligere; quos si
						<lb/>superare valerent, demum Hunnorum exercitum e patria pellerent. Committitur ergo
						<lb/>proelium. Pugnatum est totis viribus. Langobardi victores effecti sunt, tanta in Gepidos
						<lb/>ira saevientes, ut eos ad internitionem usque delerent atque ex copiosa multitudine
						<lb/>vix nuntius superesset. In eo proelio Alboin Cunimundum occidit, caputque
						<lb/>illius sublatum, ad bibendum ex eo poculum fecit. Quod genus poculi apud eos "scala"
						<lb/>dicitur, lingua vero Latina patera vocitatur. Cuius filiam nomine Rosimundam cum
						<lb/>magna simul multitudine diversi sexus et aetatis duxit captivam; quam, quia Chlotsuinda
						<lb/>obierat, in suam, ut post patuit, perniciem, duxit uxorem. Tunc Langobardi
						<lb/>tantam adepti sunt praedam, ut iam ad amplissimas pervenirent divitias. Gepidorum
						<lb/>vero ita genus est deminutum, ut ex illo iam tempore ultra non habuerint regem.
						<lb/>Sed universi qui superesse bello poterant aut Langobardis subiecti sunt, aut usque
						<pb n="70"/>
						<lb/>hodie Hunnis eorum patriam possidentibus duro imperio subiecti gemunt. Alboin vero
						<lb/>ita praeclarum longe lateque nomen percrebuit, ut hactenus etiam tam apud Baioariorum
						<lb/>gentem quamque et Saxonum, sed et alios eiusdem linguae homines eius liberalitas
						<lb/>et gloria bellorumque felicitas et virtus in eorum carminibus celebretur. Arma quoque
					<lb/>praecipua sub eo fabricata fuisse, a multis hucusque narratur.</p>
                                        <lb/><p>EXPLICIT LIBER PRIMUS.</p>
				</div>
			</div>
		</div>
		<div type="book">
			<div>
				<head><lb/>INCIPIUNT CAPITULA LIBRI SECUNDI.</head>
				<p>
					<lb/>1. Quomodo Langobardi conducti a Narsete chartolario eidem contra Gothos auxilium
					<lb/>praestiterunt.
					<pb n="71"/>
				</p>
				<p>
					<lb/>2. Quomodo Narsis Buccellinum et Amingum Francorum duces superavit, et de
					<lb/>morte Leutharii tercii ducis.
				</p>
				<p>
					<lb/>3. Quomodo Narsis Sinduald Herulorum regulum sibi rebellantem extinxit.
				</p>
				<p>
					<lb/>4. De signis pestilentiae et mortalitate quae tempore Narsetis Italiam vastavit.
				</p>
				<p>
					<lb/>5. De invidia Romanorum adversus Narsetem, et quomodo eum accusaverunt apud
					<lb/>imperatorem, et qualiter ipse Narsis Langobardos ad Italiam possidendam invitavit.
				</p>
				<p>
					<lb/>6. Quomodo Alboin Saxones ad suum auxilium adscivit.
				</p>
				<p>
					<lb/>7. Qualiter Alboin, cum Langobardis, relicta Pannonia, ad Italiam venit.
				</p>
				<p>
					<lb/>8. Quomodo Alboin ad Italiae fines veniens, montem Regis ascendit, et de bisontibus feris.
				</p>
				<p>
					<lb/>9. Quomodo Alboin Venetiarum fines ingressus, in Foroiuli Gisulfum suum nepotem
					<lb/>ducem constituit.
				</p>
				<p>
					<lb/>10 . Qui reges eo tempore Francis imperabant, et de Benedicto papa deque Paulo
					<lb/>Aquileiensi patriarcha.
				</p>
				<p>
					<lb/>11. De morte Narsetis.
				</p>
				<p>
					<lb/>12. De Felice episcopo Tarvisiano, quomodo Alboin ad Plabem fluvium occurrit.
				</p>
				<p>
					<lb/>13. De hoc eodem Felice et Fortunato sapientissimo viro.
				</p>
				<p>
					<lb/>14. Quomodo Alboin Venetiarum provincia cepit, et de nomine vel finibus eiusdem
					<lb/>Venetiae.
				</p>
				<p>
					<lb/>15. De Liguria secunda Italiae provincia, et de duabus Retiis.
				</p>
				<p>
					<lb/>16. De quinta provincia Italiae, quae Alpes Cottiae appellantur, et de sexta, quae
					<lb/>Tuscia dicitur.
				</p>
				<p>
					<lb/>17. De Campania septima Italiae provincia, et de Lucania sive Britia, quae est octava.
				</p>
				<p>
					<lb/>18. De Appenninis Alpibus, quae nona est Italiae provincia, et de Emilia decima.
				</p>
				<p>
					<lb/>19. De Flamminia undecima Italiae provincia , et de Piceno, quae duodecima conputatur.
				</p>
				<p>
					<lb/>20. De Valeria et Nursia, quae pro provincia tercia decima ponitur , et de quarta
					<lb/>decima Samnium.
				</p>
				<p>
					<lb/>21. De Apulia et Calabria et Sallento, quae quinta decima provincia appellatur.
				</p>
				<p>
					<lb/>22. Sextadecima provincia Italiae Sicilia est, septima decima Corsica, octava decima
					<lb/>Sardinia.
				</p>
				<p>
					<lb/>23. Ob quam causam aliqua pars Italiae Gallia Cisalpina vocatur, et de Gallorum
					<lb/>in Italiam primo adventu.
				</p>
				<p>
					<lb/>24. Quare Italia sic vocatur, ut quid etiam Ausoniam vel Latium dicitur.
					<pb n="72"/>
				</p>
				<p>
					<lb/>25. Quomodo Alboin Mediolanium ingressus est et universas Liguriae civitates cepit,
					<lb/>et de Honorato archiepiscopo, et de obitu Pauli patriarchae, et quia ei Probinus
					<lb/>successit.
				</p>
				<p>
					<lb/>26. Quomodo Ticinensis civitas tribus annis obsessa est, et quia Langobardi Tusciam
					<lb/>invaserunt , et quia plures de aliis gentibus secum in Italia adduxerunt.
				</p>
				<p>
					<lb/>27. Quomodo Alboin Ticinum ingressus est.
				</p>
				<p>
					<lb/>28. Quomodo Alboin, postquam tribus regnaverat annis, consilio suae coniugis ab Helmechis
					<lb/>interfectus est.
				</p>
				<p>
					<lb/>29. Quia Helmechis regnare voluit, sed non potuit , et quomodo cum Rosemunda ad
					<lb/>Ravennam confugiit, et quomodo inde sunt extincti.
				</p>
				<p>
					<lb/>30. Quomodo Longinus post eorum mortem Alpsuindam cum Langobardorum thesauro
					<lb/>imperatori direxit , et de Peredeo, quomodo in Constantinopolim leonem
					<lb/>occidit, et quia duos patricios interemit.
				</p>
				<p>
					<lb/>31. De regno Cleph, qui secundus regnavit, et de morte eius.
				</p>
				<p>
					<lb/>32. Quomodo duces Langobardorum per decem annos sine rege fuerunt, per quos Italia
					<lb/>subiugata est.
				</p>
				<p>
					<lb/>EXPLICIUNT CAPITULA.
				</p>
			</div>
			<div>
				<head><lb/>INCIPIT LIBER SECUNDUS</head>
				<div type="chapter">
					<head><lb/>1.</head> <p>Igitur cum circumquaque frequentes Langobardorum victoriae personarent,
						<lb/>Narsis chartularius imperialis, qui tunc praeerat Italiae, bellum adversus Totilam Gothorum
						<lb/>regem praeparans, cum iam pridem Langobardos foederatos haberet, legatos ad
						<lb/>Alboin dirigit, quatenus ei pugnaturum cum Gothis auxilium ministraret. Tunc Alboin
						<lb/>electam e suis manum direxit, qui Romanis adversus Getas suffragium ferrent. Qui
						<lb/>per maris Adriatici sinum in Italiam transvecti, sociati Romanis pugnam inierunt cum
						<lb/>Gothis; quibus usque ad internitionem pariter cum Totila suo rege deletis, honorati
						<lb/>multis muneribus victores ad propria remearunt. Omnique tempore quo Langobardi
					<lb/>Pannoniam possederunt, Romanae rei publicae adversus aemulos adiutores fuerunt.</p>
				</div>
				<div type="chapter">
					<head><lb/>2.</head> <p>His temporibus Narsis etiam Buccellino duci bellum intulit. Quem Theudepertus
						<lb/>rex Francorum, cum in Italia introisset, reversus ad Gallias, cum Amingo
						<pb n="73"/>
						<lb/>alio duce ad subiciendam Italiam dereliquerat. Qui Buccellinus cum pene totam Italiam
						<lb/>direptionibus vastaret et Theudeperto suo regi de praeda Italiae munera copiosa conferret,
						<lb/>cum in Campania hiemare disponeret, tandem in loco cui Tannetum nomen
						<lb/>est gravi bello a Narsete superatus, extinctus est. Amingus vero dum Windin
						<lb/>Gothorum comiti contra Narsetem rebellanti auxilium ferre conatus fuisset, utrique a
						<lb/>Narsete superati sunt. Widin captus Constantinopolim exiliatur. Amingus vero, qui ei
						<lb/>auxilium praebuerat, Narsetis gladio perimitur. Tertius quoque Francorum dux nomine
						<lb/>Leutharius, Buccellini germanus, dum multa praeda onustus ad patriam cuperet reverti,
					<lb/>inter Veronam et Tridentum iuxta lacum Benacum propria morte defunctus est.</p>
				</div>
				<div type="chapter">
					<head><lb/>3.</head> <p>Habuit nihilominus Narsis certamen adversus Sinduald Brentorum regem,
						<lb/>qui adhuc de Herulorum stirpe remanserat, quos secum in Italiam veniens olim
						<lb/>Odoacar adduxerat. Huic Narsis fideliter sibi primum adhaerenti multa beneficia contulit;
						<lb/>sed novissime superbe rebellantem et regnare cupientem, bello superatum et
						<lb/>captum celsa de trabe suspendit. Eo quoque tempore Narsis patricius per Dagisteum
						<lb/>magistrum militum, virum bellicosum et fortem, universos Italiae fines obtinuit. Hic
						<lb/>Narsis prius quidem chartularius fuit, deinde propter virtutum merita patriciatus
						<lb/>honorem promeruit. Erat autem vir piissimus, in religione catholicus, in pauperes
						<pb n="74"/>
						<lb/>munificus, in recuperandis basilicis satis studiosus, vigiliis et orationibus in tantum studens,
					<lb/>ut plus supplicationibus ad Deum profusis quam armis bellicis victoriam obtineret.</p>
				</div>
				<div type="chapter">
					<head><lb/>4.</head> <p>Huius temporibus in provincia praecipue Liguriae maxima pestilentia exorta
						<lb/>est. Subito enim apparebant quaedam signacula per domos, hostia, vasa vel vestimenta,
						<lb/>quae si quis voluisset abluere, magis magisque apparebant. Post annum vero
						<lb/>expletum coeperunt nucis in inguinibus hominum vel in aliis delicatioribus locis glandulae
						<lb/>in modum nucis seu dactuli, quas mox subsequebatur febrium intolerabilis
						<lb/>aestus, ita ut in triduo homo extingueretur. Sin vero aliquis triduum transegisset,
						<lb/>habebat spem vivendi. Erant autem ubique luctus, ubique lacrimae. Nam, ut vulgi
						<lb/>rumor habebat, fugientes cladem vitare, relinquebantur domus desertae habitatoribus,
						<lb/>solis catulis domum servantibus. Peculia sola remanebant in pascuis, nullo adstante
						<lb/>pastore. Cerneres pridem villas seu castra repleta agminibus hominum, postero vero
						<lb/>die universis fugientibus cuncta esse in summo silentio. Fugiebant filii, cadavera insepulta
						<lb/>parentum relinquentes, parentes obliti pietatis viscera natos relinquebant aestuantes.
						<lb/>Si quem forte antiqua pietas perstringebat, ut vellit sepelire proximum, restabat ipse
						<lb/>insepultus; et dum obsequebatur, perimebatur, dum funeri obsequium praebebat, ipsius
						<lb/>funus sine obsequio manebat. Videres seculum in antiquum redactum silentium:
						<lb/>nulla vox in rure, nullus pastorum sibilus, nullae insidiae bestiarum in pecudibus,
						<lb/>nulla damna in domesticis volucribus. Sata transgressa metendi tempus intacta expectabant
						<lb/>messorem; vinea amissis foliis radiantibus uvis inlaesa manebat hieme propinquante.
						<lb/>Nocturnis seu diurnis horis personabat tuba bellantium, audiebatur a pluribus
						<lb/>quasi murmur exercitus. Nulla erant vestigia commeantium, nullus cernebatur percussor,
						<lb/>et tamen visum oculorum superabant cadavera mortuorum. Pastoralia loca versa
						<lb/>fuerant in sepulturam hominum, et habitacula humana facta fuerant confugia bestiarum.
						<lb/>Et haec quidem mala intra Italiam tantum usque ad fines gentium Alamannorum et
						<lb/>Baioariorum solis Romanis acciderunt. Inter haec Iustiniano principe vita decedente,
						<lb/>Iustinus minor rem publicam apud Constantinopolim regendam suscepit. His quoque
						<lb/>temporibus Narsis patricius, cuius ad omnia studium vigilabat, Vitalem episcopum
						<lb/>Altinae civitatis, qui ante annos plurimos ad Francorum regnum confugerat, hoc est ad
					<lb/>Agonthiensem civitatem, tandem conprehensum apud Siciliam exilio damnavit.</p>
					<pb n="75"/>
				</div>
				<div type="chapter">
					<head><lb/>5.</head> <p>Igitur deleta, ut dictum est, vel superata Narsis omni Gothorum gente, his
						<lb/>quoque de quibus diximus pari modo devictis, dum multum auri sive argenti seu
						<lb/>ceterarum specierum divitias adquisisset, magnam a Romanis, pro quibus multa contra
						<lb/>eorum hostes laboraverat, invidiam pertulit. Qui contra eum Iustiniano augusto
						<lb/>et eius coniugi Sophiae in haec verba suggesserunt, dicentes quia: “Expedierat Romanis
						<lb/>Gothis potius servire quam Grecis, ubi Narsis eunuchus imperat et nos servitio premit;
						<lb/>et haec noster piissimus princeps ignorat. Aut libera nos de manu eius, aut certe
						<lb/>et civitatem Romanam et nosmet ipsos gentibus tradimus". Cumque hoc Narsis audisset,
						<lb/>haec breviter retulit verba: "Si male feci Romanis, male inveniam". Tunc augustus
						<lb/>in tantum adversus Narsetem commotus est, ut statim in Italiam Longinum praefectum
						<lb/>mitteret, qui Narsetis locum obtineret. Narsis vero, his cognitis, valde pertimuit;
						<lb/>et in tantum maxime ab eadem Sophia augusta territus est, ut regredi ultra Constantinopolim
						<lb/>non auderet. Cui illa inter cetera, quia eunuchus erat, haec fertur mandasse,
						<lb/>ut eum puellis in genicio lanarum faceret pensa dividere. Ad quae verba Narsis
						<lb/>dicitur haec responsa dedisse: talem se eidem telam orditurum, qualem ipsa, dum
						<lb/>viveret, deponere non possit. Itaque odio metuque exagitatus in Neapolim Campaniae
						<lb/>civitatem secedens, legatos mox ad Langobardorum gentem dirigit, mandans,
						<lb/>ut paupertina Pannoniae rura desererent et ad Italiam cunctis refertam divitiis possidendam
						<lb/>venirent. Simulque multimoda pomorum genera aliarumque rerum species,
						<lb/>quarum Italia ferax est, mittit, quatenus eorum ad veniendum animos possit inlicere.
						<lb/>Langobardi laeta nuntia et quae ipsi praeoptabant gratanter suscipiunt deque futuris
						<lb/>commodis animos adtollunt. Continuo apud Italiam terribilia noctu signa visa sunt,
						<lb/>hoc est igneae acies in caelo apparuerunt, eum scilicet qui postea effusus est sanguinem
					<lb/>coruscantes.</p>
				</div>
				<div type="chapter">
					<head><lb/>6.</head> <p>Alboin vero ad Italiam cum Langobardis profecturus ab amicis suis vetulis
						<pb n="76"/>
						<lb/>Saxonibus auxilium petiit, quatenus spatiosam Italiam cum pluribus possessurus intraret.
						<lb/>Ad quem Saxones plus quam viginti milia virorum cum uxoribus simul et
						<lb/>parvulis, ut cum eo ad Italiam pergerent, iuxta eius voluntatem venerunt. Hoc audientes
						<lb/>Chlotarius et Sigibertus, reges Francorum, Suavos aliasque gentes in locis de quibus
					<lb/>idem Saxones exierant posuerunt.</p>
				</div>
				<div type="chapter">
					<head><lb/>7.</head> <p>Tunc Alboin sedes proprias, hoc est Pannoniam, amicis suis Hunnis contribuit,
						<lb/>eo scilicet ordine, ut, si quo tempore Langobardis necesse esset reverti, sua rursus
						<lb/>arva repeterent. Igitur Langobardi, relicta Pannonia, cum uxoribus et natis
						<lb/>omnique supellectili Italiam properant possessuri. Habitaverunt autem in Pannoniam
						<lb/>annis quadraginta duobus. De qua egressi sunt mense Aprili, per indictionem primam,
						<lb/>alio die post sanctum pascha, cuius festivitas eo anno iuxta calculi rationem ipsis
						<lb/>kalendis Aprilibus fuit, cum iam a Domini incarnatione anni quingenti sexaginta
					<lb/>octo essent evoluti.</p>
				</div>
				<div type="chapter">
					<head><lb/>8.</head> <p>Igitur cum rex Alboin cum omni suo exercitu vulgique promiscui multitudine
						<lb/>ad extremos Italiae fines pervenisset, montem qui in eisdem locis prominet ascendit,
						<lb/>indeque, prout conspicere potuit, partem Italiae contemplatus est. Qui mons propter
						<lb/>hanc, ut fertur, causam ex eo tempore mons Regis appellatus est. Ferunt, in hoc monte
						<lb/>bisontes feras enutriri. Nec mirum, cum usque huc Pannoniam pertingat, quae
						<lb/>horum animantium ferax est. Denique retulit mihi quidam veracissimus senex, tale
						<pb n="77"/>
						<lb/>se corium in hoc monte occisi bisontis vidisse, in quo quindecim, ut aiebat, homines,
					<lb/>unus iuxta alium potuissent cubare.</p>
				</div>
				<div type="chapter">
					<head><lb/>9.</head> <p>Indeque Alboin cum Venetiae fines, quae prima est Italiae provincia, sine
						<lb/>aliquo obstaculo, hoc est civitatis vel potius castri Foroiulani terminos introisset,
						<lb/>perpendere coepit, cui potissimum primam provinciarum quam ceperat committere deberet.
						<lb/>Siquidem omnis Italia, quae versus meridiem vel potius in eorum extenditur,
						<lb/>Tyrreni sive Adriatici maris fluctibus ambitur, ab occiduo vero et aquilone iugis
						<lb/>Alpium ita circumcluditur, ut nisi per angustos meatus et per summa iuga montium
						<lb/>non possit habere introitum; ab orientali vero parte, qua Pannoniae coniungitur,
						<lb/>et largius patentem et planissimum habet ingressum. Igitur, ut diximus, dum Alboin
						<lb/>animum intenderet, quem in his locis ducem constituere deberet, Gisulfum, ut fertur,
						<lb/>suum nepotem, virum per omnia idoneum, qui eidem strator erat, quem lingua propria
						<lb/>"marpahis" appellant, Foroiulanae civitati et totae illius regioni praeficere statuit. Qui
						<lb/>Gisulfus non prius se regimen eiusdem civitatis et populi suscepturum edixit, nisi ei
						<pb n="78"/>
						<lb/>quas ipse eligere voluisset Langobardorum faras, hoc est generationes vel lineas, tribueret.
						<lb/>Factumque est, et annuente sibi rege quas obtaverat Langobardorum praecipuas
						<lb/>prosapias, ut cum eo habitarent, accepit. Et ita demum doctoris honorem adeptus
						<lb/>est. Poposcit quoque a rege generosarum equarum greges, et in hoc quoque liberalitate
					<lb/>principis exauditus est.</p>
				</div>
				<div type="chapter">
					<head><lb/>10.</head> <p>His diebus, quibus Langobardi Italiam invaserunt, Francorum regnum, mortuo
						<lb/>iam eorum rege Chlotario, eius filii quadrifarie regebant divisum. Primusque ex his
						<lb/>Aripertus sedem habebat apud Parisios. Secundus vero Gunthramnus civitati praesidebat
						<lb/>Aurelianensi. Tertius quoque Hilpericus cathedram habebat apud Sessionas
						<lb/>in loco Chlotarii patris sui. Quartus nihilominus Sigisbertus apud urbem regnabat
						<lb/>Metensem. Hoc etiam tempore Romanam ecclesiam vir sanctissimus Benedictus papa
						<lb/>regebat. Aquileiensi quoque civitati eiusque populis beatus Paulus patriarcha praeerat.
						<lb/>Qui Langobardorum barbariem metuens, ex Aquileia ad Gradus insulam confugiit
						<lb/>secumque omnem suae thesaurum ecclesiae deportavit. Hoc anno superiori hieme
						<lb/>tanta nix in planitie cecidit, quanta in summis Alpibus cadere solet; sequenti vero
						<lb/>aestate tanta fertilitas extitit, quanta nulla aetas adseveratur meminisse. Eo quoque
						<lb/>tempore comperta Hunni, qui et Avares, morte Chlotarii regis, super Sigisbertum
						<pb n="79"/>
						<lb/>eius filium inruunt. Quibus ille in Turingia occurrens, eos iuxta Albem fluvium
						<lb/>potentissime superavit, eisdemque petentibus pacem dedit. Huic Sigisberto de Hispaniis
						<lb/>adveniens Brunicheldis matrimonio iuncta est, de qua ille filium Childepertum nomine
						<lb/>suscepit. Rursumque Avares cum Sigisperto in locis ubi et prius pugnantes, Francorum
					<lb/>proterentes exercitum, victoriam sunt adepti.</p>
				</div>
				<div type="chapter">
					<head><lb/>11.</head> <p>Narsis vero de Campania Romam regressus, ibidem non post multum tempus
						<lb/>ex hac luce subtractus est. Cuius corpus positum in locello plumbeo, cum omnibus
					<lb/>eius divitiis Constantinopolim est perlatum.</p>
				</div>
				<div type="chapter">
					<head><lb/>12.</head> <p>Igitur Alboin cum ad fluvium Plabem venisset, ibi ei Felix episcopus
						<lb/>Tarvisianae ecclesiae occurrit. Cui rex, ut erat largissimus, omnes suae ecclesiae
					<lb/>facultates postulanti concessit et per suum pracmaticum postulata firmavit.</p>
				</div>
				<div type="chapter">
					<head><lb/>13.</head> <p>Sane quia huius Felicis fecimus mentionem, libet quoque nos pauca de venerabili
						<lb/>et sapientissimo viro Fortunato retexere, qui hunc Felicem suum adseverat socium
						<lb/>fuisse. Denique hic de quo loquimur Fortunatus natus quidem in loco qui Duplabilis
						<lb/>dicitur fuit; qui locus haud longe a Cenitense castro vel Tarvisiana distat civitate.
						<lb/>Sed tamen Ravennae nutritus et doctus, in arte grammatica sive rethorica seu etiam
						<lb/>metrica clarissimus extitit. Hic cum oculorum dolorem vehementissimum pateretur,
						<lb/>et nihilominus Felix iste ipsius socius pari modo oculos doleret, utrique ad basilicam
						<lb/>beatorum Pauli atque Iohannis, quae intra eandem urbem sita est, perrexere. In
						<lb/>qua etiam altarium in honorem beati Martini confessoris constructum propinquam habet
						<lb/>fenestram, in qua lucerna ad exhibendum lumen est constituta. De cuius oleo mox sibi isti, Fortunatus
						<lb/>scilicet et Felix, dolentia lumina tetigerunt. Ilico dolore fugato sanitatem,
						<pb n="80"/>
						<lb/>quam optabant, adepti sunt. Qua de causa Fortunatus in tantum beatum Martinum
						<lb/>veneratus est, ut, relicta patria, paulo antequam Langobardi Italiam invaderent,
						<lb/>Turonis ad eiusdem beati viri sepulchrum properaret. Qui sibi, ut in suis ipse carminibus
						<lb/>refert, illuc properanti per fluenta Tiliamenti et Reunam perque Osupum
						<lb/>et Alpem Iuliam perque Aguntum castrum Dravumque et Byrrum fluvios ac Briones
						<lb/>et Augustam civitatem, quam Virdo et Lecha fluentant, iter fuisse describit.
						<lb/>Qui postquam Turonos iuxta votum proprium advenit, Pictavis pertransiens, illuc
						<lb/>habitavit, et multorum ibidem sanctorum gesta partim prosa, partim metrali ratione conscripsit;
						<lb/>novissimeque in eadem civitate primum presbiter, deinde episcopus ordinatus
						<lb/>est, atque in eodem loco digno tumulatus honore quiescit. Hic beati Martini
						<lb/>vitam quattuor in libris heroico versu contexuit, et multa alia maximeque ymnos singularum
						<lb/>festivitatum et praecipue ad singulos amicos versiculos, nulli poetarum secundus,
						<lb/>suavi et disserto sermone conposuit. Ad cuius ego tumulum, cum illuc orationis gratia
						<lb/>adventassem, hoc epithaphium, rogatus ab Apro, eiusdem loci abbate, scribendum
                                                <lb/>contexui.
                                                <lg>
                                                        <l>Ingenio clarus, sensu celer, ore suavis, </l>
                                                        <l>Cuius dulce melos pagina multa canit, </l>
                                                        <l>Fortunatus, apex vatum, venerabilis actu, </l>
                                                        <l>Ausonia genitus, hac tumulatur humo. </l>
                                                        <l n="5">Cuius ab ore sacro sanctorum gesta priorum </l>
                                                        <l>Discimus: haec monstrant carpere lucis iter. </l>
                                                        <l>Felix, quae tantis decoraris, Gallia, gemmis, </l>
                                                        <l>Lumine de quarum nox tibi tetra fugit. </l>
                                                        <pb n="81"/>
                                                        <l>Hos modicus prompsi plebeio carmine versus,</l>
                                                        <l n="10">Ne tuus in populis, sancte, lateret honor. </l>
                                                        <l>Redde vicem misero: ne iudice spernar ab aequo, </l>
                                                        <l>Eximiis meritis posce, beate, precor.</l>
                                                </lg>
                                        </p>
					<lb/><p>Haec paucis de tanto viro, ne eius vitam sui cives funditus ignorarent, delibavimus;
					<lb/>nunc ad historiae seriem revertamur.</p>
				</div>
				<div type="chapter">
					<head><lb/>14.</head> <p>Igitur Alboin Vicentiam Veronamque et reliquas Venetiae civitates, exceptis
						<lb/>Patavium et Montesilicis et Mantuam, cepit. Venetia enim non solum in
						<lb/>paucis insulis, quas nunc Venetias dicimus, constat, sed eius terminus a Pannoniae
						<lb/>finibus usque Adduam fluvium protelatur. Probatur hoc annalibus libris, in quibus
						<lb/>(B)Pergamus civitas esse legitur Venetiarum. Nam et de lacu Benaco in historiis ita
						<lb/>legimus: "Benacus lacus Venetiarum, de quo Mincius fluvius egreditur". Eneti enim,
						<lb/>licet aput Latinos una littera addatur, Grece laudabiles dicuntur. Venetiae etiam
						<lb/>Histria conectitur, et utraeque pro una provincia habentur. Histria autem ab
						<lb/>Histro flumine cognominatur. Quae secundum Romanam historiam amplior, quam
						<lb/>nunc est, fuisse perhibetur. Huius Venetiae Aquileia civitatis extitit caput; pro qua nunc
					<lb/>Forum Iulii, ita dictum quod Iulius Caesar negotiationis forum ibi statuerat, habetur.</p>
				</div>
				<div type="chapter">
					<head><lb/>15.</head> <p>Non ab re esse arbitror, si etiam ceteras Italiae provincias breviter adtingamus.
						<lb/>Secunda provincia Liguria a legendis, id est colligendis leguminibus, quorum
						<lb/>satis ferax est, nominatur. In qua Mediolanum est et Ticinus, quae alio nomine
						<lb/>Papia appellatur. Haec usque ad Gallorum fines extenditur. Inter hanc et Suaviam,
						<pb n="82"/>
						<lb/>hoc est Alamannorum patriam, quae versus septentrionem est posita, duae provinciae,
						<lb/>id est Retia prima et Retia secunda, inter Alpes consistunt; in quibus proprie Reti
					<lb/>habitare noscuntur.</p>
				</div>
				<div type="chapter">
					<head><lb/>16.</head> <p>Quinta vero provincia Alpes Cottiae dicuntur, quae sic a Cottio rege, qui
						<lb/>Neronis tempore fuit, appellatae sunt. Haec a Liguria in eurum versus usque ad mare
						<lb/>Tyrrenum extenditur, ab occiduo vero Gallorum finibus copulatur. In hac Aquis,
						<lb/>ubi aquae calidae sunt, Dertonam et monasterium Bobium, Genua quoque et Saona
						<lb/>civitates habentur. Sexta provincia Tuscia est, quae a ture, quod populus illius superstitiose
						<lb/>in sacrificiis deorum suorum incendere solebat, sic appellata est. Haec habet
						<lb/>intra se circium versus Aureliam, ab orientis vero parte Umbriam. In hac provincia
						<lb/>Roma, quae olim totius mundi caput extitit, est constituta. In Umbria vero, quae
						<lb/>istius in parte ponitur, Perusium et lacus Clitorius Spoletiumque consistunt. Umbria
					<lb/>autem dicta est, quod imbribus superfuerit, cum aquosa clades olim populos devastaret.</p>
				</div>
				<div type="chapter">
					<head><lb/>17.</head> <p>Septima quoque provincia Campania ab urbe Roma usque ad Siler Lucaniae
						<lb/>fluvium producitur. In qua opulentissimae urbes Capua, Neapolim et Salernus constitutae
						<lb/>sunt. Quae ideo Campania appellata est propter uberrimam Capuae planitiem;
						<lb/>ceterum ex maxima parte montuosa est. Porro octava Lucania, quae nomen a quodam
						<lb/>luco accepit, a Silere fluvio inchoat, cum Brittia, quae ita a reginae quondam suae
						<pb n="83"/>
						<lb/>nomine appellata est, usque ad fretum Siculum per ora maris Tyrreni, sicut et duae
						<lb/>superiores, dextrum Italiae cornu tenens pertingit; in qua Pestus et Lainus, Cassianum
					<lb/>et Consentia Regiumque sunt positae civitates.</p>
				</div>
				<div type="chapter">
					<head><lb/>18.</head> <p>Nona denique provincia in Appenninis Alpibus conputatur, quae inde
						<lb/>originem capiunt, ubi Cottiarum Alpes finiuntur. Hae Appenninae Alpes per mediam
						<lb/>Italiam pergentes, Tusciam ab Emilia Umbriamque a Flamminia dividunt. In qua
						<lb/>sunt civitates Ferronianus et Montembellium, Bobium et Urbinum, necnon et oppidum
						<lb/>quod Verona appellatur. Alpes autem Appenninae dictae sunt a Punicis, hoc est
						<lb/>Annibale et eius exercitu, qui per easdem Romam tendentes transitum habuerunt.
						<lb/>Sunt qui Alpes Cottias et Appenninas unam dicant esse provinciam; sed hos Victoris
						<lb/>reuimcit historia, quae Alpes Cottias per se provinciam appellat. Decima porro
						<lb/>Emilia a Liguria incipiens, inter Appenninas Alpes et Padi fluenta versus Ravennam
						<lb/>pergit. Haec locupletibus urbibus decoratur, Placentia scilicet et Parma, Regio et
						<lb/>Bononia Corneliique foro, cuius castrum Imolas appellatur. Extiterunt quoque qui
						<lb/>Emiliam et Valeriam Nursiamque unam provinciam dicerent. Sed horum sententia
						<lb/>stare non potest, quia inter Emiliam et Valeriam Nursiamque Tuscia et Umbria sunt
					<lb/>constitutae.</p>
				</div>
				<div type="chapter">
					<head><lb/>19.</head> <p>Dehinc undecima provinciarum est Flamminia, quae inter Appenninas Alpes
						<lb/>et mare est Hadriaticum posita. In qua nobilissima urbium Ravenna et quinque aliae
						<lb/>civitates consistunt, quae Greco vocabulo Pentapolim appellantur. Constat autem,
						<lb/>Aureliam Emiliamque et Flamminiam a constratis viis, quae ab urbe Roma veniunt,
						<pb n="84"/>
						<lb/>et ab eorum vocabulis a quibus sunt constratae talibus nominibus appellari. Post Flamminiam
						<lb/>duodecima Picenus occurrit, habens ab austro Appenninos montes, ex altera
						<lb/>vero parte Hadriaticum mare. Haec usque ad fluvium Piscariam pertendit. In qua
						<lb/>sunt civitates Firmus, Asculus et Pinnis et iam vetustate consumpta Hadria, quae
						<lb/>Hadriatico pelago nomen dedit. Huius habitatores cum a Savinis illuc properarent,
					<lb/>in eorum vexillo picus consedit, atque hac de causa Picenus nomen accepit.</p>
				</div>
				<div type="chapter">
					<head><lb/>20.</head> <p>Porro tertia decima Valeria, cui est Nursia adnexa, inter Umbriam et
						<lb/>Campaniam Picenumque consistit. Quae ab oriente Samnitum regionem adtingit. Huius
						<lb/>pars occidua, quae ab urbe Roma initium capit, olim ab Etruscorum populo Etruria
						<lb/>dicta est. Haec habet urbes Tiburim, Carsiolis et Reate, Furconam et Amiternum regionemque
						<lb/>Marsorum et eorum lacum qui Fucinus appellatur. Marsorum quoque
						<lb/>regionem ideo intra Valeriam provinciam aestimo conputari, quia in catalogo provinciarum
						<lb/>Italiae minime ab antiquis descripta est. Si quis autem hanc per se provinciam
						<lb/>esse vera ratione conprobaverit, huius rationabilis sententia modis erit omnibus tenenda.
						<lb/>Quarta decima Samnium inter Campaniam et mare Hadriaticum Apuliamque, a
						<lb/>Piscaria incipiens, habetur. In hac sunt urbes Theate, Aufidenam, Hisernia et antiquitate
						<lb/>consumpta Samnium, a qua tota provincia nominatur, et ipsa harum provinciarum
						<lb/>caput ditissima Beneventus. Porro Samnites nomen accipere olim ab hastis, quas
					<lb/>ferre solebant quasque Greci saynia appellant.</p>
				</div>
				<div type="chapter">
					<head><lb/>21.</head> <p>Quinta decima provinciarum est Apulia, cumsociata sibi Calabria. Intra
						<lb/>quam est regio Salentina. Haec ab occidente vel africo habet Samnium et Lucaniam,
						<pb n="85"/>
						<lb/>a solis vero ortu Hadriatico pelago finitur. Haec habet urbes satis opulentas, Luceriam,
						<lb/>Sepontum, Canusium, Agerentiam, Brundisium et Tarentum et in sinistro Italiae
						<lb/>cornu, quod quinquaginta milibus extenditur, aptam mercimoniis Ydrontum. Apulia
					<lb/>autem a perditione nominatur; citius enim ibi solis fervoribus terrae virentia perduntur.</p>
				</div>
				<div type="chapter">
					<head><lb/>22.</head> <p>Sexta decima provincia Sicilia insula conputatur. Quae Tyrreno mari
						<lb/>seu Ionio alluitur de Siculique ducis proprio nomine nuncupatur. Septima decima
						<lb/>Corsica; octava decima Sardinia ponitur. Quae utraeque Tyrrenis fluctibus ambiuntur.
					<lb/>Porro Corsica a duce suo Corso, Sardinia a Sarde, Herculis filio, nominatur.</p>
				</div>
				<div type="chapter">
					<head><lb/>23.</head> <p>Certum est tamen, Liguriam et partem Venetiae, Emiliam quoque Flamminiamque
						<lb/>veteres historiographos Galliam Cisalpinam appellasse. Inde est, quod
						<lb/>Donatus grammaticus in expositione Virgilii Mantuam in Gallia esse dixit; indeque
						<lb/>est, quod in Romana historia legitur Ariminum in Gallia constitutum. Siquidem antiquissimo
						<lb/>tempore Brennus rex Gallorum, qui aput Senonas urbem regnabat, cum
						<lb/>trecentis milibus Gallorum Senonum ad Italiam venit eamque usque ad Senogalliam,
						<lb/>quae a Gallis Senonibus vocitata est, occupavit. Causa autem cur Galli in Italiam
						<lb/>venerint haec fuisse describitur. Dum enim vinum degustassent ab Italia delatum,
						<lb/>aviditate vini inlecti ad Italiam transierunt. Horum centum milia non longe a Delphos
						<lb/>insula properantes, Graecorum gladiis extincta sunt; alia vero centum milia in Galatia
						<pb n="86"/>
						<lb/>ingressa, primum Gallogreci, postea vero Galatae appellata sunt. Et hi sunt
						<lb/>quibus doctor gentium scripsit epistolam Paulus. Centum milia quoque Gallorum, quae
						<lb/>in Italia remanserunt, Ticinum Mediolanumque, Bergamum Brixiamque construentes,
						<lb/>Cisalpinae Galliae regioni nomen dederunt. Istique sunt Galli Senones, qui olim urbem
						<lb/>Romuleam invaserunt. Sicut enim dicimus Galliam Transalpinam, quae ultra Alpes
					<lb/>habetur, sic Galliam Cisalpinam hac parte, quae infra Alpes est, vocitamus.</p>
				</div>
				<div type="chapter">
					<head><lb/>24.</head> <p>Italia quoque, quae has provincias continet, ab Italo Siculorum duce,
						<lb/>qui eam antiquitus invasit, nomen accepit. Sive ob hoc Italia dicitur, quia magni in
						<lb/>ea boves, hoc est itali, habentur. Ab eo namque quod est italus per diminutionem,
						<lb/>licet una littera addita altera immutata vitulus, appellatur. Italia etiam Ausonia
						<lb/>dicitur ab Ausono, Ulixis filio. Primitus tamen Beneventana regio hoc nomine appellata
						<lb/>est; postea vero tota sic coepit Italia vocitari. Dicitur quoque etiam Latium
						<lb/>Italia, pro eo quod Saturnus Iovem, suum filium, fugiens, intra eam invenisset latebram.
						<lb/>– Igitur postquam de Italiae provinciis vel ipsius nomine, intra quam res gestas describimus,
					<lb/>sufficienter est dictum, nunc ad historiae ordinem redeamus.</p>
				</div>
				<div type="chapter">
					<head><lb/>25.</head> <p>Alboin igitur Liguriam introiens, indictione ingrediente tertia, tertio Nonas
						<lb/>septembris, sub temporibus Honorati archiepiscopi Mediolanum ingressus est. Dehinc
						<lb/>universas Liguriae civitates, praeter has quae in litore maris sunt positae, cepit. Honoratus
						<lb/>vero archiepiscopus Mediolanum deserens, ad Genuensem urbem confugit. Paulus
						<lb/>quoque patriarcha annis duodecim sacerdotium gerens, ab hac luce subtractus est
					<lb/>regendamque ecclesiam Probino reliquit.</p>
				</div>
				<div type="chapter">
					<head><lb/>26.</head> <p>Ticinensis eo tempore civitas ultra tres annos obsidionem perferens, se fortiter
						<lb/>continuit, Langobardorum exercitu non procul iuxta ea ab occidentali parte residente.
						<lb/>Interim Alboin, eiectis militibus, invasit omnia usque ad Tusciam, praeter
						<lb/>Romam et Ravennam vel aliqua castra quae erant in maris litore constituta. Nec
						<lb/>erat tunc virtus Romanis, ut resistere possint, quia et pestilentia, quae sub Narsete
						<pb n="87"/>
						<lb/>facta est, plurimos in Liguria et Venetiis extincxerat, et post annum, quem diximus
						<lb/>fuisse ubertatis, fames nimia ingruens universam Italiam devastabat. Certum est
						<lb/>autem, tunc Alboin multos secum ex diversis, quas vel alii reges vel ipse ceperat, gentibus
						<lb/>ad Italiam adduxisse. Unde usque hodie eorum in quibus habitant vicos Gepidos,
					<lb/>Vulgares, Sarmatas, Pannonios, Suavos, Noricos sive aliis huiuscemodi nominibus appellamus.</p>
					<!-- (la parola spezzandosi va a capo? Unire i paragrafi o tenere il nr di linee) -->
				</div>
				<div type="chapter">
					<head><lb/>27.</head> <p>At vero Ticinensis civitas post tres annos et aliquod menses obsidionem perferens,
						<lb/>tandem se Alboin et Langobardis obsidentibus tradidit. In quam cum Alboin
						<lb/>per portam quae dicitur Sancti Iohannis ab orientali urbis parte introiret, equus eius in
						<lb/>portae medio concidens, quamvis calcaribus stimulatus, quamvis hinc inde hastarum
						<lb/>verberibus caesus, non poterat elevari. Tunc unus ex eisdem Langobardis taliter regem
						<lb/>adlocutus est dicens: "Memento, domine rex, qualem votum vovisti. Frange tam
						<lb/>durum votum, et ingredieris urbem. Vere etenim christianus est populus in hac civitate".
						<lb/>Siquidem Alboin voverat quod universum populum, quia se tradere noluisset,
						<lb/>gladio extingueret. Qui postquam talem votum disrumpens civibus indulgentiam promisit,
						<lb/>mox eius equus consurgens, ipse civitatem ingressus, nulli laesionem inferens, in
						<lb/>sua promissione permansit. Tunc ad eum omnis populus in palatium, quod quondam
						<lb/>rex Theudericus construxerat, concurrens, post tantas animum miserias de spe iam
					<lb/>fidus coepit futura relevare.</p>
				</div>
				<div type="chapter">
					<head><lb/>28.</head> <p>Qui rex postquam in Italia tres annos et sex menses regnavit, insidiis suae
						<lb/>coniugis interemptus est. Causa autem interfectionis eius fuit. Cum in convivio
						<lb/>ultra quam oportuerat apud Veronam laetus resederet, cum poculo quod de capite Cunimundi
						<lb/>regis sui soceris fecerat reginae ad bibendum vinum dari praecepit atque eam
						<lb/>ut cum patre suo laetanter biberet invitavit. Hoc ne cui videatur inpossibile, veritatem
						<lb/>in Christo loquor; ego hoc poculum vidi in quodam die festo Ratchis principem
						<pb n="88"/>
						<lb/>ut illut convivis suis ostentaret manu tenentem. Igitur Rosemunda ubi rem animadvertit,
						<lb/>altum concipiens in corde dolorem, quem conpescere non valens, mox in
						<lb/>mariti necem patris funus vindicatura exarsit, consiliumque mox cum Helmichis, qui
						<lb/>regis scilpor, hoc est armiger, et conlactaneus erat, ut regem interficeret iniit. Qui reginae
						<lb/>persuasit, ut ipsa Peredeo, qui erat vir fortissimus, in hoc consilium adsciret.
						<lb/>Peredeo cum reginae suadenti tanti nefas consensum adhibere nollet, illa se noctu
						<lb/>in lectulo suae vestiariae, cum qua Peredeo stupri consuetudinem habebat, supposuit;
						<lb/>ubi Peredeo rem nescius veniens, cum regina concubuit. Cumque illa patrato iam
						<lb/>scelere ab eo quaereret, quam se esse extimaret, et ipse nomen suae amicae, quam
						<lb/>esse putabat, nominasset, regina subiunxit: "Nequaquam ut putas, sed ego Rosemunda
						<lb/>sum", inquit. "Certe nunc talem rem, Peredeo, perpetratam habes, ut aut tu Alboin
						<lb/>interficies, aut ipse te suo gladio extinguet". Tunc ille intellexit malum quod fecit,
						<lb/>et qui sponde noluerat, tali modo in regis necem coactus adsensit. Tunc Rosemunda,
						<lb/>dum se Alboin in meridie sopori dedisset, magnum in palatio silentium fieri praecipiens,
						<lb/>omnia alia arma subtrahens, spatham illius ad lectuli caput, ne tolli aut evaginari
						<lb/>possit, fortiter conligavit, et, iuxta consilium Peredeo Helmichis interfectorem omni
						<lb/>bestia crudelior introduxit. Alboin subito de sopore experrectus, malum quod imminebat
						<lb/>intellegens, manum citius ad spatham porrexit; quam strictius religatam abstrahere
						<lb/>non valens, adprehenso tamen scabello subpedaneo, se cum eo per aliquod spatium
						<lb/>defendit. Sed heu pro dolor! vir bellicosissimus et summae audaciae nihil contra
						<lb/>hostem praevalens, quasi unus de inertibus interfectus est, uniusque mulierculae consilio
						<pb n="89"/>
						<lb/>periit, qui per tot hostium strages bello famosissimus extitit. Cuius corpus cum
						<lb/>maximo Langobardorum fletu et lamentis sub cuiusdam scalae ascensu, quae palatio
						<lb/>erat contigua, sepultum est. Fuit autem statura procerus et ad bella peragenda toto
						<lb/>corpore coaptatus. Huius tumulum nostris in diebus Giselpert, qui dux Veronensium
						<lb/>fuerat, aperiens, spatham eius et si quid in ornatu ipsius inventum fuerat abstulit. Qui
					<lb/>se ob hanc causam vanitate solita aput indoctos homines Alboin vidisse iactabat.</p>
				</div>
				<div type="chapter">
					<head><lb/>29.</head> <p>Igitur Helmechis, extincto Alboin, regnum eius invadere conatus est. Sed
						<lb/>minime potuit, quia Langobardi, nimium de morte illius dolentes, eum moliebantur extinguere.
						<lb/>Statimque Rosemunda Longino praefecto Ravennae mandavit, ut citius
						<lb/>navem dirigeret, quae eos suscipere possit. Longinus tali nuntio laetus effectus, festinanter navem
						<lb/>direxit, in qua Helmichis cum Rosemunda, sua iam coniuge, noctu
						<lb/>fugientes ingressi sunt. Auferentesque secum Albsuindam, regis filiam, et omnem Langobardorum
						<lb/>thesaurum, velocius Ravennam pervenerunt. Tunc Longinus praefectus
						<lb/>suadere coepit Rosemundae, ut Helmechis interficeret et eius se nuptiis copularet.
						<lb/>Illa ut erat ad omnem nequitiam facilis, dum optat Ravennatium domina fieri, ad
						<lb/>tantum perpetrandum facinus adsensum dedit; atque dum Helmechis se in balneo ablueret,
						<lb/>egredienti ei de lavacro veneni poculum, quod salutis esse adseverabat, propinavit.
						<lb/>Ille ubi sensit se mortis poculum bibisse, Rosemundam, evaginato super eam
						<lb/>gladio, quod reliquum erat bibere coegit. Sicque Dei omnipotentis iudicio interfectores
					<lb/>iniquissimi uno momento perierunt.</p>
				</div>
				<div type="chapter">
					<head><lb/>30.</head> <p>His ita peremptis, Longinus praefectus Albsuindam cum Langobardorum
						<lb/>thesauris Constantinopolim ad imperatorem direxit. Adfirmant aliqui, etiam Peredeo
						<lb/>pariter cum Helmechis et Rosemunda Ravenna venisse atque exinde cum Albsuinda
						<lb/>Constantinopolim directus esse ibique in spectaculo populi coram imperatore leonem
						<lb/>mirae magnitudinis occidisse. Cui, ut ferunt, ne aliquid malignum in regia urbe, quia
						<pb n="90"/>
						<lb/>vir fortis erat, moliretur, iussu imperatoris oculi evulsi sunt. Qui sibi post aliquod
						<lb/>tempus duos cultellos aptavit; quibus in utrisque suis manicis absconsis, palatium
						<lb/>petiit atque se quaedam ad augusti utilitatem, si ad eum intromitteretur, locuturum
						<lb/>promisit. Ad quem augustus duos sibi familiares, qui eius verba susciperent, patricios
						<lb/>misit. Qui cum ad Peredeo venissent, ille ad eos, quasi aliquid eis secretius dicturu,
						<lb/>propius accessit atque ambos utraque manu gladiis, quos absconsos habebat,
						<lb/>fortiter vulneravit, ita ut statim in terra corruerent et expirarent. Sic Samsonis illius
						<lb/>fortissimi ex aliqua parte non absimilis, suas iniuras ultus est et pro amissione duorum
					<lb/>luminum duos imperatori viros utillimos interemit.</p>
				</div>
				<div type="chapter">
					<head><lb/>31.</head> <p>Langobardi vero aput Italiam omnes communi consilio Cleph, nobilissimum
						<lb/>de suis virum, in urbe Ticinensium sibi regem statuerunt. Hic multos Romanorum
						<lb/>viros potentes, alios gladiis extinxit, alios ab Italia exturbavit. Iste cum annum unum
						<lb/>et sex menses cum Masane sua coniuge regnum obtenuisset, a puero de suo obsequio
					<lb/>gladio iugulatus est.</p>
				</div>
				<div type="chapter">
					<head><lb/>32.</head> <p>Post cuius mortem Langobardi per annos decem regem non habentes,
						<lb/>sub ducibus fuerunt. Unusquisque enim ducum suam civitatem obtinebat: Zaban
						<lb/>Ticinum, Wallari Bergamum, Alichis Brexiam, Eoin Trientum, Gisulfus Forumiuli.
						<lb/>Sed et alii extra hos in suis urbibus triginta duces fuerunt. His diebus multi
						<lb/>nobilium Romanorum ob cupiditatem interfecti sunt. Reliqui vero per hospites divisi,
						<lb/>ut tertiam partem suarum frugum Langobardis persolverent, tributarii efficiuntur.
						<pb n="91"/>
						<lb/>Per hos Langobardorum duces, septimo anno ab adventu Alboin et totius gentis,
						<lb/>spoliatis ecclesiis, sacerdotibus interfectis, civitatibus subrutis populisque, qui more
						<lb/>segetum excreverant, extinctis, exceptis his regionibus quas Alboin ceperat, Italia ex
					<lb/>maxima parte capta et a Langobardis subiugata est.</p>
					<p>
						<lb/>EXPLICIT LIBER SECUNDUS
					</p>
				</div>
			</div>
		</div>
		<div type="book">
			<div>
				<head><lb/>INCIPIUNT CAPITULA LIBRI TERTII</head>
				<p>
					<lb/>1. Quia duces Langobardorum Galliam ad praedandum sunt ingressi (;) quorum adventum
					<lb/>beatus Hospitius longe praedixit.
				</p>
				<p>
					<lb/>2. De Langobardo qui beatum Hospitium extinguere voluit (;) quomodo eius dextera
					<lb/>obriguit, et quomodo ab eodem beato viro sanitati restituta est, et quia ipse
					<lb/>Langobardus monachus q effectus est .
				</p>
				<p>
					<lb/>3. Quomodo Langobardorum exercitui Amatus patricius bellum intulit, et quomodo
					<lb/>ab eis devictus et occisus est (;) et quomodo Langobardi victores cum multa
					<lb/>praeda ad Italiam sunt reversi.
				</p>
				<p>
					<lb/>4. Quomodo iterum Langobardi Galliam ingressi , a Mummulo patricio sunt devicti.
				</p>
				<p>
					<lb/>5. Quomodo Saxones, qui cum Langobardis in Italiam venerant (;) Galliam depraedantes
					<lb/>a Mummulo sunt superati.
				</p>
				<p>
					<lb/>6. Quomodo ipsi Saxones cum uxoribus et parvulis suis iterum Galliam ingressi (;)
					<lb/>dum praedas agerent, coartati a Mummulo, auro se redimerunt et sic ad Sigispertum
					<lb/>regem venerunt et inde patriam revertuntur.
				</p>
				<p>
					<lb/>7. Quomodo Saxones de patria sua Suavos et alias gentes quae ibi residebant expellere (;)
					<lb/>cupientes, ab eis vehementer sunt caesi.
				</p>
				<p>
					<lb/>8. Quomodo tres duces Langobardorum, hoc est Amo, Zaban et Rodanus, Gallias
					<lb/>inruperunt, et quomodo Zaban et Rodanus a Mummulo devicti sunt (;) et quomodo
					<lb/>toti tres ad Italiam revertuntur.
				</p>
				<p>
					<lb/>9. Quomodo Franci Anagnis castrum Langobardorum ceperunt, et quomodo Ragilo
					<lb/>comis a Francorum duce Chramnichis occisus est (;) et quomodo ipse Chramnichis
					<lb/>ab Euin Langobardorum duce de Tridento peremptus est.
					<pb n="92"/>
				</p>
				<p>
					<lb/>10. De morte Sigisperti Francorum regis, et de nuptiis Euin ducis.
				</p>
				<p>
					<lb/>11. De morte Iustini minoris (;) et qualis in vita sua fuerit.
				</p>
				<p>
					<lb/>12. De principatu Tiberii Constantini, et de bonis actibus eius (;) sive diviciis quae
					<lb/>ei a Deo concessae sunt.
				</p>
				<p>
					<lb/>13 . De aureis quos Hilperico imperator direxit, et de beato Gregorio (;) et de vastatione
					<lb/>Classis.
				</p>
				<p>
					<lb/>14. De morte Probini patriarchae (;) et de Helia eius successore.
				</p>
				<p>
					<lb/>15. De morte Tiberii Constantini augusti et imperio Mauricii.
				</p>
				<p>
					<lb/>16. De regno Authari, et quanta securitas eius tempore fuit.
				</p>
				<p>
					<lb/>17. Quomodo Childepertus Italiam introivi, sed facta pace discessit.
				</p>
				<p>
					<lb/>18. De expugnatione Brexilli, et de fuga Doctrulfi ducis.
				</p>
				<p>
					<lb/>19. De morte Doctrulfi, et quali epitaphio honoratus est.
				</p>
				<p>
					<lb/>20. De sacerdotio Pelagii papae et errore Heliae patriarchae.
				</p>
				<p>
					<lb/>21. De bello Childeperti contra Hispanos (;) et morte Ingundis.
				</p>
				<p>
					<lb/>22. De Francorum exercitu qui in Italiam venit (;) et sine effectu regressus est.
				</p>
				<p>
					<lb/>23. De aquae diluvio et miraculo quod factum est in basilica sancti Zenonis.
				</p>
				<p>
					<lb/>24. De pontificatu beati Gregorii, et de clade quae tunc Romae facta est.
				</p>
				<p>
					<lb/>25. Quomodo beatus Gregorius Anglos convertit.
				</p>
				<p>
					<lb/>26. De morte Heliae patriarchae et sacerdotio Severi et eius errore.
				</p>
				<p>
					<lb/>27. Quod rex Authari exercitum ad Histriam misit, et de Francione.
				</p>
				<p>
					<lb/>28. Quomodo rex Authari sororem Childeperti in matrimonium petiit.
				</p>
				<p>
					<lb/>29. Quomodo Franci in Italiam introierunt et [a] Langobardis devicti sunt.
				</p>
				<p>
					<lb/>30. Quomodo rex Authari in Baioariam, ut suam sponsam videret, perrexit (;) et quomodo
					<lb/>eam accepit uxorem.
				</p>
				<p>
					<lb/>31. Quomodo iterum Francorum exercitus in Italiam venit (;) et quia eos morbus
					<lb/>desinteriae invasit, et de eorum in patriam reversione.
				</p>
				<p>
					<lb/>32. Quomodo rex Authari Beneventum perrexit.
				</p>
				<p>
					<lb/>33. De Zottone primo Beneventanorum duce.
				</p>
				<p>
					<lb/>34. Quomodo Authari rex legatos ad Gunthramnum misit, et de eius mirabili visione.
				</p>
				<p>
					<lb/>35. De morte Authari regis, et de regno Agilulfi.
				</p>
				<p>
					<lb/>EXPLICIUNT CAPITULA.
				</p>
				<pb n="93"/>
			</div>
			<div>
				<head><lb/>INCIPIT HISOTIAE LANGOBARDORUM LIBER TERTIUS</head>
				<div type="chapter">
					<head><lb/>1.</head> <p>Igitur aliquanti ex ducibus Langobardorum cum valido exercitu Gallias ingrediuntur.
						<lb/>Horum adventum vir Dei Hospitius, qui aput Niceam erat inclausus, sancto
						<lb/>sibi revelante Spiritu, longe ante praevidit eiusdemque urbis civibus, quae mala inminerent,
						<lb/>praedixit. Erat enim vir iste magnae abstinentiae et probabilis vitae; qui constrictus
						<lb/>ad carnem cathenis ferreis, induto desuper cilicio, solo pane in cibo cum paucis
						<lb/>dactilis utebatur. In diebus autem quadragesimae radicibus herbarum Aegyptiarum,
						<lb/>quibus heremitae utuntur, exibentibus sibi negotiatoribus, alebatur. Per hunc Dominus magnas
						<lb/>virtutes operari dignatus est, quae scriptae habentur in libris venerabilis viri Gregorii
						<lb/>Turonensis episcopi. Igitur vir iste sanctus adventum Langobardorum in Gallias hoc
						<lb/>modo praedixit: "Venient", inquid "Langobardi in Gallias et devastabunt civitates septem,
						<lb/>eo quod increverit malitia eorum in conspectu Domini. Est enim omnis populus periuriis
						<lb/>deditus, furtis obnoxius, rapinis intentus, homicidiis prumptus, in quibus non
						<lb/>est iustitiae fructus: non decimae dantur, non pauper alitur, non tegitur nudus, non suscipitur hospitio
						<lb/>peregrinus. Ideo haec plaga ventura est super populum istum".
						<lb/>Monachis quoque suis praecipiens dixit: "Abscedite et vos a loco isto, auferentes vobiscum
						<lb/>quae habetis. Ecce enim gens appropriat quam praedixi". Dicentibus autem illis:
						<lb/>"Non relinquimus te, sanctissime pater", ait: "Nolite timere pro me. Futurum est enim,
					<lb/>ut inferant mihi iniurias, sed non nocebunt usque ad mortem".</p>
				</div>
				<div type="chapter">
					<head><lb/>2.</head> <p>Discedentibus autem monachis, advenit exercitus Langobardorum. Qui dum
						<lb/>cuncta quae reppererat vastaret, ad locum ubi vir sanctus inclausus erat pervenit.
						<lb/>At ille per fenestram turris se eis ostendit. Illi vero circumeuntes turrem, dum aditum
						<lb/>quaererent, per quem ad eum ingredi possent, et minime invenirent, duo ex eis ascendentes
						<lb/>tectum, discoperierunt illud. Et videntes eum vinctum cathenis indutumque
						<lb/>cilicio, dicunt: "Hic malefactor est et homicidium fecit, ideo in his ligaminibus vinctus
						<lb/>tenetur". Vocatumque interpretem, sciscitantur ab eo, quid mali fecerit, ut tali
						<lb/>supplicio artaretur. At ille fatetur, se homicidam esse omniumque criminum reum.
						<pb n="94"/>
						<lb/>Tunc unus, extracto gladio, ut caput eius amputaret, mox eius dextera in ipso ictu
						<lb/>suspensa diriguit, nec eam ad se potuit revocare. Qui relictum gladium terrae deiecit.
						<lb/>Haec videntes socii eius, clamorem in caelo dederunt, flagitantes a sancto, ut, quid eis
						<lb/>agendum esset, clementer insinuaret. Ipse vero inposito salutis signo arens brachium
						<lb/>sanitatis restituit. Langobardus autem qui sanatus fuerat ad fidem Christi conversus,
						<lb/>statim clericus, deinde monachus effectus est atque in eodem loco usque ad finem vitae
						<lb/>suae in Dei servitio permansit. Beatus vero Hospitius dum Langobardis Dei verbum
						<lb/>loqueretur, duo duces, qui eum venerabiliter audierunt, incolomes patriae redditi sunt;
					<lb/>quidam vero, qui eius verba despexerant, in ipsa Provincia miserabiliter perierunt.</p>
				</div>
				<div type="chapter">
					<head><lb/>3.</head> <p>Igitur devastantibus Langobardis Gallias, Amatus patricius Provinciae, qui
						<lb/>Gunthramno regi Francorum parebat, contra eos exercitum duxit, commissoque bello,
						<lb/>terga vertit ibique extinctus est. Tantamque tunc stragem Langobardi de Burgundionibus
						<lb/>fecerunt, ut non possit colligi numerus occisorum. Ditatique inaestimabili praeda
					<lb/>ad Italiam revertuntur.</p>
				</div>
				<div type="chapter">
					<head><lb/>4.</head> <p>Quibus discedentibus, Eunius, qui et Mummulus, accersitus a rege, patriciatus
						<lb/>honorem emeruit. Inruentibus autem iterum Langobardis in Gallias et usque
						<lb/>Mustiascalmes accedentibus, qui locus Ebredunensi adiacet civitati, Mummulus exercitum
						<lb/>movit et cum Burgundionibus illuc proficiscitur. Circumdatisque Langobardis
						<lb/>cum exercitu, factis etiam concisis per devia silvarum, inruit super eos multosque ex
						<lb/>eis interfecit; nonnullos vero cepit et regi suo Gunthramno direxit. Langobardi
					<lb/>quoque, his patratis, ad Italiam sunt regressi.</p>
				</div>
				<div type="chapter">
					<head><lb/>5.</head> <p>Post haec Saxones, qui cum Langobardis in Italiam venerant, in Gallias
						<lb/>prorumpunt et intra terretorium Regensem, id est aput Stablonem villam, castra
						<lb/>constituunt, discurrentes per villas urbium vicinarum, diripientes praedas, captivos abducentes
						<lb/>vel etiam cuncta vastantes. Quod cum Mummulus conperisset, super eos cum
						<lb/>exercitu inruit multosque ex eis interfecit; donec nox finem faceret, caedere non cessavit.
						<lb/>Ignaros enim reppererat homines et nihil de his quae accesserant autumantes.
						<lb/>Mane autem facto, statuunt Saxones exercitum, praeparantes se fortiter ad bellum;
						<pb n="95"/>
						<lb/>sed intercurrentibus nuntiis, pacem fecerunt, datisque muneribus Mummulo, relictis captivis
					<lb/>et universa praeda, ad Italiam revertuntur.</p>
				</div>
				<div type="chapter">
					<head><lb/>6.</head> <p>Igitur regressi saxones in Italiam, adsumptis secum uxoribus atque parvulis
						<lb/>suis vel omni supellectili, rursum ad Gallias deliberant redire, scilicet ut a Sigisperto
						<lb/>rege suscepti, eius possint adiutorio ad patriam remeare. Certum est autem,
						<lb/>hos Saxones ideo ad Italiam cum uxoribus et parvulis advenisse, ut in ea habitare
						<lb/>deberent; sed quantum datur intellegi, noluerunt Langobardorum imperiis subiacere.
						<lb/>Sed neque eis a Langobardis permissum est in proprio iure subsistere, ideoque aestimantur
						<lb/>ad suam patriam repedasse. Hi Gallias ingressuri, duos ex se cuneos faciunt;
						<lb/>et unus quidem cuneus per Niceam urbem, alter vero per Ebredunum ingressus est, illa
						<lb/>revertens via, quam anno superiore tenuerat. Hi, quia tempus messium erat, colligentes
						<lb/>ac triturantes frumenta, comedebant ac suis animantibus ad esum praebebant. Depraedabantur
						<lb/>pecora, sed nec ab incendiis abstinebant. Qui cum ad Rodanum amnem pervenissent,
						<lb/>ut transmeato eo, regno se Sigisperti conferrent, occurrit eis Mummulus
						<lb/>cum valida multitudine. Tunc illi valde viso eo timentes, datis pro redemptione sua
						<lb/>multis auri numismatibus, Rodanum transire permissi sunt. Qui dum ad Sigispertum
						<lb/>regem pergunt, multos in itinere negotiatione sua deceperunt, venundantes regulas aeris,
						<lb/>quae ita, nescio quomodo, erant coloratae, ut auri probati atque examinati speciem simularent.
						<lb/>Unde nonnulli hoc dolo seducti, dantes aurum et aes accipientes, pauperes
						<lb/>sunt effecti. Pervenientes tamen ad regem Sigispertum, ad locum unde prius egressi
					<lb/>fuerant redire permissi sunt.</p>
				</div>
				<div type="chapter">
					<head><lb/>7.</head> <p>Qui dum ad suam patriam venissent, invenerunt, eam a Suavis et aliis gentibus,
						<lb/>sicut supra commemoravimus, retineri. Contra quos insurgentes, conati sunt
						<lb/>eos extrudere ac delere. At illi optulerunt eis tertiam partem regionis, dicentes: "Simul
						<lb/>possumus vivere et sine conlisione communiter habitare". Cumque illi nullo modo
						<lb/>adquiescerent, dehinc optulerunt eis medietatem; post haec duas partes, sibi tantum
						<lb/>tertiam reservantes. Nolentibus autem illis, optulerunt cum terra etiam omnia pecora,
						<lb/>tantum ut a bello cessarent. Sed nec hoc Saxones adquiescentes, certamen expetunt
						<lb/>atque inter se ante certamen, qualiter uxores Suavorum dividerent, statuunt. Sed non eis
					<lb/>ut putabant evenit. </p>
				</div>
				<div type="chapter">
					<head><lb/>8.</head> <p>Nam commisso proelio, viginti milia ex eis interempta sunt, Suavorum
						<lb/>vero quadringenti octoginta ceciderunt, reliqui vero victoriam capiunt. Sex
						<lb/>milia quoque Saxonum, qui bello superfuerant, devoverunt, se neque barbam neque
						<lb/>capillos incisuros, nisi se de Suavis hostibus ulciscerentur. Qui iterum pugnam adgredientes,
						<lb/>vehementer adtriti sunt, et sic a bello quieverunt.
						<pb n="96"/>
						<lb/>Mummulo porrexit eumque citius
						<lb/>adventare dixit. Quo conperto, Zaban et Rodanus exinde mox ad propria discesserunt.
						<pb n="97"/>
						<lb/>His auditis, Amo, collecta omni praeda, Italia rediturus proficiscitur; sed resistentibus
					<lb/>nivibus, praedam ex magna parte relinquens, vix cum suis Alpinum tramitem erumpere potuit a sic ad patriam pervenit.</p>
				</div>
				<div type="chapter">
					<head><lb/>9.</head> <p>His diebus advenientibus Francis, Anagnis castrum, quod super Tridentum
						<lb/>in confinio Italiae positum est, se eisdem tradidit. Quam ob causam comes Langobardorum
						<lb/>de Lagare, Ragilo nomine, Anagnis veniens depraedatus est. Qui dum cum
						<lb/>praeda reverteretur, in campo Rotaliani ab obvio sibi duce Francorum Chramnichis
						<lb/>cum pluribus e suis peremptus est. Qui Chramnichis non multum post tempus Tridentum
						<lb/>veniens devastavit. Quem subsequens Euin Tridentinus dux, in loco qui Salurnis
						<lb/>dicitur suis cum sociis interfecit praedamque omnem quam ceperat excussit. Expulsisque
					<lb/>Francis, Tridentinum territorium recepit.</p>
				</div>
				<div type="chapter">
					<head><lb/>10.</head> <p>Hoc tempore Sigispertus rex Francorum occisus est fraude Hilperici, germani
						<lb/>sui, cum quo bellum inierat, regnumque eius Childepertus, eiusdem filius, adhuc
						<lb/>puerulus, cum Brunihilde matre regendum suscepit. Euin quoque dux Tridentinorum,
					<lb/>de quo praemisimus, accepit uxorem filiam Garibaldi Baioariorum regis.</p>
				</div>
				<div type="chapter">
					<head><lb/>11.</head> <p>Per haec tempora aput Constantinopolim, ut supra praemissum est, Iustinus
						<lb/>minor regnabat, vir in omni avaritia deditus, contemptor pauperum, senatorum spoliator.
						<lb/>Cui tanta fuit cupiditatis rabies, ut arcas iuberet ferreas fieri, in quibus ea
						<lb/>quae rapiebat auri talenta congereret. Quem etiam ferunt in heresim Pelagianam dilapsum.
						<lb/>Hic cum a divinis mandatis aurem cordis averteret, iusto Dei iudicio amisso
						<lb/>rationis intellectu amens effectus est. Hic Tiberium caesarem adscivit, qui eius palatium
						<lb/>vel singulas provincias gubernaret, hominem iustum, utilem, strenuum, sapientem,
						<lb/>elemosinarium, in iudiciis aequum, in victoriis clarum et, quod his omnibus supereminet,
						<pb n="98"/>
						<lb/>verissimum christianum. Hic cum multa de thesauris quos Iustinus adgregaverat
						<lb/>pauperibus erogaret, Suffia augusta frequentius eum increpabat, quod rem publicam
						<lb/>redigisset in paupertatem, dicens: "Quod ego multis annis congregavi, tu infra paucum
						<lb/>tempus prodige dispergis". Agebat autem ille: "Confido in Domino, quia non
						<lb/>deerit pecunia fisco nostro, tantum ut pauperes elimosinam accipiant aut captivi redimantur.
						<lb/>Hoc est enim magnum thesaurum, dicente Domino: "Thesaurizate vobis thesauros
						<lb/>in caelo, ubi neque aerugo neque tinea corrumpit, et ubi fures non effodiunt
						<lb/>nec furantur". Ergo de his quae Dominus tribuit congregemus thesauros in caelo, et
						<lb/>Dominus nobis augere dignabitur in seculo". Igitur Iustinus cum undecim annis
						<lb/>regnasset, amentiam, quam incurrerat, tandem cum vita finivit. Bella sane, quae per
						<lb/>Narsetem patricium Gothis vel Francis inlata superius per anticipationem diximus,
						<lb/>huius temporibus gesta sunt. Denique et cum Roma temporibus Benedicti papae,
						<lb/>vastantibus omnia per circuitum Langobardis, famis penuria laboraret, multa milia frumenti
					<lb/>navibus ab Aegypto dirigens, eam suae studio misericordiae relevavit.</p>
				</div>
				<div type="chapter">
					<head><lb/>12.</head> <p>Mortuo igitur Iustino, Tiberius Constantinus, Romanorum regum quinquagesimus,
						<lb/>sumpsit imperium. Hic cum, ut superius diximus, sub Iustino adhuc caesar
						<lb/>palatium regeret et multas cottidie elimosinas faceret, magnam ei Dominus auri copiam
						<lb/>subministravit. Nam deambulans per palatium vidit in pavimento domus tabulam
						<lb/>marmoream, in qua erat crux dominica sculpta, et ait: "Crucem Domini frontem nostram
						<lb/>et pectora munire debemus, et ecce eam sub pedibus conculcamus". Et dicto citius
						<lb/>iussit eandem tabulam auferri. Defossamque tabulam atque erectam, inveniunt subter et
						<lb/>aliam hoc signum habentem. Qui et ipsam iussit auferri. Qua amota, repperiunt et
						<lb/>tertiam. Iussumque eius cum et haec fuisset ablata, inveniunt magnum thesaurum
						<lb/>habentem supra mille auri centenaria. Sublatumque aurum, pauperibus adhuc abundantius
						<lb/>quam consueverat largitur. Narsis quoque patricius Italiae cum in quadam
						<lb/>civitate intra Italiam domum magnam haberet, cum multis thesauris ad supra memoratam
						<lb/>urbem advenit; ibique in domo sua occulte cisternam magnam fodit, in qua
						<pb n="99"/>
						<lb/>multa milia centenariorum auri argentique reposuit. Interfectisque omnibus consciis, uni
						<lb/>tantummodo seni haec per iuramentum ab eo exigens commendavit. Defuncto vero
						<lb/>Narsete, supradictus senex ad caesarem Tiberium veniens, dixit: "Si", inquid, "mihi aliquid
						<lb/>prodest, magnam rem tibi, caesarem, dicam". Cui ille: "Dic", ait, "quod vis; proderit
						<lb/>enim tibi, si quid nobis profuturum esse narraveris". "Thesaurum", inquid, "Narsetis reconditum habeo,
						<lb/>quod in extremo vitae positus celare non possum". Tunc caesar
						<lb/>Tiberius gavisus mittit usque ad locum pueros suos. Recedente vero sene, hi secuntur
						<lb/>attoniti; pervenientesque ad cisternam, deopertamque ingrediuntur. In qua tantum
						<lb/>auri vel argenti repertum est, ut per multos dies vix a deportantibus potuisset evacuari.
						<lb/>Quae ille pene omnia secundum suum morem erogatione largiflua dispensavit egenis.
						<lb/>Hic cum augustalem coronam accepturus esset, eumque iuxta consuetudinem ad
						<lb/>spectaculum circi populus expectaret, insidias ei praeparans, ut Iustinianum, Iustini
						<lb/>nepotem, ad dignitatem imperatoriam sublimaret: ille per loca sancta prius procedens,
						<lb/>dehinc vocatum ad se pontificem urbis, cum consulibus ac praefectis palatium ingressus, indutus
						<lb/>purpura, diademate coronatus, throno imperiali inpositus, cum inmensis laudibus
						<lb/>in regni est gloria confirmatus. Quod eius adversarii audientes nihilque ei, qui
						<lb/>in Deo spem suam posuerat, officere valentes, magno sunt confusianis pudore cooperti.
						<lb/>Transactis autem paucis diebus adveniens Iustinianus, pedibus se proiecit imperatoris,
						<lb/>ob meritum gratiae quindecim ei auri centenaria deferens. Quem ille secundum
						<lb/>patientiae suae ritum colligens, sibi in palatio assistere iussit. Sophia vero augusta,
						<lb/>immemor promissionis quam condam in Tiberium habuerat, insidias ei temptavit ingerere.
						<lb/>Procedente autem eo ad villam, ut iuxta ritum imperiale triginta diebus ad vindemiam
						<lb/>iocundaretur, vacato clam Iustiniano, voluit eum sublimare in regno. Quo
						<lb/>comperto, Tiberius cursu veloci Constantinopolim regreditur adprehensamque augustam
						<lb/>omnibus thesauris spoliavit, solum ei victus cottidiani alimentum relinquens. Segregatisque
						<lb/>pueris eius ab ea, alios de fidelibus suis posuit, qui ei parerent, mandans prorsus, ut
						<lb/>nullus de anterioribus ad eam haberet accessum. Iustinianum vero verbis solummodo
						<lb/>obiurgatum, tanto in posterum amore dilexit, ut filio eius filiam suam promitteret rursumque
						<lb/>filio suo filiam eius expeteret. Sed haec res, quam ob causam nescio, ad
						<lb/>effectum minime pervenit. Huius exercitus ab eo directus Persas potentissime debellavit;
						<pb n="100"/>
						<lb/>victorque regrediens, tantam molem praedae cum viginti pariter elefantis detulit, ut
					<lb/>humanae crederetur posse sufficere cupiditati.</p>
				</div>
				<div type="chapter">
					<head><lb/>13.</head> <p>Ad hunc Hilpericus Francorum rex suos legatos dirigens, multa ab eo ornamenta,
						<lb/>aureas etiam singularum librarum suscepit, habentes ab una parte effigiem imperatoris
						<lb/>et scriptum in circulo: TIBERII. CONSTANTINI. PERPETUI. AUGUSTI,
						<lb/>ab alia vero parte habentes quadrigam et ascensorem continentesque scriptum:
						<lb/>GLORIA. ROMANORUM. Huius in diebus beatus Gregorius diaconus, qui post
						<lb/>papa extitit, cum esset apocrisarius, aput eandem regiam urbem Morales libros conposuit
						<lb/>Euthiciumque eiusdem urbis episcopum de resurrectione errantem in conspectu
						<lb/>eiusdem augusti superavit. Hac etiam tempestate Faroald, primus Spolitanorum dux,
					<lb/>cum Langobardorum exercitu Classem invadens, opulentam urbem spoliatam cunctis divitiis nudam reliquid.</p>
				</div>
				<div type="chapter">
					<head><lb/>14.</head> <p>Mortuo vero apud Aquileiam patriarcha Probino, qui ecclesiam unum rexerat
					<lb/>anno, eidem ecclesiae sacerdos Helias praeficitur.</p>
				</div>
				<div type="chapter">
					<head><lb/>15.</head> <p>Tiberius igitur Constantinus postquam imperium septem rexerat annis, sentiens
						<lb/>sibi diem mortis imminere, una cum consilio Sophiae augustae Mauricium, genere
						<lb/>Cappadocem, virum strenuum, ad imperium elegit, ornatamque suam filiam regalibus
						<lb/>ornamentis, ei eam tradidit, dicens: "Sit tibi imperium meum cum hac puella concessum.
						<lb/>Utere eo felix, memor semper, ut aequitate et iustitia delecteris". Haec postquam dixit,
						<lb/>de hac luce ad aeternam patriam migravit, magnum luctum populis de sua morte
						<lb/>relinquens. Fuit enim summae bonitatis, in elemosinis promptus, in iudiciis iustus; in
						<lb/>iudicando cautissimus, nullum despiciens, sed omnes in bona voluntate conplectens; omnes diligens,
						<lb/>ipse quoque est dilectus a cunctis. Quo defuncto, Mauricius indutus purpura, redimitus diademate, ad
						<lb/>circum processit, adclamatisque sibi laudibus, largita
					<lb/>populo munera, primus ex Grecorum genere in imperio confirmatus est.</p>
				</div>
				<div type="chapter">
					<head><lb/>16.</head> <p>At vero Langobardi cum per annos decem sub potestate ducum fuissent,
						<lb/>tandem communi consilio Authari, Clephonis filium supra memorati principis, regem
						<pb n="101"/>
						<lb/>sibi statuerunt. Quem etiam ob dignitatem Flavium appellarunt. Quo praenomine
						<lb/>omnes qui postea fuerunt Langobardorum reges feliciter usi sunt. Huius in diebus ob
						<lb/>restaurationem regni duces qui tunc erant omnem substantiarum suarum medietatem
						<lb/>regalibus usibus tribuunt, ut esse possit, unde rex ipse sive qui ei adhaererent eiusque
						<lb/>obsequiis per diversa officia dediti alerentur. Populi tamen adgravati per Langobardos
						<lb/>hospites partiuntur. Erat sane hoc mirabile in regno Langobardorum: nulla erat
						<lb/>violentia, nullae struebantur insidiae; nemo aliquem iniuste angariabat, nemo spoliabat;
					<lb/>non erant furta, non latrocinia; unusquisque quo libebat securus sine timore pergebat.</p>
				</div>
				<div type="chapter">
					<head><lb/>17.</head> <p>Hoc tempore Mauricius imperator Childeperto regi Francorum quinquaginta
						<lb/>milia solidos per legatos suos direxit, ut cum exercitu super Langobardos inrueret
						<lb/>eosque de Italia exterminaret. Qui cum innumera Francorum multitudine in Italiam
						<lb/>subito introivit. Langobardi vero in civitatibus se communientes, intercurrentibus legatis
						<lb/>oblatisque muneribus, pacem cum Childeperto fecerunt. Qui cum ad Gallias remeasset,
						<lb/>cognito imperator Mauricius, quia cum Langobardis foedus inierit, solidos, quos ei ob
						<lb/>Langobardorum detrimentum dederat, repetere coepit. Sed ille suarum virium potentia
					<lb/>fretus, pro hac re nec responsum reddere voluit.</p>
				</div>
				<div type="chapter">
					<head><lb/>18.</head> <p>His ita gestis, Authari rex Brexillum civitatem super Padi marginem positam
						<lb/>expugnare adgressus est. In qua Droctulft dux a Langobardis confugerat, seque
						<lb/>partibus imperatoris tradens, sociatus militibus, Langobardorum exercitui fortiter resistebat.
						<lb/>Iste ex Suavorum, hoc est Alamannorum, gente oriundus, inter Langobardos
						<lb/>creverat et, quia erat forma idoneus, ducatus honorem meruerat; sed cum
						<lb/>occasione ulciscendae suae captivitatis repperit, contra Langobardorum ilico arma
						<lb/>surrexit. Adversus quem Langobardi gravia bella gesserunt, tandemque eum cum
						<pb n="102"/>
						<lb/>militibus quos iuvabat exuperantes, Ravennam cedere conpulerunt. Brexillus capta
						<lb/>est, muri quoque eius solum ad usque destructi sunt. Post haec Authari rex cum
					<lb/>Smaracdo patricio, qui tunc Ravennae preerat, usque in annum tertium pacem fecit.</p>
				</div>
				<div type="chapter">
					<head><lb/>19.</head> <p>Huius sane Droctulft, de quo praemisimus, amminiculo saepe Ravennatium
						<lb/>milites adversum Langobardos dimicarunt, extructaque classe, Langobardos, qui Classe
						<lb/>urbem tenebant, hoc adiuvante pepulerunt. Cui, cum vitae explesset terminum, honorabile
						<lb/>sepulchrum ante limina beati Vitalis martyris tribuentes, tali eius laudes epitaphio
					<lb/>extullerunt:</p>
					<lg>
						<l>“Clauditur hoc tumulo, tantum sed corpore, Drocton;</l>
						<l>Nam meritis toto vivit in orbe suis. </l>
						<l>Cum Bardis fuit ipse quidem, nam gente Suavus; </l>
						<l>Omnibus et populis inde suavis erat. </l>
						<l n="5">Terribilis visu facies, sed mente benignus, </l>
						<l>Longaque robusto pectore barba fuit. </l>
						<l>Hic et amans semper Romana ac publica signa, </l>
						<l>Vastator genti adfuit ipse suae. </l>
						<l>Contempsit caros, dum nos amat ille, parentes, </l>
						<l n="10">Hanc patriam reputans esse Ravenna suam. </l>
						<l>Huius prima fuit Brexilli gloria capti; </l>
						<l>Quo residens cunctis hostibus horror erat. </l>
						<l>Quo Romana potens valuit post signa iubare, </l>
						<l>Vexillum primum Christus habere dedit. </l>
						<pb n="103"/>
						<l n="15">Inde etiam, retinet dum Classem fraude Faroaldus, </l>
						<l>Vindicet ut Classem, classibus arma parat. </l>
						<l>Puppibus exiguis decertans amne Badrino, </l>
						<l>Bardorum innumeras vicit et ipse manus. </l>
						<l>Rursus et in terris Avarem superavit eois, </l>
						<l n="20">Conquirens dominis maxima palma suis. </l>
						<l>Martyris auxilio Vitalis fultus, ad istos </l>
						<l>Pervenit victor saepe triumphos ovans; </l>
						<l>Cuius et in templis petiit sua membra iacere, </l>
						<l>Haec loca post mortem bustis habere iubat. </l>
						<l n="25">Ipse sacerdotem moriens petit ista Iohannem, </l>
						<l>His rediit terris cuius amore pio.</l>
					</lg>
				</div>
				<div type="chapter">
					<head><lb/>20.</head> <p>Denique post Benedictum papam Pelagius Romanae ecclesiae pontifex absque
						<lb/>iussione principis ordinatus est, eo quod Langobardi Romam per circuitum obsiderent,
						<lb/>nec posset quisquam a Roma progredi. Hic Pelagius Heliae Aquileiensi
						<lb/>episcopo, nolenti tria capitula Calchidonensis synodi suscipere, epistolam satis utilem
					<lb/>misit, quam beatus Gregorius, cum esset adhuc diaconus, conscripsit.</p>
				</div>
				<div type="chapter">
					<head><lb/>21.</head> <p>Interea Childepertus rex Francorum bellum adversum Hispanos gerens, eosdem
						<lb/>acie superavit. Causa autem huius certaminis ista fuit. Childepertus rex Ingundem
						<lb/>sororem suam Herminigildo, Levigildi Hispanorum regis filio, in coniugium
						<lb/>tradiderat. Qui Herminigildus praedicatione Leandri episcopi Hispalensis atque adhortatione
						<lb/>suae coniugis ab Arriana heresi, qua pater suus languebat, ad catholicam
						<lb/>fidem conversus fuerat. Quem pater inpius in ipso sacrato paschali die securi percussum
						<lb/>interemerat. Ingundis vero post mariti et martyris funus de Hispanis fugiens,
						<lb/>dum Gallias repedare vellet, in manus militum incidens, qui in limite adversum Hispanos
						<pb n="104"/>
						<lb/>Gotthos residebant, cum parvo filio capta atque in Siciliam ducta est ibique diem
					<lb/>clausit extremum. Filius vero eius imperatori Mauricio Constantinopolim est transmissus.</p>
				</div>
				<div type="chapter">
					<head><lb/>22.</head> <p>Rursum Mauricius augustus legatos ad Childepertum mittens, eum, ut
						<lb/>contra Langobardos in Italiam exercitum dirigeret, persuasit. Childepertus existimans
						<lb/>suam adhuc germanam aput Constantinopolim vivere, legatis Mauricii adquiescens, ut
						<lb/>suam possit sororem recipere, iterum adversum Langobardos Francorum exercitum
						<lb/>ad Italiam direxit. Contra quos dum Langobardorum acies properarent, Franci et
						<lb/>Alamanni dissensionem inter se habentes, sine ullius lucri conquisitione ad patriam
					<lb/>sunt reversi.</p>
				</div>
				<div type="chapter">
					<head><lb/>23.</head> <p>Eo tempore fuit aquae diluvium in finibus Venetiarum et Liguriae seu
						<lb/>ceteris regionibus Italiae, quale post Noe tempore creditur non fuisse. Factae sunt
						<lb/>lavinae possessionum seu villarum, hominumque pariter et animantium magnus interitus.
						<lb/>Destructa sunt itinera, dissipatae viae, tantum tuncque Atesis fluvius excrevit,
						<lb/>ut circa basilicam Beati Zenonis martyris, quae extra Veronensis ur bis muros sita
						<lb/>est, usque ad superiores fenestras aqua pertingeret, licet, sicut et beatus Gregorius post
						<lb/>papa scripsit, in eandem basilicam aqua minime introierit. Urbis quoque eiusdem
						<lb/>Veronensis muri ex parte aliqua eadem sunt inundatione subruti. Facta est autem
						<lb/>haec inundatio sexto decimo Kalendas Novembris. Sed tantae coruscationes et tonitrua
						<lb/>fuerunt, quantae fieri vix aestivo tempore solent. Post duos quoque menses eadem
					<lb/>urbs Veronen sium magna ex parte incendio concremata est.</p>
				</div>
				<div type="chapter">
					<head><lb/>24.</head> <p>In hac diluvii effusione in tantum apud urbem Romam fluvius Tiberis excrevit,
						<lb/>ut aquae eius super muros urbis influerent et maximas in ea regiones occuparent.
						<lb/>Tunc per alveum eiusdem fluminis cum multa serpentium multitudine draco
						<lb/>etiam mirae magnitudinis per urbem transiens usque ad mare discendit. Subsecuta
						<pb n="105"/>
						<lb/>statim est hanc inundationem gravissima pestilentia, quam inguina riam appellant. Quae
						<lb/>tanta strage populum devastavit, ut de inaestimabili multitudine vix pauci remanerent.
						<lb/>Primumque Pelagium papam, virum venerabilem, perculit et sine mora extinxit. Deinde,
						<lb/>pastore interempto, sese per populos extendit. In hac tanta tribulatione beatissimus
						<lb/>Gregorius, qui tunc levita erat, a cunctis generaliter papa electus est. Qui dum septiformem
						<lb/>laetaniam fieri ordinasset, intra unius horae spatium, dum hi Deum deprecarentur,
						<lb/>octuaginta ex eis subito ad terram corruentes, spiritum exalarunt. Septiformis
						<lb/>autem laetania ideo dicta est, quia omnis urbis populus a beato Gregorio in septem partibus
						<lb/>deprecaturus Dominum est divisus. In primo namque choro fuit omnis clerus, in
						<lb/>secundo omnes abbates cum monachis suis, in tertio omnes abbatissae cum congregationibus
						<lb/>suis, in quarto omnes infantes, in quinto omnes laici, in sexto universae viduae,
						<lb/>in septimo omnes mulieres coniugatae. Ideo autem de beato Gregorio plura dicere
						<lb/>obmittimus, quia iam ante aliquod annos eius vitam, Deo auxiliante texuimus. In qua
					<lb/>quae dicenda fuerant iuxta tenuitatis nostrae vires universa descripsimus.</p>
				</div>
				<div type="chapter">
					<head><lb/>25.</head> <p>Hoc tempore isdem beatus Gregorius Augustinum et Mellitum et Iohannem
						<lb/>cum aliis pluribus monachis timentibus Deum in Brittaniam misit eorumque praedicatione
					<lb/>ad Christum Anglos convertit.</p>
				</div>
				<div type="chapter">
					<head><lb/>26.</head> <p>His diebus, defuncto Helia Aquileiensi patriarcha, postquam quindecim annos
						<lb/>sacerdotium gesserat, Severus huic succedens regendam suscepit ecclesiam. Quem Smaracdus
						<lb/>patricius veniens de Ravenna in Gradus, per semet ipsum e basilica extrahens,
						<lb/>Ravennam cum iniuria duxit cum aliis tribus ex Histria episcopis, id est Iohanne Parentino
						<lb/>et Severo atqueuimdemio, necnon etiam Antonio iam sene Ecclesiae defensore.
						<lb/>Quibus comminans exilia atque violentiam inferens, communicare conpulit
						<lb/>Iohanni Ravennati episcopo, trium capitulorum damnatori, qui a tempore papae Vigilii
						<pb n="106"/>
						<lb/>vel Pelagii a Romanae ecclesiae desciverat societate. Exempto vero anno, e Ravenna
						<lb/>ad Grados reversi sunt. Quibus nec plebs communicare voluit, nec ceteri
						<pb n="107"/>
						<lb/>episcopi eos receperunt. Smaracdus patricius a daemonio non iniuste correptus,
						<lb/>successorem Romanum patricium accipiens, Constantinopolim remeavit. Post haec facta
						<lb/>est sinodus decem episcoporum in Mariano, ubi receperunt Severum patriarcham
						<lb/>Aquilegensem dantem libellum erroris sui, quia trium capitulorum damnatoribus communicarat
						<lb/>Ravennae. Nomina vero episcoporum qui se ab hoc scismate cohibuerunt
						<lb/>haec sunt: Petrus de Altino, Clarissimus, Ingenuinus de Sabione, Agnellus Tridentinus,
						<lb/>Iunior Veronensis, Horontius Vicentinus, Rusticus de Tarvisio, Fonteius Feltrinus,
						<lb/>Agnellus de Acilo, Laurentius Bellunensis, Maxentius Iuliensis et Adrianus
						<lb/>Polensis. Cum patriarcha autem communicaverunt isti episcopi: Severus, Parentinus
					<lb/>Iohannes, Patricius, Vindemius et Iohannes.</p>
				</div>
				<div type="chapter">
					<head><lb/>27.</head> <p>Hac tempestate rex Authari ad Histriam exercitum misit; cui exercitui
						<pb n="108"/>
						<lb/>Euin dux Tridentinus praefuit. Qui post praedas et incendia, facta pace in annum
						<lb/>unum, magnam pecuniam regi detulerunt. Alii quoque Langobardi in insula Amacina
						<lb/>Francionem magistrum militum, qui adhuc de Narsetis parte fuerat et iam se per viginti
						<lb/>annos continuerat, obsidebant. Qui Francio post sex menses obsidionis suae Langobardis
						<lb/>eandem insulam tradidit, ipse vero, ut obtaverat, dimissus a rege, cum sua
						<lb/>uxore et supellectili Ravennam properavit. Inventae sunt in eadem insula divitiae
					<lb/>multae, quae ibi de singulis fuerant civitatibus commendatae.</p>
				</div>
				<div type="chapter">
					<head><lb/>28.</head> <p>At vero Flavius rex Authari legatos ad Childepertum misit, petens eius
						<lb/>germanam suo matrimonio sociari. Cumque Childepertus, acceptis muneribus a Langobardorum
						<lb/>legatis, suam germanam eorum regi se daturum promisisset, advenientibus
						<lb/>tamen Gothorum de Hispania legatis, eandem suam germanam, eo quod gentem illam
					<lb/>ad fidem catholicam conversam fuisse cognoverat, repromisit.</p>
				</div>
				<div type="chapter">
					<head><lb/>29.</head> <p>Inter haec legationem ad imperatorem Mauricium direxit, mandans ei, ut,
						<lb/>quod prius non fecerat, nunc contra Langobardorum gentem bellum susciperet atque
						<lb/>cum eius consilio eos ab Italia removeret. Qui nihil moratus, exercitum suum ad Langobardorum
						<lb/>debellationem in Italiam direxit. Cui Authari rex et Langobardorum
						<lb/>acies non segniter obviam pergunt proque libertatis statu fortiter confligunt. In ea
						<lb/>pugna Langobardi victoriam capiunt; Franci vehementer caesi, nonnulli capti, plurimi
						<lb/>etiam per fugam elapsi vix ad patriam revertuntur. Tantaque ibi strages facta est
						<lb/>de Francorum exercitu, quanta usquam alibi non memoratur. Mirandum sane est,
						<lb/>cur Secundus, qui aliqua de Langobardorum gestis scripsit, hanc tantam eorum victoriam
						<lb/>praeterierit, cum haec quae praemisimus de Francorum interitum in eorum historia
					<lb/>hisdem ipsis pene verbis exarata legantur.</p>
					<pb n="109"/>
				</div>
				<div type="chapter">
					<head><lb/>30.</head> <p>Flavius vero rex Authari legatos post haec ad Baioariam misit, qui Garibaldi
						<lb/>eorum regis filiam sibi in matrimonium peterent. Quos ille benigne suscipiens,
						<lb/>Theudelindam suam filiam Authari se daturum promisit. Qui legati revertentes cum
						<lb/>haec Authari nuntiassent, ille per semet ipsum suam sponsam videre cupiens, paucis
						<lb/>secum sed expeditis ex Langobardis adhibitis, unumque sibi fidelissimum et quasi seniorem
						<lb/>secum ducens, sine mora ad Baioariam perrexit. Qui cum in conspectum Garibaldi
						<lb/>regis iuxta morem legatorum introducti essent et his qui cum Authari quasi
						<lb/>senior venerat post salutationem verba, ut moris est, intulisset: Authari, cum a nullo
						<lb/>illius gentis cognosceretur, ad regem Garibaldum propinquius accedens ait: "Dominus
						<lb/>meus Authari rex me proprie ob hoc direxit, ut vestram filiam, ipsius sponsam, quae
						<lb/>nostra domina futura est, debeam conspicere, ut qualis eius forma sit, meo valeam
						<lb/>domino certius nuntiare". Cumque rex haec audiens filiam venire iussisset, eamque
						<lb/>Authari, ut erat satis eleganti forma, tacito nutu contemplatus esset, eique satis per
						<lb/>omnia conplacuisset, ait ad regem: "Quia talem filiae vestrae personam cernimus, ut
						<lb/>eam merito nostram reginam fieri optemus, si placet vestrae potestati, de eius manu,
						<lb/>sicut nobis postea factura est, vini poculum sumere preoptamus". Cumque rex id, ut
						<lb/>fieri deberet, annuisset, illa, accepto vini poculo, ei prius qui senior esse videbatur propinavit.
						<lb/>Deinde cum Authari, quem suum esse sponsum nesciebat, porrexisset, ille, postquam
						<lb/>bibit ac poculum redderet, eius manu, nemine animadvertente, digito tetigit dexteramque
						<lb/>suam sibi a fronte per nasum ac faciem produxit. Illa hoc suae nutrici rubore perfusa
						<lb/>nuntiavit. Cui nutrix sua ait: "Iste nisi ipse rex et sponsus tuus esset, te omnino
						<lb/>tangere non auderet. Sed interim sileamus, ne hoc patri tuo fiat cognitum. Re enim
						<lb/>vera digna persona est, quae tenere debeat regnum et tuo sociari coniugio". Erat autem
						<lb/>tunc Authari iuvenili aetate floridus, statura decens, candido crine perfusus et satis
						<lb/>decorus aspectu. Qui mox, a rege comeatu accepto, iter patriam reversuri arripiunt
						<lb/>deque Noricorum finibus festinanter abscedunt. Noricorum siquidem provincia, quam
						<lb/>Baioariorum populus inhabitat, habet ab oriente Pannoniam, ab occidente Suaviam,
						<lb/>a meridie Italiam, ab aquilonis vero parte Danuvii fluenta. Igitur Authari cum iam
						<lb/>prope Italiae fines venisset secumque adhuc qui eum deducebant Baioarios haberet,
						<lb/>erexit se quantum super equum cui praesidebat potuit et toto adnisu securiculam,
						<lb/>qua manu gestabat, in arborem quae proximior aderat fixit eamque fixam reliquit,
						<pb n="110"/>
						<lb/>adiciens haec insuper verbis: "Talem Authari feritam facere solet". Cumque haec
						<lb/>dixisset, tunc intellexerunt Baioarii qui cum eo comitabantur, eum ipsum regem Authari
						<lb/>esse. Denique post aliquod tempus, cum propter Francorum adventum perturbatio
						<lb/>Garibaldo regi advenisset, Theudelinda, eius filia, cum suo germano nomine Gundoald
						<lb/>ad Italiam confugiit seque adventare Authari suo sponso nuntiavit. Cui statim ille
						<lb/>obviam cum magno apparatu nuptias celebraturus in campum Sardis, qui super Veronam
						<lb/>est, occurrens, eandem cunctis laetantibus in coniugium idus Maias accepit.
						<lb/>Erat autem tunc ibi inter ceteros Langobardorum duces Agilulf dux Taurinensium
						<lb/>civitatis. Quo in loco cum perturbato aere lignum quoddam, quod in regiis septis
						<lb/>situm erat, cum magno tonitruorum fragore vi fulminis ictum fuisset, habebat tunc Agilulf
						<lb/>quendam de suis aruspicem puerum, qui per artem diabolicam, quid futurum portenderent
						<lb/>ictus fulminum, intellegebat. Qui secrete, cum Agilulf ad requisita naturae
						<lb/>resideret, eidem dixit: "Mulier ista, quae modo regi nostro nupsit, tua non post multum
						<lb/>tempus coniux futura est". Quod ille audiens, caput se eius amputaturum, si hac de re
						<lb/>amplius aliquid diceret, comminatus est. Cui ille: "Ego quidem", inquid, "occidi possum; nam certe ad hoc
						<lb/>ista in hanc patriam femina venit, ut tuis debeat nuptiis copulari".
						<lb/>Quod ita quoque post factum est. Hoc tempore, quam ob causam incertum est, Ansul,
					<lb/>cognatus regis Authari, aput Veronam est interfectus.</p>
				</div>
				<div type="chapter">
					<head><lb/>31.</head> <p>Hac etiam tempestate Grippo, legatus Childeperti regis Francorum, cum
						<lb/>Constantinopolim remeasset et eidem regi suo, quomodo honorifice ab imperatore
						<lb/>Mauricio susceptus fuisset, nuntiasset, et quia iniurias, quas apud Cartaginem perpessus
						<lb/>fuerat, imperator ad voluntatem Childeperti regis ultum iri promisisset: Childepertus
						<lb/>confestim iterato in Italiam exercitum Francorum cum viginti ducibus ad debellandam
						<lb/>Langobardorum gentem direxit. E quibus ducibus Audualdus et Olo et Cedinus eminentiores
						<lb/>fuerunt. Sed Olo cum importune ad Bilitionis castrum accessisset, iaculo sub
						<lb/>mamilla sauciatus cecidit et mortuus est. Reliqui vero Franci cum egressi fuissent ad
						<lb/>praedandum, a Langobardis inruentibus passim per loca singula prostemebantur. At
						<pb n="111"/>
						<lb/>vero Audoaldus et sex duces Francorum ad Mediolanensium urbem advenientes, ibi
						<lb/>eminus in campestribus castra posuerunt. Quo loco ad eos imperatoris legati venerunt,
						<lb/>nuntiantes, adesse exercitum in solatio eorum, dicentesque quia: "Post triduum cum eisdem
						<lb/>veniemus. Et hoc vobis erit signum: cum videritis villae huius, quae in monte sita
						<lb/>est, domus incendio concremari et fumum incendii ad caelos usque sustolli, noveritis,
						<lb/>nos cum exercitu, quem pollicemur, adventare". Sed expectantes Francorum duces
						<lb/>diebus sex iuxta placitum, nullum ex his, quibus legati imperatoris promiserant, venisse,
						<lb/>contemplati sunt. Cedinus autem cum tredecim ducibus laevam Italiae ingressus,
						<lb/>quinque castella cepit, a quibus etiam sacramenta exegit. Pervenit etiam exercitus
						<lb/>Francorum usque Veronam, et deposuerunt castra plurima per pacem post sacramenta
						<lb/>data, quae se eis crediderant nullum ab eis dolum existimantes. Nomina autem castrorum
						<lb/>quae diruerunt in territorio Tridentino ista sunt: Tesana, Maletum, Sermiana,
						<lb/>Appianum, Fagitana, Cimbra, Vitianum, Bremtonicum, Volaenes, Ennemase,
						<lb/>et duo in Alsuca et unum in Verona. Haec omnia castra cum diruta essent a Francis,
						<lb/>cives universi ab eis ducti sunt captivi. Pro Ferruge vero castro, intercedentibus episcopis
						<lb/>Ingenuino de Savione et Agnello de Tridento, data est redempio, per capud
						<lb/>uniuscuiusque viri solidus unus usque ad solidos sexcentos. Interea Francorum exercitum,
						<lb/>cum esset tempus aestivum, propter inconsueti aeris incommoditatem, desenteriae
						<lb/>morbus graviter exagitare coepit, quo morbo plures ex eis interierunt. Quid
						<lb/>plura? Cum per tres menses Francorum exercitus Italiam pervagaret nihilque proficeret
						<lb/>neque se de inimicis ulcisci posset, eo quod se in locis firmissimis contulissent,
						<lb/>neque regem attingere valeret, de quo ultio fieret, qui se intra Ticinensem munierat
						<lb/>urbem, ut diximus, infirmatus aeris intemperantia ac fame constrictus exercitus redire
						<lb/>ad propria destinavit. Qui revertentes ad patriam, in tantum famis penuriam perpessi
						<pb n="112"/>
						<lb/>sunt, ut prius vestimenta propria, insuper etiam et arma ad coemendum victum praeberent,
					<lb/>quam ad genitale solum pertingerent.</p>
				</div>
				<div type="chapter">
					<head><lb/>32.</head> <p>Circa haec tempora putatur esse factum, quod de Authari rege refertur.
						<lb/>Fama est enim, tunc eundem regem per Spoletium Beneventum pervenisse eandemque
						<lb/>regionem cepisse et usque etiam Regiam, extremam Italiae civitatem vicinam Siciliae,
						<lb/>perambulasse; et quia ibidem intra maris undas columna quaedam esse posita dicitur,
						<lb/>usque ad eam equo sedens accessisse eamque de hastae suae cuspide tetigisse, dicens:
						<lb/>"Usque hic erunt Langobardorum fines". Quae columna usque hodie dicitur persistere et
					<lb/>columna Authari appellari.</p>
				</div>
				<div type="chapter">
					<head><lb/>33.</head> <p>Fuit autem primus Langobardorum dux in Benevento nomine Zotto, qui
					<lb/>in ea principatus est per curricula viginti annorum.</p>
				</div>
				<div type="chapter">
					<head><lb/>34.</head> <p>Interea Authari rex legationem verbis pacificis ad Gunthramnum regem
						<lb/>Francorum, patruum scilicet Childeperti regis, direxit. A quo legati idem iocunde
						<lb/>suscepti, sed ad Childepertum, qui ei nepus ex fratre erat, directi sunt, ut per eius
						<lb/>notum pax cum gente Langobardorum firmaretur. Erat autem Gunthramnus iste, de
						<lb/>quo diximus, rex pacificus et omni bonitate conspicuus. Cuius unum factum satis ammirabile
						<lb/>libet nos huic nostrae historiae breviter inserere, praesertim cum hoc Francorum
						<lb/>historia noverimus minime contineri. Is cum venatum quodam tempore in
						<lb/>silvam isset, et, ut adsolet fieri, hac illacque discurrentibus sociis, ipse cum uno fidelissimo
						<lb/>tamen suo remansisset, gravissimo somno depressus, caput in genibus eiusdem fidelis
						<lb/>sui reclinans, obdormivit. De cuius ore parvum animal in modum reptilis egressum,
						<lb/>tenuem rivulum, qui propter discurrebat, ut transire possit, satagere coepit. Tunc isdem
						<lb/>in cuius gremio quiescebat spatham suam vagina exemptam super eundem rivulum
						<lb/>posuit; super quam illud reptile, de quo diximus, ad partem aliam transmeavit. Quod
						<lb/>cum non longe exinde in quoddam foramen montis ingressum fuisset, et post aliquantum
						<lb/>spatii regressum super eandem spatham praefatum rivulum transmeasset, rursum
						<pb n="113"/>
						<lb/>in os Gunthramni, de quo exierat, introivit. Gunthramnus post haec de somno expergefactus,
						<lb/>mirificam se visionem vidisse narravit. Retulit enim, paruisse sibi in somnis,
						<lb/>quod fluvium quendam per pontem ferreum transisset et sub montem quendam introisset,
						<lb/>ubi multos auri pondus aspexisset. Is vero in cuius gremio caput tenuerat cum
						<lb/>dormisset, quid de eo viderat, ei per ordinem retulit. Quid plura? Effossus est locus
						<lb/>ille, et inaestimabiles thesauri, qui ibidem antiquitus positi fuerant, sunt reperti. De
						<lb/>quo auro ipse rex postmodum cyborium solidum mirae magnitudinis et magni ponderis
						<lb/>fecit, multisque illud preciosissimis gemmis decoratum ad sepulchrum Domini Hierosolimam
						<lb/>transmittere voluit. Sed cum minime potuisset, eodem supra corpus beati Marcelli
						<lb/>martyris, quod in civitate Cavallonno sepultum est, ubi sedes regni illius erat, poni
						<lb/>fecit; et est ibi usque in praesentem diem. Nec est usquam ullum opus ex auro effectum,
						<lb/>quod ei valeat conparari. Sed nos, his breviter quae relatu digna erant contactis, ad
					<lb/>historiam revertamur.</p>
				</div>
				<div type="chapter">
					<head><lb/>35.</head> <p>Interim dum legati Authari regis in Francia morarentur, rex Authari
						<lb/>apud Ticinum Nonas Septembris, veneno, ut tradunt, accepto, moritur postquam sex
						<lb/>regnaverat annos. Statimque a Langobardis legatio ad Childepertum regem Francorum
						<lb/>missa est, quae Authari regis mortem eidem nuntiaret et pacem ab eo expeteret.
						<lb/>Quod ille audiens, legatos quidem suscepit, pacem vero in posterum se daturum
						<lb/>promisit. Qui tamen praefatos legatos post aliquod dies, promissa pace, absolvit.
						<lb/>Regina vero Theudelinda quia satis placebat Langobardis, permiserunt eam in regia
						<lb/>consistere dignitate, suadentes ei, ut sibi quem ipsa voluisset ex omnibus Langobardis
						<lb/>virum eligeret, talem scilicet qui regnum regere utiliter possit. Illa vero consilium
						<lb/>cum prudentibus habens, Agilulfum ducem Taurinatium et sibi virum et Langobardorum
						<lb/>genti regem elegit. Erat enim isdem vir strenuus et bellicosus et tam forma
						<lb/>quam animo ad regni gubernacula coaptatus. Cui statim regina ad se venire mandavit,
						<lb/>ipsaque ei obviam ad Laumellum oppidum properavit. Qui cum ad eam
						<pb n="114"/>
						<lb/>venisset, ipsa sibi post aliqua verba vinum propinari fecit. Quae cum prior bibisset,
						<lb/>residuum Agilulfo ad bibendum tribuit. Is cum reginae, accepto poculo, manum honorabiliter
						<lb/>osculatus esset, regina cum rubore subridens, non deberi sibi manum osculari,
						<lb/>ait, quem osculum ad os, iungere oporteret. Moxque eum ad suum basium erigens,
						<lb/>ei de suis nuptiis deque regni dignitate aperuit. Quid plura? Celebrantur cum magna
						<lb/>laeticia nuptiae; suscepit Agilulf, qui fuerat cognatus regis Authari, incoante iam mense
						<lb/>Novembrio, regiam dignitatem. Sed tamen, congregatis in unum Langobardis, postea
					<lb/>mense maio ab omnibus in regnum apud Mediolanum levatus est.</p>
					<p>
						<lb/>FINIT LIBER TERTIUS
					</p>
				</div>
			</div>
		</div>
		<div type="book">
			<div>
				<head><lb/>INCIPIUNT CAPITULA LIBRI QUARTI</head>
				<lb/><p>1. Quod Agilulf rex pro captivis legatos in Francia misit. </p>
				<p>
					<lb/>2. De siccitate quae eodem anno fuit, et de locustis.
				</p>
				<p>
					<lb/>3. Quod rex Agilulf Mimulphum occiclit, et de rebellatione Gaidilulfi et Ulphari.
				</p>
				<p>
					<lb/>4. De peste aput Ravennam, et de bello Childeperti cum filio Hilperici, et de
					<lb/>portentis.
				</p>
				<p>
					<lb/>5. Quod codicem dialocum beatus Gregorius Theudelindae reginae direxit.
				</p>
				<p>
					<lb/>6. De bonis actibus eiusdem Theudelindae reginae.
				</p>
				<p>
					<lb/>7. Quod Tassilo ab Hildeperto Francorum rege rex ordinatus est.
				</p>
				<p>
					<lb/>8. Quod Romanus patricius civitates quas Langobardi tenebant invasit; et quia rex
					<lb/>Agilulf Maurissionem ducem occidit, et quia cum beato Gregorio et Romanis
					<lb/>pacem fecit.
				</p>
				<p>
					<lb/>9. Epistola beati Gregorii ad Theudelindam reginam. Item alia eiusdem ad Agilulfum
					<lb/>regem.
				</p>
				<p>
					<lb/>10. De stilla comete et morte Iohannis episcopi et Euin ducis, et de Baioariis.
					<pb n="115"/>
				</p>
				<p>
					<lb/>11. De morte Childeperti a Francorum regis, et de bello Avarorum cum Francis, et
					<lb/>de transitu Gunthramni regis.
				</p>
				<p>
					<lb/>12. Quia cacanus legatos ad Agilulfum misit, et de pace cum Gallinico patricio.
				</p>
				<p>
					<lb/>13. De pace Agilulfi cum Francis, et de morte Zangrulfi et Warnecautii.
				</p>
				<p>
					<lb/>14. De peste aput Ravennam et mortalitate aput Veronam.
				</p>
				<p>
					<lb/>15. De signo sanguineo in caelo et bello inter se Francorum.
				</p>
				<p>
					<lb/>16. De morte Ariulfi ducis Spolitani, et de ducato Theudelapii.
				</p>
				<p>
					<lb/>17. De depraedatione facta a Langobardis in coenobio sancti Benedicti.
				</p>
				<p>
					<lb/>18. De morte Zottonis et ducatu Arichis.
				</p>
				<p>
					<lb/>19. Epistula beati Gregorii papae ad eundem Arichis.
				</p>
				<p>
					<lb/>20. De captivitate filiae regis Agilulfi, et quia rex Agilulf cacano artifices direxit.
				</p>
				<p>
					<lb/>21. De basilica beati Iohannis in Modicia, quam Theudelinda regina aedificavit.
				</p>
				<p>
					<lb/>22. De palatio, quod construxit.
				</p>
				<p>
					<lb/>23. De subversione Patavinae urbis.
				</p>
				<p>
					<lb/>24. De pace facta cum Avaribus, et quod Langobardi Histriam sunt ingressi.
				</p>
				<p>
					<lb/>25. De nativitate Adaloaldi, filii Agilulfi, et de invasione Montis Silicis.
				</p>
				<p>
					<lb/>26. De morte Mauricii imperatoris.
				</p>
				<p>
					<lb/>27. Do Gaidoaldo et Gisulfo ducibus, et de baptismo Adaloaldi.
				</p>
				<p>
					<lb/>28. De captu Cremonae et Mantuae, et de morte filiae regis, et de bello Francorum.
				</p>
				<p>
					<lb/>29. De transitu beati Gregorii papae et eius sanctitate.
				</p>
				<p>
					<lb/>30. De regno Adaloaldi, et de pace facta cum Francis.
				</p>
				<p>
					<lb/>31. Bellum Francorum cum Saxonibus.
				</p>
				<p>
					<lb/>32. De pace facta cum Smaracdo patricio, et de captis Tusciae civitatibus.
				</p>
				<p>
					<lb/>33. De morte Severi patriarchae et sacerdotio Iohannis et Candidiani.
				</p>
				<p>
					<lb/>34. De invasione Neapolitanae civitatis, et de morte Eleutherii falsi imperatoris.
				</p>
				<p>
					<lb/>35. De pace facta cum imperatore.
				</p>
				<p>
					<lb/>36. De Focate augusto et eius nece et imperio Eraclii.
				</p>
				<p>
					<lb/>37. De morte Gisulfi ducis et depraedatione Foroiulanae urbis et ceteris malis quae
					<lb/>Langobardi ab Hunnis sunt perpessi.
				</p>
				<p>
					<lb/>38. De ducato et de morte Tasonis et Cacconis.
					<pb n="116"/>
				</p>
				<p>
					<lb/>39. De Grasulfo duce Foroiulano, et de advento Rodoaldi et Grimoaldi in Beneventum.
				</p>
				<p>
					<lb/>40. De facta pace cum imperatore et Francis et populatione Histriae et morte
					<lb/>Gundoaldi.
				</p>
				<p>
					<lb/>41. De morte Agilulfi et regno Adaloaldi et eius expulsione et regno Arioaldi.
				</p>
				<p>
					<lb/>42. De morte Arioaldi et regno Rothari, et quia dux Arichis filium suum Aionem
					<lb/>ad regem direxit.
				</p>
				<p>
					<lb/>43. De morte Arichis Beneventani ducis, et de ducatu Aionis.
				</p>
				<p>
					<lb/>44. De morte Aionis et ducatu Radoaldi.
				</p>
				<p>
					<lb/>45. De civitatibus quas Rothari cepit.
				</p>
				<p>
					<lb/>46. De morte Radoaldi ducis, et quia ei in ducato Grimoald, eius germanus, successit.
				</p>
				<p>
					<lb/>47. De morte Rothari regis et regno Radoaldi.
				</p>
				<p>
					<lb/>48. De morte Radoaldi regis et regno Ariperti.
				</p>
				<p>
					<lb/>49. De morte Eraclii augusti et Constantini, qui ei successit, et regno alterius Constantini.
				</p>
				<p>
					<lb/>50. De Cesara regina Persarum.
				</p>
				<p>
					<lb/>51. De morte Ariperti et Godiperti, filii eius, qui ei successit, et regno Grimoaldi
					<lb/>et interitu Garipaldi ducis.
				</p>
				<p>
					<lb/>EXPLICIUNT CAPITULA.
				</p>
			</div>
			<div>
				<head><lb/>INCIPIT LIBER QUARTUS</head>
				<div type="chapter">
					<head><lb/>1.</head> <p>Confirmata igitur Agilulf, qui et Ago dictus est, regia dignitate, causa eorum
						<lb/>qui ex castellis Tridentinis captivi a Francis ducti fuerant, Agnellum episcopum Tridentinum
						<lb/>in Francia misit. Qui exinde rediens, secum aliquantos captivos, quos Brunihilde
						<lb/>regina Francorum ex proprio pretio redimerat, revocavit. Euin quoque dux
					<lb/>Tridentorum ad optinendam pacem ad Gallias perrexit; qua impetrata, regressus est.</p>
				</div>
				<div type="chapter">
					<head><lb/>2.</head> <p>Hoc anno fuit siccitas nimium gravis a mense Ianuario usque ad mensem
						<lb/>Septembrium; et facta est magna penuria famis. Venit quoque et magna locustarum
						<pb n="117"/>
						<lb/>magnitudo in territorium Tridentinum, quae maiores erant quam ceterae locustae; et
						<lb/>mirum dictum, herbas paludesque depastae sunt, segetes vero agrorum exigue contigerunt.
					<lb/>Sequenti quoque anno pari nihilominus modo adventarunt.</p>
				</div>
				<div type="chapter">
					<head><lb/>3.</head> <p>His diebus Agilulf rex occidit Mimulfum ducem de insula Sancti Iuliani,
						<lb/>eo quod se superiori tempore Francorum ducibus tradidisset. Gaidulfus vero Pergamensis
						<lb/>dux in civitate sua Pergamo rebellans, contra regem se communivit; sed datis
						<lb/>obsidibus pacem cum rege fecit. Rursum se Gaidulfus in insula Comacina seclausit.
						<lb/>Agilulf vero rex in eandem Comacinam insulam ingressus, homines Gaidulfi exinde
						<lb/>expulit et thesaurum, quem ibidem a Romanis positum invenerat, Ticinum
						<lb/>transtulit. Gaidulfus vero iterato Pergamum confugiens, ibique ab Agilulfo rege
						<lb/>obtemptus, rursus in gratiam receptus est. Rebellavit quoque dux Ulfari contra regem
					<lb/>Agonem aput Tarvisium et obsessus captusque est ab eo.</p>
				</div>
				<div type="chapter">
					<head><lb/>4.</head> <p>Hoc anno fuit pestis inguinaria iterum aput Ravennam, Gradus et Histria
						<lb/>nimium gravis, sicut et prius ante triginta annos extiterat. Hoc etiam tempore Agilulfus
						<lb/>rex cum Avaris pacem fecit. Childepertus quoque bellum gessit cum consobrino
						<lb/>suo, Hilperici filio; in quo proelio usque ad triginta milia hominum eaesa sunt.
						<lb/>Fuit autem tunc hiems frigida nimis, qualem vix aliquis prius recolebat fuisse. In
						<lb/>regione quoque Brionum sanguis de nubibus fluxit; et inter Reni fluvii aquas rivulus
					<lb/>cruoris emanavit.</p>
				</div>
				<div type="chapter">
					<head><lb/>5.</head> <p>His diebus sapientissimus ac beatissimus Gregorius papa Romanae urbis, postquam
						<lb/>alia multa ad utilitatem sanctae ecclesiae scripserat, etiam libros quattor de vita
						<lb/>sanctorum conposuit; quem codicem dialogum, id est duorum locutionem, quia eum
						<lb/>conloquens cum suo diacono Petro ediderat, appellavit. Hos igitur libros praefatus papa
						<lb/>Theudelindae reginae direxit, quam sciebat utique et Christi fidei deditam et in
					<lb/>bonis actibus esse praecipuam.</p>
					<pb n="118"/>
				</div>
				<div type="chapter">
					<head><lb/>6.</head> <p>Per hanc quoque reginam multum utilitatis Dei ecclesia consecuta est.
						<lb/>Nam pene omnes ecclesiarum substantias Langobardi, cum adhuc gentilitatis errore
						<lb/>tenerentur, invaserunt. Sed huius salubri supplicatione rex permotus, et catholicam
						<lb/>fidem tenuit, et multas possessiones ecclesiae Christi largitus est atque episcopos, qui
					<lb/>in depressione et abiectione erant, ad dignitatis solitae honorem reduxit.</p>
				</div>
				<div type="chapter">
					<head><lb/>7.</head> <p>His diebus Tassilo a Childeperto rege Francorum aput Baioariam rex ordinatus
						<lb/>est. Qui mox cum exercitu in Sclaborum provinciam introiens, patrata victoria,
					<lb/>ad solum proprium cum maxima praeda remeavit.</p>
				</div>
				<div type="chapter">
					<head><lb/>8.</head> <p>Hac etiam tempestate Romanus patricius et exharchus Ravennae Romam
						<lb/>properavit. Qui dum Ravennam revertitur, retenuit civitates quae a Langobardis tenebantur,
						<lb/>quarum ista sunt nomina: Sutrium, Polimartium, Hortas, Tuder, Ameria,
						<lb/>Perusia, Luceolis, et alias quasdam civitates. Quod factum cum regi Agilulfo nuntiatum
						<lb/>esset, statim Ticino egressus, cum valido exercitu civitatem Perusium petiit;
						<lb/>ibique per dies aliquod Maurisionem ducem Langobardorum, qui se Romanorum partibus
						<lb/>tradiderat, obsedit, et sine mora captum vita privavit. Huius regis adventu in
						<lb/>tantum beatus Gregorius papa exterritus est, ut ab expositione templi, de quo in Ezechiele
						<lb/>legitur, desisteret, sicut ipse quoque in suis homeliis refert. Rex igitur Agilulf,
						<lb/>rebus conpositis, Ticinum repedavit. Nec multum post, suggerente maxime Theudelinda
						<lb/>regina sua coniuge, sicut eam beatus papa Gregorius suis epistulis saepius
						<lb/>ammonuit, cum eodem viro sanctissimo papa Gregorio atque Romanis pacem firmissimam
						<pb n="119"/>
						<lb/>pepigit. Eidemque reginae idem venerabilis sacerdos pro gratiarum actione hanc epistulam
					<lb/>direxit:</p>
				</div>
				<div type="chapter">
					<head><lb/>9.</head> <p>"Gregorius Theudelindae reginae Langobardorum. Quia excellentia vestra ad
						<lb/>faciendum pacem studiosius et benigne se, sicut solet, inpenderit, renuntiante filio nostro
						<lb/>Probo abbate cognovimus. Nec enim aliter de christianitate vestra confidendum fuit,
						<lb/>nisi quia in causa pacis laborem et bonitatem vestram omnibus monstraretis. Unde
						<lb/>omnipotenti Deo gratias agimus, qui ita cor vestrum sua pietate regit, ut, sicut fidem
						<lb/>rectam tribuit, ita quoque placita sibi vos semper operari concedat. Non enim, excellentissima
						<lb/>filia, de sanguine, qui ab utraque parte fundendus fuerat, parvam te credas
						<lb/>adquisisse mercedem. Ex qua re voluntati vestrae gratias referentes, Dei nostri misericordiam
						<lb/>deprecamur, ut bonorum vobis vicem in corpore et anima hic et in futuro
						<lb/>conpenset. Salutantes vos praeterea paterna dilectione hortamur, ut aput excellentissimum
						<lb/>coniugem vestrum illa agatis, quatenus christianae rei publicae societatem
						<lb/>non rennuat. Nam sicut et vos scire credimus, multis modis est utile, si se ad eius
						<lb/>amicitiam conferre voluerit. Vos ergo more vestro quae ad gratiam partium pertinent
						<lb/>semper studete atque, ubi causa mercedis se dederit, elaborate,ut bona vestra amplius
						<lb/>ante omnipotentis Dei oculos commendetis". Item epistola eiusdem ad Agilulfum regem:
						<pb n="120"/>
						<lb/>"Gregorius Agilulfo regi Langobardorum. Gratias excellentiae vestrae referimus, quia
						<lb/>peticionem nostram audientes, pacem, quae utrisque esset partibus profutura, sicut de
						<lb/>vobis confidentiam habuimus, ordinastis. Ex qua re excellentiae vestrae prudentiam
						<lb/>et bonitatem valde laudamus, quia pacem diligendo, Deum vos, qui auctor ipsius
						<lb/>est, amare, monstratis. Nam si, quod absit, facta non fuisset, quid agi habuit, nisi ut
						<lb/>cum peccato et periculo partium miserorum rusticorum sanguis, quorum labor utrisque
						<lb/>proficit, funderetur? Sed ut prodesset nobis eandem pacem, quemadmodum a vobis
						<lb/>facta est, sentiamus, paterna caritate salutantes petimus, ut, quotiens occasio se dederit,
						<lb/>ducibus vestris per diversa loca et maxime in his partibus constitutis, vestris praecipiatis
						<lb/>epistolis, ut hanc pacem, sicut promissum est, pure custodiant, et occasiones sibi aliquas
						<lb/>non quaerant, unde aut contentio quaedam aut ingratitudo nascatur, quatenus
						<lb/>voluntati vestrae agere gratias valeamus. Latores vero praesentium litterarum, sicut
						<lb/>revera homines vestros, in eo quod debuit affectu suscepimus, quia iustum fuit, ut
						<lb/>viros sapientes et qui pacem factam Deo propitio nuntiarunt cum caritate et suscipere
					<lb/>et dimittere deberemus".</p>
				</div>
				<div type="chapter">
					<head><lb/>10.</head> <p>Inter haec sequenti mense Ianuario paruit stella cometes mane et
						<lb/>vespere per totum mensem. Eo quoque mense defunctus est Iohannes archiepiscopus
						<lb/>Ravennae. Cuius in locum Marianus civis Romanus substitutus est. Euim quoque
						<lb/>duce in Tridentu mortuo, datus est eidem loco dux Gaidoaldus, vir bonus ac fide
						<lb/>catholicus. Isdem ipsis diebus Baioarii usque ad duo milia virorum dum super Sclavos
						<lb/>inruunt, superveniente cacano omnes interficiuntur. Tunc primum cavalli silvatici et
					<lb/>bubali in Italiam delati, Italiae populis miracula fuerunt.</p>
				</div>
				<div type="chapter">
					<head><lb/>11.</head> <p>Hac etiam tempestate Childepertus rex Francorum, aetatis anno vigesimo
						<lb/>quinto cum uxore propria, sicut fertur, in veneno extinguitur. Hunni quoque,
						<lb/>qui et Abares dicuntur, a Pannonia in Turingam ingressi, bella gravissima cum Francis
						<lb/>gesserunt. Brunichildis tunc regina cum nepotibus adhuc puerulis Theudeperto et
						<lb/>Theuderico regebat Gallias, a quibus accepta Hunni pecunia revertuntur ad propria.
						<lb/>Mortuus quoque est Gunthramnus rex Francorum, regnumque illius Brunichildis regina
					<lb/>suscepit cum nepotibus adhuc parvulis, filiis Childeperti.</p>
					<pb n="121"/>
				</div>
				<div type="chapter">
					<head><lb/>12.</head> <p>Per idem tempus cacanus rex Hunnorum legatos ad Agilulfum Mediolanum
						<lb/>mittens, pacem cum eo fecit. Romanus quoque patricius moritur; cui Gallicinus
					<lb/>successit et cum Agilulfo rege pacis concordiam iniit.</p>
				</div>
				<div type="chapter">
					<head><lb/>13.</head> <p>Hoc etiam tempore Agilulf cum Theuderico Francorum rege pacem perpetuam
						<lb/>fecit. Post haec Ago rex rebellantem sibi Zangrulfum Veronensium ducem
						<lb/>extinxit. Gaidulfum quoque Pergamensem ducem, cui iam bis pepercerat, peremit.
					<lb/>Pari etiam modo et Warnecautium aput Ticinum occidit.</p>
				</div>
				<div type="chapter">
					<head><lb/>14.</head> <p>Subsequenti tempore rursum Ravennam et eos qui circa ora maris
						<lb/>erant pestis gravissima vastavit. Sequenti quoque anno mortalitas valida populos Veronensium
					<lb/>attrivit.</p>
				</div>
				<div type="chapter">
					<head><lb/>15.</head> <p>Tunc etiam signum sanguineum in caelo apparuisse visum est et quasi
						<lb/>hastae sanguineae et lux clarissima per totam noctem. Theudepertus rex Francorum
						<lb/>eo tempore cum Clothario patruele suo bellum gerens, eius exercitum vehementer
					<lb/>adflixit.</p>
				</div>
				<div type="chapter">
					<head><lb/>16.</head> <p>Sequenti anno Ariulfus dux, qui Farualdo aput Spoletium successerat,
						<lb/>moritur. Hic Ariulfus cum bello contra Romanos in Camerino gessisset victoriamque
						<lb/>patrasset, requirere a suis hominibus coepit, quis vir ille fuerit, quem ipse in illo bello
						<lb/>quod gesserat tam strenue pugnantem vidisset. Cui cum sui viri responderent, se ibi
						<lb/>nullum aliquem fortius facientem quam ipsum ducem vidisse, ille ait: "Certe multum et
						<lb/>per omnia me meliorem ibi alium vidi, qui, quotiens me adversae partis aliquis
						<lb/>percutere voluit, ille vir strenuus me semper suo clyppeo protexit". Cumque dux ipse
						<lb/>prope Spoletium, ubi basilica beati martyris Savini episcopi sita est, in qua eiusdem
						<lb/>venerabile corpus quiescit, advenisset, interrogavit, cuius haec tam ampla domus esset.
						<lb/>Responsum est ei a viris fidelibus, Savinum ibi martyrem requiescere, quem christiani,
						<lb/>quotiens in bellum contra hostes irent, solitum haberent in suum auxilium invocare.
						<lb/>Ariulfus vero, cum adhuc esset gentilis, ita respondit: "Et potest fieri, ut homo mortuus
						<lb/>aliquot viventi auxilium praestet?". Qui cum hoc dixisset, equo desiliens eandem basilicam
						<pb n="122"/>
						<lb/>conspecturus intravit. Tunc aliis orantibus, ipse picturas eiusdem basilicae mirari
						<lb/>coepit. Qui cum figuram beati martyris Savini depictam conspexisset, mox cum iuramento
						<lb/>affirmavit dicens, talem omnino eum virum qui se in bello protexerat formam
						<lb/>habitumque habuisse. Tunc intellectum est, beatum martyrem Savinum eidem in
						<lb/>proelio adiutorium contulisse. Igitur mortuo Ariulfo, duo filii Faroald superioris
						<lb/>ducis inter se propter ducatum decertantes, unus ex ipsis, qui cum victoriam coronatus
					<lb/>est, nomine Teudelapius, ducatum suscepit.</p>
				</div>
				<div type="chapter">
					<head><lb/>17.</head> <p>Circa haec tempora coenobium beati Benedicti patris, quod in castro
						<lb/>Casino situm est, a Langobardis noctu invaditur. Qui universa diripientes, nec unum
						<lb/>ex monachis tenere potuerunt, ut prophetia venerabilis Benedicti patris, quam longe ante
						<lb/>praeviderat, impleretur, qua dixit: "Vix apud Deum optinere potui, ut ex hoc loco mihi
						<lb/>animae cederentur". Fugientes quoque ex eodem loco monachi Romam petierunt,
						<lb/>secum codicem sanctae regulae, quam praefatus pater conposuerat, et quaedam alia
						<lb/>scripta necnon pondus panis et mensuram vini et quidquid ex supellectili subripere
						<lb/>poterant deferentes. Siquidem post beatum Benedictum Constantinus, post hunc Simplicius,
						<lb/>post quem Vitalis, ad extremum Bonitus congregationem ipsam rexit; sub
					<lb/>quo haec distructio facta est.</p>
				</div>
				<div type="chapter">
					<head><lb/>18.</head> <p>Mortuo igitur Zottone Beneventanorum duce, Arigis in loco ipsius a
						<lb/>rege Agilulfo missus successit; qui ortus in Foroiulii fuerat et Gisulfi Foroiulani
						<lb/>ducis filios educarat eidemque Gisulfo consanguineus erat. Ad hunc Arigis extat
					<lb/>epistula beati papae Gregorii in hunc modum directa:</p>
				</div>
				<div type="chapter">
					<head><lb/>19.</head> <p>"Gregorius Arogi duci. Quia sic de gloria vestra sicut re vera de filio
						<lb/>nostro confidimus, petere a vobis aliqua fiducialiter provocamur, arbitrantes, quod minime
						<lb/>nos patiamini contristari, maxime in tali re, unde vestra anima multum poterit adiuvari.
						<pb n="123"/>
						<lb/>Indicamus autem, propter ecclesias beatorum Petri ac Pauli aliquantas nobis
						<lb/>trabes necessarias esse, et ideo Savino subdiacono nostro iniunximus, de partibus Brittiorum
						<lb/>aliquantas incidere, et ut usque ad mare in locum aptum trahere debeat. Et
						<lb/>quia in hac re solaciis indiget, salutantes gloriam vestram paterna caritate petimus, ut
						<lb/>actionariis vestris qui in illo loco sunt deputetis, ut homines qui sub eis sunt cum
						<lb/>bubus suis in eius transmittere solatium debeant, quatenus vobis concurrentibus melius
						<lb/>quod ei iniunximus possit perficere. Nos enim promittimus, quia, dum res perfecta
						<lb/>fuerit, dignum vobis exenium, quod non sit iniuriosum, transmittemus. Nam scimus
						<lb/>nos considerare et filiis nostris, qui bonam nobis voluntatem exhibent, respondere.
						<lb/>Unde iterum petimus, gloriose fili, ut ita facere debeatis, ut et nos vobis possimus esse
					<lb/>pro praestito beneficio debitores, et vos mercedem pro sanctorum ecclesiis habeatis".</p>
				</div>
				<div type="chapter">
					<head><lb/>20.</head> <p>His diebus capta est filia regis Agilulfi cum viro suo Gudescalco
						<lb/>nomine de civitate Parmensi ab exercitu Gallicini patricii, et ad urbem Ravennatium
						<lb/>sunt deducti. Hoc quoque tempore misit Agilulf rex cacano regi Avarorum
						<lb/>artifices ad faciendas naves, cum quibus isdem cacanus insulam quandam in Thracia
					<lb/>expugnavit.</p>
				</div>
				<div type="chapter">
					<head><lb/>21.</head> <p>Per idem quoque tempus Theudelinda regina basilicam beati Iohannis
						<lb/>baptistae, quam in Modicia construxerat*, qui locus supra Mediolanum duodecim
						<lb/>milibus abest, dedicavit multisque ornamentis auri argentique decoravit praediisque
						<pb n="124"/>
						<lb/>sufficienter ditavit*. Quo in loco etiam Theudericus quondam Gothorum rex palatium
						<lb/>construxit, pro eo quod aestivo tempore locus ipse, utpote vicinus Alpibus, temperatus
					<lb/>ac salubris existit.</p>
				</div>
				<div type="chapter">
					<head><lb/>22.</head> <p>Ibi etiam praefata regina sibi palatium condidit, in quo aliquid et de
						<lb/>Langobardorum gestis depingi fecit. In qua pictura manifeste ostenditur, quomodo
						<lb/>Langobardi eo tempore comam capitis tondebant, vel qualis illis vestitus qualisve habitus
						<lb/>erat. Siquidem cervicem usque ad occipitium radentes nudabant, capillos a facie usque
						<lb/>ad os** dimissos habentes, quos in utramque partem in frontis discrimine dividebant.
						<lb/>Vestimenta vero eis erant laxa et maxime linea, qualia Anglisaxones habere solent,
						<lb/>hornata institis latioribus vario colore contextis. Calcei vero eis erant usque ad summum
						<lb/>pollicem pene aperti et alternatim laqueis corrigiarum retenti. Postea vero coeperunt
						<lb/>osis uti, super quas equitantes tubrugos birreos mittebant. Sed hoc de Romanorum
					<lb/>consuetudine traxerant.</p>
				</div>
				<div type="chapter">
					<head><lb/>23.</head> <p>Usque ad haec tempora Patavium civitas, fortissime militibus repugnantibus,
						<lb/>Langobardis rebellavit. Sed tandem, iniecto igni, tota flammis vorantibus concremata
						<lb/>est, et iussu regis Agilulfi ad solum usque destructa est. Milites tamen qui in
					<lb/>ea fuerunt Ravennam remeare permissi sunt.</p>
					<pb n="125"/>
				</div>
				<div type="chapter">
					<head><lb/>24.</head> <p>Hac tempestate legati Agilulfi regressi a cacano, pacem perpetuam factam
						<lb/>cum Avaribus nuntiarunt. Legatus quoque cacani cum eis adveniens, ad Gallias
						<lb/>perrexit, denuntians Francorum regibus, ut, sicut cum Avaribus, ita pacem habeant
						<lb/>cum Langobardis. Inter haec Langobardi cum Avaribus et Sclavis Histrorum fines
					<lb/>ingressi, universa ignibus et rapinis vastavere.</p>
				</div>
				<div type="chapter">
					<head><lb/>25.</head> <p>Agilulfo quoque regi tunc nascitur filius de Theudelinda regina in Modiciae
						<lb/>palatio, qui Adaloald est appellatus. Sequenti tempore Langobardi castrum
						<lb/>Montis Silicis invaserunt. Per idem tempus, repulso apud Ravennam Gallicino, rediit
					<lb/>Smaracdus, qui prius fuerat Ravennae patricius.</p>
				</div>
				<div type="chapter">
					<head><lb/>26.</head> <p>Igitur Mauritius augustus, postquam uno et viginti annis rexit imperium,
						<lb/>cum filiis Theudosio et Tiberio et Constantino a Focate, qui fuit strator Prisci patricii,
						<lb/>occiditur. Fuit autem utilis rei publicae; nam saepe contra hostes dimicans victoriam
					<lb/>obtinuit. Hunni quoque, qui et Avares appellantur, eius virtute devicti sunt.</p>
				</div>
				<div type="chapter">
					<head><lb/>27.</head> <p>Hoc anno Gaidoaldus dux de Tridento et Gisulfus de Foroiuli, cum
						<lb/>antea a regis Agilulfi societate discordarent, ab eo in pace recepti sunt. Tunc etiam
						<lb/>baptizatus est praenominatus puer Adaloald, filius Agilulfi regis, in Sancto Iohanne in
						<lb/>Modicia, et susceptus de fonte est a Secundo servo Christi de Tridento, cuius saepe
					<lb/>fecimus mentionem. Fuit autem festi pascalis dies eo tempore septimo Idus Aprilis.</p>
				</div>
				<div type="chapter">
					<head><lb/>28.</head> <p>Erat autem his diebus adhuc discordia Langobardis cum Romanis propter
						<lb/>captivitatem filiae regis. Qua de causa rex Agilulf egressus Mediolanio mense
						<lb/>Iulio, obsedit civitatem Cremonensem cum Sclavis, quos ei cacanus rex Avarorum
						<lb/>in solacium miserat, et cepit eam duodecimo Kalendas Septembris et ad solum
						<lb/>usque destruxit. Pari etiam modo expugnavit etiam Mantuam, et interruptis muris
						<lb/>eius cum arietibus, dans veniam militibus qui in ea erant revertendi Ravennam,
						<pb n="126"/>
						<lb/>ingressusque est in eam die Iduum Septembrium. Tunc etiam partibus Langobardorum
						<lb/>se tradidit castrum quod Vulturina vocatur; milites vero Brexillum oppidum
						<lb/>igni cremantes, fugierunt. His ita patratis, reddita est filia regis a Smaracdo patricio
						<lb/>cum viro ac filiis ac rebus cunctis; factaque est pax mense nono usque Kalendas Aprilis
						<lb/>indictionis octavae. Filia vero regis mox a Ravenna Parmam rediit; ob difficultatem
						<lb/>partus periclitata, statim defuncta est. Hoc anno Teudepertus et Theudericus
						<lb/>reges Francorum adversus Clotharium patruum suum dimicarunt. In quo certamine ex
					<lb/>utraque parte multa milia ceciderunt.</p>
				</div>
				<div type="chapter">
					<head><lb/>29.</head> <p>Tunc etiam beatus papa Gregorius migravit ad Christum, cum iam
						<lb/>Focas per indictionem octavam anno regnaret secundo. Cuius in locum ad apostolatus
						<lb/>officium Savinianus est ordinatus. Fuit autem tunc hiems frigida nimis, et
						<lb/>mortuae sunt vites pene in omnibus locis. Messes quoque partim vastatae sunt a
						<lb/>muribus, partim percussae uredine evanuerunt. Debuit etenim tunc mundus fame
						<lb/>sitimque pati, quando recedente tanto doctore animas hominum spiritalis alimoniae
						<lb/>penuria sitisque ariditas invasit. Libet sane me pauca de eiusdem beati Gregorii papae
						<lb/>quadam epistola huic opusculo inserere, ut possit liquidius agnosci, quam humilis
						<lb/>iste vir fuerit quantaeque innocentiae et sanctitatis. Hic denique cum accusatus aput
						<lb/>Mauritium augustum et eius filios fuisset, quod Malcum quendam episcopum in custodia
						<lb/>pro solidis occidisset, scribens pro hac re epistulam Saviniano suo apochrisario,
						<lb/>qui erat apud Constantinopolim, inter cetera sic ait: "Unum est quod breviter
						<lb/>suggeras serenissimis dominis nostris, quia, si ego servus eorum in morte vel Langobardorum
						<lb/>me miscere voluissem, hodie Langobardorum gens nec regem nec duces
						<pb n="127"/>
						<lb/>nec comites haberet atque in summa confusione divisa esset. Sed quia Deum timeo, in morte cuiuslibet
						<lb/>hominis me miscere formido. Malcus autem idem episcopus
						<lb/>neque in custodia fuit neque in aliqua afflictione; sed die qua causam dixit et addictus
						<lb/>est, nesciente me, a Bonifacio notario in domum eius ductus est ibique prandidit
						<lb/>et honoratus est ab eo et nocte subito mortuus est". Ecce quantae humilitatis vir
						<lb/>iste fuit, qui, cum esset summus pontifex, se servum nominavit! Ecce quantae innocentiae,
						<lb/>qui nec in morte Langobardorum, qui utique et increduli erant et omnia
					<lb/>devastabant, se noluerit ammisceri!</p>
				</div>
				<div type="chapter">
					<head><lb/>30.</head> <p>Igitur sequenti estate mense Iulio levatus est Adaloaldus rex super
						<lb/>Langobardos apud Mediolanum in circo, in praesentia patris sui Agilulfi regis, adstantibus
						<lb/>legatis Teudeperti regis Francorum, et disponsata est eidem regio puero filia
					<lb/>regis Teudeperti, et firmata est pax perpetua cum Francis.</p>
				</div>
				<div type="chapter">
					<head><lb/>31.</head> <p>Eodem tempore Franci cum Saxonibus pugnantes, magna strages ab
						<lb/>utrisque partibus facta est. Apud Ticinum quoque in basilica beati Petri apostoli
					<lb/>Petrus cantor fulmine ictus est.</p>
				</div>
				<div type="chapter">
					<head><lb/>32.</head> <p>Sequenti denique mense Novembrio rex Agilulf pacem fecit cum Smaracdo
						<lb/>patricio in annum unum, accipiens a Romanis duodecim milia solidorum. Civitates
						<lb/>quoque Tusciae, hoc est Balneus Regis et Urbs Vetus, a Langobardis invasae
						<lb/>sunt. Tunc etiam mense Aprili et Maio apparuit in caelo stella quam cometem dicunt.
					<lb/>Dehinc Agilulf rex iterum fecit pacem cum Romanis tribus annis.</p>
				</div>
				<div type="chapter">
					<head><lb/>33.</head> <p>His diebus defuncto Severo patriarcha, ordinatur in loco eius Iohannes
						<lb/>abbas patriarcha in Aquileia vetere, cum consensu regis et Gisulfi ducis. In Gradus
						<lb/>quoque ordinatus est Romanis Candidianus antistis. Rursum mense Novembrio et
						<lb/>Decembrio stella cometis apparuit. Candidiano quoque defuncto, aput Gradus ordinatur
						<lb/>patriarcha Epiphanius, qui fuerat primicerius notariorum, ab episcopis qui erant
					<lb/>sub Romanis. Et ex illo tempore coeperunt duo esse patriarchae.</p>
					<pb n="128"/>
				</div>
				<div type="chapter">
					<head><lb/>34.</head> <p>Hac aetate Iohannes Consinus invasit Neapolim. Quem de eadem civitate
						<lb/>non multos post dies Eleutherius patricius expulit eumque interfecit. Post haec
						<lb/>isdem Eleutherius patricius eunuchus imperii iura suscepit. Qui dum a Ravenna
						<lb/>Romam pergeret, in castro Luceolis a militibus interfectus est, caputque eius Constantinopolim
					<lb/>imperatori delatum est.</p>
				</div>
				<div type="chapter">
					<head><lb/>35.</head> <p>Hac etiam tempestate misit rex Agilulf Stablicianum notarium suum Constantinopolim
						<lb/>ad Focatem imperatorem. Qui rediens cum legatis imperatoris, facta
					<lb/>pace annuali, Agilulfo regi idem legati imperialia munera optulere.</p>
				</div>
				<div type="chapter">
					<head><lb/>36.</head> <p>Focas igitur, ut praemissum est, extincto Mauricio eiusque filiis, Romanorum
						<lb/>regnum invadens, per octo annorum curricula principatus est. Hic rogante
						<lb/>papa Bonifacio statuit, sedem Romanae et apostolicae ecclesiae caput esse omnium
						<lb/>ecclesiarum, quia ecclesia Constantinopolitana prima se omnium ecclesiarum scribebat.
						<lb/>Idem alio papa Bonifacio petente iussit, in veteri fano quod pantheum vocabatur,
						<lb/>ablatis idolatriae sordibus, ecclesiam beatae semper virginis Mariae et omnium martyrum
						<lb/>fieri, ut, ubi quondam omnium non deorum, sed demoniorum cultus agebatur, ibi deinceps
						<lb/>omnium fieret memoria sanctorum. Huius tempore Prasini et Veneti per
						<lb/>orientem et Aegyptum civile bellum faciunt ac sese mutua caede prosternunt. Persae
						<lb/>quoque adversus rem publicam gravissima bella gerentes, multas Romanorum provincias
						<lb/>et ipsam Hierusolimam auferunt. Et destruentes ecclesias, sancta quoque profanantes,
						<lb/>inter ornamenta locorum sanctorum vel communium etiam vexillum dominicae crucis
						<lb/>abducunt. Contra hunc Focatem Eraclianus, qui Africam regebat, rebellavit, atque
						<lb/>cum exercitu veniens, eum regno vitaque privavit remque publicam Romanam Eraclius,
					<lb/>eiusdem filius, regendam suscepit.</p>
				</div>
				<div type="chapter">
					<head><lb/>37.</head> <p>Circa haec tempora rex Avarum, quem sua lingua cacanum appellant,
						<lb/>cum innumerabili multitudine veniens, Venetiarum fines ingressus est. Huic Gisulfus
						<lb/>Foroiulanus dux cum Langobardis, quos habere poterat, audacter occurrit; sed quamvis
						<lb/>forti animositate contra inmensam multitudinem bellum cum paucis gereret, undique
						<lb/>tamen circumseptus, cum omnibus pene suis extinctus est. Uxor vero eiusdem Gisulfi
						<lb/>nomine Romilda cum Langobardis qui evaserant sive eorum uxoribus et filiis qui in
						<pb n="129"/>
						<lb/>bello perierant, intra murorum Foroiulani castri muniit septa. Huic erant filii Taso et
						<lb/>Cacco iam adulescentes, Raduald vero et Grimuald adhuc in puerili aetate constituti.
						<lb/>Habebat vero et filias quattuor, quarum una Appa, alia Gaila vocabatur, duarum
						<lb/>vero nomina non retinemus. Communierant se quoque Langobardi et in reliquis
						<lb/>castris quae his vicina erant, hoc est in Cormones, Nemas, Osopo, Artenia,
						<lb/>Reunia, Glemona, vel etiam in Ibligine, cuius positio omnino inexpugnabilis existit.
						<lb/>Pari etiam modo et in reliquis castellis, ne Hunnis, hoc est Avaribus, praeda
						<lb/>fierent, se communivere. Avares vero per omnes Foroiulanorum fines discurrentes,
						<lb/>omnia incendiis et rapinis vastantes, Foroiulanum oppidum obsidione claudunt et totis
						<lb/>viribus expugnare moliuntur. Horum rex, id est cacanus, dum circa muros armatus
						<lb/>cum magno equitatu perambularet, ut, qua ex parte urbem facilius expugnare posset,
						<lb/>inquireret, hunc Romilda de muris prospiciens, cum eum cerneret iuvenili aetate florentem,
						<lb/>meretrix nefaria concupivit, eique mox per nuntium mandavit, ut, si eam in matrimonium
						<lb/>sumeret, ipsa eidem civitatem cum omnibus qui aderant traderet. Quod rex
						<lb/>barbarus audiens, eidem malignitatis dolo quod mandaverat se facturum promisit eamque
						<lb/>se in matrimonium accipere spopondit. Illa vero nihil morata, portas Foroiulensis
						<lb/>castri aperuit et ad suam cunctorumque qui aderant perniciem hostem introduxit. Ingressi
						<lb/>vero Avares cum rege suo Forumiulii, universa quae invenire poterant rapinis
						<lb/>diripiunt; ipsamque urbem flammis concremantes, universos quos reppererant captivos
						<lb/>adducunt, fallaciter tamen eis promittentes, quod eos, unde digressi fuerant, Pannoniae
						<lb/>in finibus conlocarent. Qui cum patriam revertentes ad campum quem Sacrum nominant
						<lb/>pervenissent, omnes qui iam in maiori aetate constituti erant Langobardos gladio
						<lb/>perimere statuunt, mulieres vero et parvulos captivitatis sorte dividunt. Taso vero et
						<lb/>Cacco seu Raduald, filii Gisulfi et Romildae, cum hanc Avarorum malitiam cognovissent,
						<lb/>statim ascensis equis fugam arripiunt. E quibus unus Grimoaldum puerulum fratrem
						<lb/>suum, dum existimaret utpote parvulum super equum currentem se tenere non posse,
						<pb n="130"/>
						<lb/>melius ducens eundem gladio perimere quam captivitatis iugum sustinere, eum occidere
						<lb/>voluit. Cum igitur ut eum percuteret lanceam elevasset, puer lacrimans exclamavit, dicens:
						<lb/>"Noli me pungere, quia possum me super equum tenere". Qui iniecta manu eum
						<lb/>per brachium adprehendens super nudum equi dorsum posuit eundemque ut si posset
						<lb/>se continere hortatus est. Puer vero frenum equi manu arripiens, fugientes germanos
						<lb/>et ipse secutus est. Quo conperto, Avares mox ascensis equis eos persecuti sunt; sed
						<lb/>reliquis veloci fuga evadentibus, Grimoald puerulus ab uno eorum, qui velocius cucurrerat,
						<lb/>capitur. Nec tamen eum suus conprehensor gladio ferire propter parvitatem
						<lb/>aetatis dignatus est, sed sibi eundem potius serviturum reservavit. Cumque eum ad
						<lb/>castra revertens adprehenso eiusdem equi freno reduceret deque tam nobili praeda
						<lb/>exultaret - erat enim ipse puerulus eleganti forma, micantibus oculis, lacteo crine perfusus -; qui cum se
						<lb/>captivum trahi doleret,
						<lb/>Ingentes animos angusto in pectore versans,
						<lb/>ensem, qualem in illa aetate habere poterat, vagina exemit seque trahentem Avarem,
						<lb/>quantulo adnisu valuit, capitis in verticem percussit. Moxque ad cerebrum ictus perveniens,
						<lb/>hostis ab equo deiectus est. Puer vero Grimuald verso equo fugam laetabundus
						<lb/>arripiens, tandem fratribus iunctus est eisque liberatione sua, nuntiato insuper
						<lb/>hostis interitu, inaestimabile gaudium fecit. Avares vero omnes Langobardos qui iam
						<lb/>in virili aetate erant gladio perimunt, mulieres vero et parvulos captivitatis iugo addicunt.
						<lb/>Romildam vero, quae totius malitiae caput extitit, rex Avarum propter iusiurandum,
						<lb/>sicut ei spoponderat, nocte una quasi in matrimonio habuit, novissime vero duodecim
						<lb/>Avaribus tradidit, qui eam per totam noctem vicibus sibi succedentes libidine vexarent.
						<lb/>Postmodum quoque palum in medio campum configi praecipiens, eandem in eius acumine
						<lb/>inseri mandavit, haec insuper exprobrando inquiens: "Talem te dignum est maritum
						<lb/>habere". Igitur dira proditrix patriae tali exitio periit, quae amplius suae libidini quam
						<lb/>civium et consanguineorum saluti prospexit. Filiae vero eius non matris libidinem
						<lb/>secutae, sed castitatis amore studentes ne a barbaris contaminarentur , crudorum
						<lb/>pullorum carnes sibi inter mammas sub fascia posuerunt, quae ex calore putrefactae
						<lb/>odorem foetidum exalabant. Cumque eas vellent Avares contingere, non sustinentes
						<lb/>foetorem, putabant eas naturaliter ita foetere, procul ab eis cum execratione recedentes
						<lb/>atque dicentes, omnes Langobardas foetidas esse. Hac igitur arte Avarorum libidinem
						<lb/>puellae nobiles evadentes, et ipsae castae servatae sunt et utile servandae castitatis, si
						<lb/>quid tale feminis contigerit, mandaverunt exemplum. Quae postea per diversas regiones
						<pb n="131"/>
						<lb/>venundatae, iuxta nobilitatem suam dignis sunt nuptiis potitae. Nam una earum Alamannorum
						<lb/>regi, alia vero dicitur Baioariorum principi nupsisse.
						<lb/>Exigit vero nunc locus, postposita generali historia, pauca etiam privatim de
						<lb/>mea, qui haec scribo, genealogia retexere, et quia res ita postulat, paulo superius
						<lb/>narrationis ordinem replicare. Eo denique tempore quo Langobardorum gens de Pannoniis
						<lb/>ad Italiam venit, Leupchis meus abavus ex eodem Langobardorum genere
						<lb/>cum eis pariter adventavit. Qui postquam aliquod annos in Italia vixit, diem claudens
						<lb/>extremum, quinque ex se genitos filios adhuc parvulos reliquit; quos tempestas
						<lb/>ista captivitatis, de qua nunc diximus, conprehendens, omnes ex castro Foroiulensi in
						<lb/>Avarorum patriam exsoles deduxit. Qui cum per multos annos in eadem regione captivitatis
						<lb/>miseriam sustinuissent et iam ad virilem pervenissent aetatem, ceteris quattuor,
						<lb/>quorum nomina non retinemus, in captivitatis angustia persistentibus, quintus eorum
						<lb/>germanus nomine Lopichis, qui noster postea proavus extitit, inspirante sibi, ut credimus,
						<lb/>misericordiae auctore, captivitatis iugum abicere statuit et ad Italiam, quo gentem
						<lb/>Langobardorum residere meminerat, tendere atque ad libertatis iura studuit reppedare.
						<lb/>Qui cum adgressus fugam adripuisset, faretram tantum et arcum et aliquantulum
						<lb/>cibi propter viaticum gerens, nesciretque omnino quo pergeret, ei lupus adveniens
						<lb/>comes itineris et ductor effectus est. Qui cum ante eum pergeret et frequenter post se respiceret et cum
						<lb/>stante subsisteret atque cum pergente praeiret, intellexit, sibi eum divinitus
						<lb/>datum esse, ut ei iter, quod nesciebat, ostenderet. Cum per aliquod dies per montium
						<lb/>solitudines hoc modo pergerent, panis eidem viatori, quem exiguum habuerat, omnino
						<lb/>defecit. Qui cum ieiunans iter carperet et iam fame tabefactus defecisset, tetendit arcum
						<lb/>suum et eundem lupum, ut eum in cibum sumere possit, sagitta interficere voluit. Sed
						<lb/>lupus idem ictum ferientis praecavens, sic ab eius visione elapsus est. Ipse autem,
						<lb/>recedente eodem lupo, nesciens quo pergeret, insuper famis penuria nimium debilis effectus,
						<lb/>cum iam de vita desperaret, sese in terram proiciens, obdormivit; viditque quendam
						<lb/>virum in somnis talia sibi verba dicentem: "Surge! Quid dormis? Arripe viam in hanc
						<pb n="132"/>
						<lb/>partem contra quam pedes tenes; illac etenim est Italia, ad quam tendis". Qui statim
						<lb/>surgens, in illam partem quam in somnis audierat pergere coepit; nec mora, ad habitaculum
						<lb/>hominum pervenit. Erat enim Sclavorum habitatio in illis locis. Quem cum
						<lb/>una mulier iam vetula vidisset, statim intellexit, eum fugitivum esse et famis penuria
						<lb/>laborare. Ducta autem misericordia super eum, abscondit eum in domo sua et secreto
						<lb/>paulatim ei victum ministravit, ne, si ei usque ad saturitatem alimoniam praeberet,
						<lb/>eius vitam funditus extingueret. Denique sic conpetenter ei pastum praebuit,
						<lb/>quousque ipse recuperatus vires accipere potuisset. Cumque eum iam validum ad iter
						<lb/>faciendum vidisset, datis ei cibariis, ad quam partem tendere deberet, admonuit.
						<lb/>Qui post aliquod dies Italiam ingressus, ad domum in qua ortus fuerat pervenit;
						<lb/>quae ita deserta erat, ut non solum tectum non haberet, sed etiam rubis et sentibus
						<lb/>plena esset. Quibus ille succisis intra eosdem parietes vastam hornum repperiens, in
						<lb/>ea sua faretra suspendit. Qui postea consanguineorum et amicorum suorum muneribus
						<lb/>dotatus, et domum reaedificavit et uxorem duxit; sed nihil de rebus quas genitor
						<lb/>suus habuerat, exclusus iam ab his qui eas invaserant longa et diuturna possessione,
						<lb/>conquirere potuit. Iste, ut iam superius praemisi, extitit meus proavus. Hic etenim
						<lb/>genuit avum meum Arichis, Arichis vero patrem meum Warnefrit, Warnefrit autem
						<lb/>ex Theudelinda coniuge genuit me Paulum meumque germanum Arichis, qui nostrum
						<lb/>avum cognomine retulit. Haec paucis de propriae genealogiae serie delibatis, nunc
					<lb/>generalis historiae revertamur ad tramitem.</p>
				</div>
				<div type="chapter">
					<head><lb/>38.</head> <p>Mortuo, ut diximus, Gisulfo duce Foroiulensi, Taso et Cacco, filii
						<lb/>eius, eundem ducatum regendum susceperunt. Hi suo tempore Sclavorum regionem
						<lb/>quae Zellia appellatur usque ad locum qui Medaria dicitur possiderunt. Unde
						<lb/>usque ad tempora Ratchis ducis idem Sclavi pensionem Foroiulanis ducibus persolverunt.
						<lb/>Hos duos fratres Gregorius patricius Romanorum in civitate Opitergio dolosa
						<lb/>fraude peremit. Nam promittens Tasoni, ut ei barbam, sicut moris est, incideret
						<lb/>eumque sibi filium faceret, ipse Taso cum Caccone germano suo et electis iuvenibus
						<lb/>ad eundem Gregorium nihil mali metuens advenit. Qui mox cum Opitergium cum
						<lb/>suis esset ingressus, statim isdem patricius civitatis portas claudi praecepit et armatos
						<pb n="133"/>
						<lb/>milites super Tasonem eiusque socios misit. Quod Taso cum suis conperiens, audacter
						<lb/>se ad proelium praeparavit; ultimumque sibi data pace valedicentes, per singulas civitatis
						<lb/>plateas hac illacque dispersi, quoscumque obvios habere poterant trucidantes,
						<lb/>cum magnam stragem de Romanis fecissent, ad extremum etiam ipsi perempti sunt.
						<lb/>Gregorius vero patricius propter iusiurandum quod dederat caput Tasonis sibi deferri
					<lb/>iubens, eius barbam, sicut promiserat, periurus abscidit.</p>
				</div>
				<div type="chapter">
					<head><lb/>39.</head> <p>His ita peremptis, dux Foroiulanis Grasulfus, Gisulfi germanus, constituitur.
						<lb/>Radoald vero et Grimoald despectui ducentes sub patrui sui Grasulfi potestate
						<lb/>degere, cum essent iam prope iuvenilem aetatem, ascensa navicula remigantes,
						<lb/>ad Beneventi fines perveniunt; et exinde ad Arichis Beneventanorum ducem, suum
						<lb/>quondam paedagogum, properantes, ab eo gratissime suscepti et filiorum loco sunt
						<lb/>habiti. His temporibus mortuo Tassilone duce Baioariorum, filius eius Garibaldus
						<lb/>in Agunto a Sclavis devictus est, et Baioariorum termini depraedantur. Resumptis
						<lb/>tamen Baioarii viribus et praedas ab hostibus excutiunt et hostes de suis finibus
					<lb/>pepulerunt.</p>
				</div>
				<div type="chapter">
					<head><lb/>40.</head> <p>Rex vero Agilulf pacem cum imperatore in annum unum itemque in
						<lb/>alterum faciens, cum Francis quoque iterato pacis concordiam renovavit. Hoc nihilominus
						<lb/>anno Sclavi Histriam, interfectis militibus, lacrimabiliter depraedati sunt. Sequenti
						<lb/>quoque mense Martio defunctus est aput Tridentum Secundus servus Christi,
						<lb/>de quo saepe iam diximus, qui usque ad sua tempora succinctam de Langobardorum
						<lb/>gestis conposuit historiolam. Eo tempore rex Agilulf cum imperatore iterato pacem
						<lb/>conposuit. Occisus quoque est his diebus Theudepertus rex Francorum, et facta est
						<lb/>pugna gravissima inter eos. Gunduald etiam, germanus Theudelindae reginae, qui
						<lb/>erat dux in civitate Astensi, nemine scientem auctorem mortis ipsius, hoc ipso in tempore
					<lb/>sagitta ictus interiit.</p>
				</div>
				<div type="chapter">
					<head><lb/>41.</head> <p>Igitur Agilulf rex, qui et Ago est appellatus, postquam viginti et
						<lb/>quinque annos regnaverat, diem clausit extremum, relicto in regno filio suo Adaloald admodum
						<lb/>puero cum Theudelinda matre. Sub his ecclesiae restauratae sunt et multae
						<lb/>dationes per loca venerabilia largitae. Sed dum Adaloald eversa mente insaniret,
						<lb/>postquam cum matre decem regnaverat annis, de regno eiectus est, et a Langobardis
						<lb/>in eius loco Arioald substitutus est. De cuius regis gestis ad nostram notitiam aliquid
						<pb n="134"/>
						<lb/>minime pervenit. Circa haec tempora beatus Columbanus ex Scottorum genere oriundus,
						<lb/>postquam in Gallia in loco qui Luxovium dicitur monasterium construxerat,
						<lb/>in Italiam veniens, a Langobardorum rege gratanter exceptus est, coenobiumque quod
						<lb/>Bobium appellatur in Alpibus Cottiis aedificavit, quod quadraginta milibus ab urbe
						<lb/>dividitur Ticinensi. Quo in loco et multae possessiones a singulis principibus sive Langobardis
					<lb/>largitae sunt, et magna ibi facta est congregatio monachorum.</p>
				</div>
				<div type="chapter">
					<head><lb/>42.</head> <p>Igitur Arioald postquam super Langobardos duodecim annis regnum
						<lb/>tenuit, ab hac luce subtractus est; Langobardorum regnum Rothari genere Arodus
						<lb/>suscepit. Fuit autem viribus fortis et iustitiae tramitem sequens, sed tamen fidei christianae
						<lb/>non rectam lineam tenens, Arrianae haereseos perfidia maculatus est. Siquidem
						<lb/>Arriani minorem Patri Filium, Spiritum quoque sanctum minorem Patri et Filio ad suam
						<lb/>perniciem dicunt; nos autem catholici Patrem et Filium et Spiritum sanctum in tribus
						<lb/>personis unum et verum Deum aequali potentia eademque gloria confitemur. Huius
						<lb/>temporibus pene per omnes civitates regni eius duo episcopi erant, unus catholicus
						<lb/>et alter Arrianus. In civitate quoque Ticinensi usque nunc ostenditur, ubi Arrianus
						<lb/>episcopus aput basilica sancti Eusebii residens baptisterium habuit, cum tamen ecclesiae
						<lb/>catholicae alius episcopus resideret. Qui tamen Arrianus episcopus, qui in eadem
						<lb/>civitate fuit, Anastasius nomine, ad fidem catholicam conversus, Christi postea ecclesiam
						<lb/>rexit. Hic Rothari rex Langobardorum leges, quas sola memoria et usu retinebant,
						<lb/>scriptorum serie conposuit codicemque ipsum edictum appellari praecepit.
						<lb/>Erat autem iam ex quo Langobardi in Italiam venerant annus septuagesimus septimus,
						<lb/>sicut idem rex in sui edicti testatus est prologo. Ad hunc regem Arichis dux Beneventi
						<lb/>filium suum Aionem direxit. Qui cum Ravennam venisset, Ticinum pergens, ibi
						<lb/>ei Romanorum malitia talis potio data est, quae eum mente excedere faceret; atque ex
					<lb/>eo tempore numquam pleni sanique sensus fuit.</p>
				</div>
				<div type="chapter">
					<head><lb/>43.</head> <p>Igitur cum dux Arichis, huius de quo diximus pater, iam maturus annis ad
						<lb/>diem ultimum propinquasset, sciens filium suum Aionem non recti esse sensus, Radoaldum
						<lb/>et Grimoaldum, iam florem iuventutis habentes, quasi proprios filios Langobardis qui
					<lb/>aderant commendavit eisque dixit, quod melius eos regere isti quam Aio suus filius possit.</p>
				</div>
				<div type="chapter">
					<head><lb/>44.</head> <p>Defuncto ergo Arechis, qui ducatum quinquaginta tenuerat annis, Aio,
						<pb n="135"/>
						<lb/>eius filius, Samnitum ductor effectus est; cui tamen Radoald et Grimoald sicut seniori
						<lb/>fratri et domino per omnia paruerunt. Qui Aio cum iam annum et mensibus quinque
						<lb/>Beneventanorum ducatum regeret, venientes Sclavi cum multitudine navium, non
						<lb/>longe a civitate Seponto castra posuerunt. Qui occultas foveas circa sua castra
						<lb/>facientes, cum Aio super eos, absentibus Raduald et Grimoald, venisset eosque debellare
						<lb/>vellet, equus eius in unam de eisdem foveis cecidit, atque inruentibus super eum
						<lb/>Sclavis, simul cum aliquantis aliis extinctus est. Quod cum Raduald nuntiatum fuisset,
						<lb/>cito veniens, eisdem Sclavis propria illorum lingua locutus est. Cumque eos propter
						<lb/>hoc segniores ad bellum reddidisset, mox super eos inruens magnaque eos strage
						<lb/>prosternens, et Aionis mortem ultus est et de illis finibus eos qui remanserant hostes
					<lb/>fugam petere coegit.</p>
				</div>
				<div type="chapter">
					<head><lb/>45.</head> <p>Igitur Rothari rex Romanorum civitates ab urbe Tusciae Lunensi universas
						<lb/>quae in litore maris sitae sunt usque ad Francorum fines cepit. Opitergium quoque,
						<lb/>civitatem inter Tarvisium et Foroiuli positam, pari modo expugnavit et diruit. Cum
						<lb/>Ravennantibus Romanis bellum gessit ad fluvium Aemiliae qui Scultenna dicitur.
						<lb/>In quo bello a parte Romanorum, reliquis terga dantibus, octo milia ceciderunt. Eo
						<lb/>tempore magnus Romae terrae motus factus est, magnaque tunc fuit inundatio aquarum.
						<lb/>Post haec fuit clades scabearum, ita ut nullus potuisset mortuum suum agnoscere
					<lb/>propter nimium inflationis tumorem.</p>
				</div>
				<div type="chapter">
					<head><lb/>46.</head> <p>Aput Beneventum vero mortuo Raduald duce, qui ducatum quinque rexerat
						<lb/>annis, Grimuald, eius germanus, dux effectus est gubernavitque ducatum Samnitium
						<lb/>annis quinque et viginti. Hic de captiva puella, sed tamen nobili, cuius nomen Ita
						<lb/>fuit, Romualdum filium et duas filias genuit. Qui dum esset vir bellicosissimus et
						<lb/>ubique insignis, venientibus eo tempore Grecis, ut oraculum sancti archangeli in monte
						<lb/>Gargano situm depraedarent, Grimuald super eos cum exercitu veniens, ultima eos
					<lb/>caede prostravit.</p>
					<pb n="136"/>
				</div>
				<div type="chapter">
					<head><lb/>47.</head> <p>At vero rex Rothari postquam annos sedecim et menses quattuor regnum
						<lb/>tenuerat, vita decedens, Langobardorum regnum Rodoald suo filio reliquit. Hic cum
						<lb/>iuxta basilicam beati Iohannis baptistae fuisset humatus, post aliquantum tempus quidam, iniqua
						<lb/>cupiditate succensus, eius sepulchrum noctu aperuit et quicquid in ornamentis
						<lb/>eius corporis repperit abstulit. Cui beatus Iohannes per visionem apparens, eum
						<lb/>vehementer exterruit eique dixit: "Cur ausus es corpus istius hominis contingere?
						<lb/>Fuerit licet non recte credens, tamen mihi se commendavit. Quia igitur hoc facere
						<lb/>praesumpsisti, numquam in meam basilicam deinceps ingressum habebis". Quod ita
						<lb/>quoque factum est. Quotiescumque enim voluisset beati Iohannis oraculum ingredi,
						<lb/>statim velut a validissimo pugili guttur eius feriretur, sic subito retro ruebat inpulsus.
						<lb/>Veritatem in Christo loquor; hoc mihi ipse retulit qui hoc ipsum suis oculis factum vidit.
						<lb/>Rodoald igitur post funus patris Langobardorum regnum suscipiens, Gundipergam
						<lb/>Agilulfi et Theudelindae sibi filiam in matrimonium sociavit. Haec Gundiperga regina
						<lb/>ad instar suae genetricis, sicut illa in Modicia, sic et ista intra Ticinensem civitatem
						<lb/>basilicam in honorem beati Iohannis baptistae construxit, quam mire ex auro et argento
						<lb/>peplisque decoravit rebusque singulis opime ditavit; in qua et eius corpus tumulatum
						<lb/>quiescit. Haec dum de crimine adulterii apud virum accusata fuisset, proprius eius
						<lb/>servus Carellus nomine a rege expetiit; ut cum eo qui reginae crimen ingesserat pro
						<lb/>castitate suas dominae monomachia dimicaret. Qui dum cum criminatore illo singulare
						<lb/>certamen inisset, eum cuncto populo adstante superavit. Regina vero post hoc
					<lb/>factum ad dignitatem pristinam rediit.</p>
				</div>
				<div type="chapter">
					<head><lb/>48.</head> <p>Rodoald quoque, ut fertur, dum uxorem cuiusdam Langobardi stuprasset,
						<lb/>ab eodem interfectus est, postquam septem diebus et quinque regnavera annis. Huic
						<lb/>successit in regni regimine Aripert, filius Gundoaldi, qui fuerat germanus Theudelindae
						<lb/>reginae. Hic condidit apud Ticinum oraculum domini Salvatoris, quod extra portam
						<lb/>occidentalem, quae dicitur Marenca, situm est; quod et ornamentis variis decoravit
					<lb/>et substantiis sufficienter ditavit.</p>
				</div>
				<div type="chapter">
					<head><lb/>49.</head> <p>His diebus defuncto Eraclio Augusto apud Constantinopolim, Heraclones, eius
						<pb n="137"/>
						<lb/>filius, cum matre Martina regni iura suscepit rexitque imperium duobus annis. Quo
						<lb/>vita decedente, successit in loco eius Constantinus, germanus eiusdem, alius filius
						<lb/>Heraclii, imperavitque mensibus sex. Hoc etiam mortuo, Constantinus, eiusdem filius,
					<lb/>ad regni dignitatem ascendit tenuitque regnum annis octo et viginti.</p>
				</div>
				<div type="chapter">
					<head><lb/>50.</head> <p>Circa haec tempora regis Persarum coniux nomine Cesara de Perside exiens,
						<lb/>cum paucis suis fidelibus privato habitu propter christianae fidei amorem Constantinopolim
						<lb/>venit. Quae ab imperatore honorifice suscepta, post aliquod dies, ut desiderabat,
						<lb/>baptismum consecuta et ab augusta de sacro fonte levata est. Quod vir eius
						<lb/>Persarum rex audiens, legatos Constantinopolim ad augustum direxit, quatenus eidem
						<lb/>suam uxorem redderet. Qui ad imperatorem venientes, verba regis Persarum nuntiant,
						<lb/>qui suam requirebat reginam. Imperator haec audiens remque omnino ignorans, eis
						<lb/>responsum reddidit dicens: "De regina, quam quaeritis, fatemur nos nihil scire, praeter
						<lb/>quod ad nos hic aliqua mulier privato habitu advenit". Legati vero responderunt dicentes:
						<lb/>"Si placet vestro conspectui, velimus hanc quam dicitis mulierem videre". Quae cum
						<lb/>iussu imperatoris advenisset, mox eam legati conspiciunt, ad eius vestigia provolvuntur
						<lb/>eique venerabiliter, quia eam suus vir requireret, suggerunt. Quibus illa respondit:
						<lb/>"Ite, renuntiate regi vestro et domino, quia, nisi, sicut ego iam credidi, ita et ipse in
						<lb/>Christum crediderit, me iam ultra consortem thori habere non poterit". Quid multa?
						<lb/>Reversi legati ad patriam, universa quae audierant suo regi renuntiant. Qui nihil
						<lb/>moratus, cum sexaginta milibus viris Constantinopolim pacifice ad imperatorem venit,
						<lb/>a quo gratanter et satis digne susceptus est. Qui cum universis Christum dominum
						<lb/>credens, pariter cum omnibus sacri baptismatis unda perfusus et ab augusto de fonte levatus, catholica
						<lb/>fide confirmatus est; multisque muneribus ab augusto honoratus,
						<lb/>accepta sua coniuge, laetus et gaudens ad suam patriam repedavit. Circa haec tempora
						<lb/>mortuo aput Foroiuli Grasulfo duce, Foroiulensem ducatum Ago regendum suscepit.
					<lb/>Aput Spoletium quoque Theudelaupo defuncto, Atto eidem civitati ductor efficitur.</p>
					<pb n="138"/>
				</div>
				<div type="chapter">
					<head><lb/>51.</head> <p>Igitur Aripert, postquam aput Ticinum per annos novem Langobardos rexerat
						<lb/>diem obiens, regnum duobus filiis suis adhuc adulescentibus Perctarit et Godeperto
						<lb/>regendum reliquit. Et Godepert quidem Ticini sedem regni habuit, Perctarit vero in
						<lb/>civitate Mediolanensi. Inter quos fratres, facientibus malignis hominibus, discordiae et
						<lb/>odiorum fomes surrexit in tantum, ut alter alterius regnum invadere conaretur. Qua
						<lb/>de re Godepertus Garipaldum Taurinatium ducem ad Grimuald Beneventanorum strenuum
						<lb/>tunc ductorem direxit, invitans eum, ut quantotius veniret et sibi adversus germanum
						<lb/>suum Perctarit auxilium ferret, regisque filiam, suam germanam, ei se daturum
						<lb/>promittens. Sed legatus ipse fraudulenter contra suum dominum agens, Grimualdum
						<lb/>exhortatus est, ut veniret et Langobardorum regnum, quod adulescentes germani dissipabant,
						<lb/>ipse arriperet, qui aetate maturus, consilio providus et viribus fortis existeret.
						<lb/>Grimuald haec audiens, mox animum ad regnum Langobardorum obtinendum erexit.
						<lb/>Ordinatumque aput Beneventum Romualdum suum filium ducem, ipse cum electa
						<lb/>manu Ticinum profecturus iter arripuit, ac per omnes civitates, per quas viam habuit,
						<lb/>sibi amicos et adiutores ad regnum percipiendum adscivit. Transemundum vero comitem
						<lb/>Capuanum per Spoletium et Tusciam direxit, ut eius regionis Langobardos suo consortio
						<lb/>coaptaret. Qui imperata sibi strenue perficiens, ei cum multis adiutoribus aput
						<lb/>Aemiliam in itinere occurrit. Igitur Grimuald, cum prope Placentiam cum robusta virorum
						<lb/>multitudine advenisset, Garipaldum, qui legatus ad eum missus a Godeperto fuerat,
						<lb/>Ticinum praemisit, ut eidem Godeperto de suo adventu nuntiaret. Qui ad Godepertum
						<lb/>veniens, Grimualdum citius adventare dixit. Cumque Godepert ab eo quaereret, quo
						<lb/>in loco eidem Grimualdo hospitium parare deberet, Garipald ita respondit: quod dignum
						<lb/>esset, ut Grimualdus, qui pro eius causa venerat eiusque sororem accepturus esset,
						<lb/>hospitium intra palatium haberet. Quod ita quoque factum est. Nam adveniens Grimuald,
						<lb/>intra palatium mansionem accepit. Isdem vero Garipald totius nequitiae seminator
						<lb/>Godeperto persuasit, ut non aliter quam lorica sub veste indutus cum Grimualdo
						<lb/>locuturus veniret; asserens, quia eum Grimuald occidere vellet. Rursus idem fallendi
						<lb/>artifex ad Grimualdum veniens dixit, quod, nisi se fortiter praepararet, eum Godepertus
						<lb/>suo gladio perimeret, asseverans Godepertum, quando cum eo ad conloquendum
						<pb n="139"/>
						<lb/>veniret, loricam sub veste gestare. Quid plura? Cum ad conloquium die crastino
						<lb/>venissent, et Godepertum post salutationem Grimualdus amplexatus esset, statim sensit,
						<lb/>quod loricam sub veste gestaret. Nec mora, evaginato gladio eum vita privavit.
						<lb/>Regnumque eius et omnem potentiam invadens, suae subdidit ditioni. Habebat autem
						<lb/>tunc Godepert iam filium parvulum nomine Raginpertum, qui a Godeperti fidelibus sublatus
						<lb/>et occulte nutritus est. Nec eum Grimuald persequi curavit, quippe qui adhuc
						<lb/>infantulus esset. Quo audito Perctarit, qui aput Mediolanum regnabat, quod germanus
						<lb/>eius esset extinctus, quanta potuit velocitate fugam arripuit adque ad regem Avarum
						<lb/>cacanum pervenit, uxorem Rodelindam et parvulum filium nomine Cunicpertum relinquens,
						<lb/>quos Grimuald Beneventum in exilium direxit. His ita gestis, Garipaldus,
						<lb/>cuius instigatione et certamine ista patrata sunt – et non solum haec egerat, sed et fraudem
						<lb/>in legatione sua fecerat, dum munera, quae deferre Beneventum debuerat, non integra
						<lb/>deportasset – talium ergo operum patrator non diu laetatus est. Erat quidam parvus
						<lb/>homunculus ex propria familia Godeperti oriundus in civitate Taurinatium. Is cum
						<lb/>Garipaldum ducem ipso sacratissimo paschali die ad orationem in beati Iohannis basilicam
						<lb/>venturum sciret, super sacrum baptisterii fontem conscendens laevaque manu se
						<lb/>ad columellum tugurii continens, unde Garipaldus transiturus erat, evaginatum ense sub
						<lb/>amictu tenens, cum iuxta eum Garipald venisset, ut pertransiret, ipse, elevato amictu,
						<lb/>toto adnisu eodem ense in cervice percussit caputque eius protinus amputavit. Super
						<lb/>quem qui cum Garipaldo venerant inruentes, multis eum ictuum vulneribus occiderunt.
					<lb/>Qui licet occubuerit, tamen Godeperti sui domini iniuriam insigniter ultus est. </p>
					<p>
						<lb/>FINIT LIBER QUARTUS
						<pb n="140"/>
					</p>
				</div>
			</div>
		</div>
		<div type="book">
			<div>
				<head><lb/>INCIPIUNT CAPITURA LIBER QUINTI </head>
				<p>
					<lb/>1. Quomodo Grimuald, confirmato regno, uxorem duxit filiam Ariperti regis.
				</p>
				<p>
					<lb/>2. De fuga Perctarit, et quomodo ad Grimualdum reversus est et iterum in Francia fugit
				</p>
				<p>
					<lb/>3. De clementia Grimualdi regis in Unulfo et vestiario Perctarit.
				</p>
				<p>
					<lb/>4. Quomodo Grimuald Unulfum et vestiarium Perctarit ad eundem Perctarit ire permisit.
				</p>
				<p>
					<lb/>5. Bellum Grimualdi adversum Francos et victoriam eius.
				</p>
				<p>
					<lb/>6. Quomodo Constans augustus Italiam veniens, Beneventum obsedit.
				</p>
				<p>
					<lb/>7. Quomodo Grimuald invitatus a filio suo Romualdo Beneventum advenit.
				</p>
				<p>
					<lb/>8. Quomodo imperator, accepta obside Romualdi sorore, ad Benevento discessit.
				</p>
				<p>
					<lb/>9. Quomodo imperatoris exercitum Mitola Capuanus comes afflixit.
				</p>
				<p>
					<lb/>10. Quomodo Romualdus Saburrum ab imperatore missum cum viginti milibus vicit.
				</p>
				<p>
					<lb/>11. De malis quae Constans augustus Romanis intulit, et de praedationibus quas singulis
					<lb/>regionibtis fecit, et quomodo extinctus est.
				</p>
				<p>
					<lb/>12. De imperio Mecetii, et de morte ipsius.
				</p>
				<p>
					<lb/>13. Quomodo Sarraceni ab Alexandria venientes, Siciliam populati sunt et quicquid
					<lb/>Constans augustus de Roma abstulerat depraedati sunt.
					<pb n="141"/>
				</p>
				<p>
					<lb/>14. De morte Gisae, sororis Romualdi.
				</p>
				<p>
					<lb/>15. De pluviis et tonitruis, quae eo tempore nimiae factae sunt.
				</p>
				<p>
					<lb/>16. Quomodo rex Grimuald Transamundum ducem aput Spoletium ordinavit eique
					<lb/>suam filiam in matrimonium tradidit.
				</p>
				<p>
					<lb/>17. Quod in Foroiuli post Grasulfum Ago ducatum tenuit, et post hunc eorum doctor
					<lb/>Lupus effectus est.
				</p>
				<p>
					<lb/>18. Quomodo Lupus dux contra Grimualdum rebellavit.
				</p>
				<p>
					<lb/>19. Quomodo ipse dux bellum contra Avares gessit.
				</p>
				<p>
					<lb/>20. De morte Lupi ducis, et quomodo Avares Foroiulanorum fines depraedati sunt.
				</p>
				<p>
					<lb/>21. Quomodo Avares nolentes de Foroiuli exire Grimualdi astutia expulsi sunt.
				</p>
				<p>
					<lb/>22. De Arnefrit, filio Lupi.
				</p>
				<p>
					<lb/>23. De Wictari Foroiulanorum duce, et de eius victoria de Sclavis.
				</p>
				<p>
					<lb/>24. De morte Wictari, et quomodo ei Landari successit, et de Rodoaldo, qui post
					<lb/>eum ducatum tenuit.
				</p>
				<p>
					<lb/>25. Quomodo Grimuald filiam Lupi ducis Romualdo suo filio sociavit.
				</p>
				<p>
					<lb/>26. Quomodo rex Grimuald de suis se contemptoribus ultus est.
				</p>
				<p>
					<lb/>27. Quomodo rex Grimuald Forum Populi expugnans delevit.
				</p>
				<p>
					<lb/>28. De odio quod Grimuald adversum Romanos habuit.
				</p>
				<p>
					<lb/>29. De Vulgarum duce Alzecone, et quomodo in Benevento cum suis ordinatus est.
				</p>
				<p>
					<lb/>30. Quia extincto tyranno Mezetio Constantinus in locum Constantis augusti Romanorum
					<lb/>princeps effectus est.
				</p>
				<p>
					<lb/>31. De stella comete, et de operibus Doni papae.
				</p>
				<p>
					<lb/>32. Quomodo Perctarit ad regnum Saxonum in Brittaniam ire disposuit.
				</p>
				<p>
					<lb/>33. De morte Grimualdi regis, et de reversione Perctarit et regno eius.
				</p>
				<p>
					<lb/>34. De monasterio quod construxit vel quod regina eius aedificavit.
				</p>
				<p>
					<lb/>35. De Perctarit et regno Cunicperti, filii eius, quem sibi adscivit.
				</p>
				<p>
					<lb/>36. De rebellatione Alahis prima, et quomodo in gratiam rediit.
				</p>
				<p>
					<lb/>37. De morte Perctarit et regno Cunicperti et stupro Theodotae.
				</p>
				<p>
					<lb/>38. Quomodo Alahis palatium Cunicperti invasit.
				</p>
				<p>
					<lb/>39. Quomodo Cunicpert rursus suum palatium ingressus est.
				</p>
				<p>
					<lb/>40. Bellum Alahis p adversus Cunicpertum et mors Senoni diaconi.
				</p>
				<p>
					<lb/>41. Item bellum Cunicperti et Alahis, et de victoria Cunincperti, et quomodo triumphans
					<lb/>Ticinum ingressus est.
				</p>
				<p>
					<lb/>FINIUNT CAPITULA.
					<pb n="142"/>
				</p>
			</div>
			<div>
				<head><lb/>INCIPIT LIBER QUINTUS</head>
				<div type="chapter">
					<head><lb/>1.</head> <p>Confirmato itaque Grimuald regno aput Ticinum, non multo post tempore
						<lb/>iam dudum pactam sibi Ariperti regis filiam, cuius germanum Godepertum extinxerat,
						<lb/>duxit uxorem. Beneventanum vero exercitum, cuius auxilio regnum adeptus erat, multis
						<lb/>dotatum muneribus remisit ad propria. Aliquantos tamen ex eis secum habitaturos
					<lb/>retenuit, largissimas eis tribuens possessiones.</p>
				</div>
				<div type="chapter">
					<head><lb/>2.</head> <p>Qui postquam conperit Perctarit profugum Scithiam appetisse et aput
						<lb/>cacanum demorari, eidem cacano Avarum regi per legatos mandavit, ut, si Perctarit
						<lb/>in suo regno detineret, cum Langobardis et secum pacem, quam hactenus habuerat,
						<lb/>deinceps habere non possit. Haec Avarum rex audiens, adscito Perctarit, dixit ei
						<lb/>ut in quam partem vellet pergeret, ne propter eum Avares cum Langobardis inimicitias
						<lb/>contraherent. Perctarit vero haec audiens, Italiam ad Grimualdum reversurus
						<lb/>repetiit; audierat enim, eum clementissimum esse. Igitur cum ad Laudensem civitatem
						<lb/>venisset, misit ante se ad Grimualdum regem Unulfum sibi fidelissimum virum, qui
						<lb/>suum ei adventum nuntiaret. Unulfus vero ad regem veniens, Perctarit in eius fide
						<lb/>adventare nuntiavit. Haec ille audiens, fidenter promisit, in sua eum fide venientem
						<lb/>nihil mali passurum fore. Inter haec Perctarit adveniens, ad Grimualdum ingressus,
						<pb n="143"/>
						<lb/>cum eius se vestigiis advolvere conatus esset, rex eum clementer retenuit atque ad
						<lb/>suum osculum erexit. Ad quem Perctarit: "Servus tuus sum", inquit; "sciens te christianissimum
						<lb/>et pium esse, cum possim inter paganos vivere, fretus de tua clementia ad
						<lb/>tua vestigia veni". Cui rex, ut solebat, iureiurando ita repromisit dicens: ."Per eum
						<lb/>qui me nasci fecit, postquam in meam fidem ad me venisti, nihil in aliquo mali patieris,
						<lb/>sed ita te ordinabo, ut decenter vivere possis". Tunc ei in spaciosa domo hospitium
						<lb/>praebens, eum post viae laborem habere requiem iussit; praecipiens eidem ex publico
						<lb/>victum et quaeque essent necessaria largius ministrari. Perctarit vero cum ad hospitium
						<lb/>sibi a rege praeparatum venisset, mox ad eum Ticinensium civium coeperunt turmae
						<lb/>concurrere, ut eum vel viderent vel pristina notitia cognitum salutarent. V erum quid
						<lb/>non mala lingua inrumpere potest? Mox namque venientes ad regem quidam maligni
						<lb/>adolatores, regi denuntiant, quia, nisi Perctarit citius vita privaret, ipse regnum protinus
						<lb/>cum vita perderet; adseverantes, ob hoc ad eum totam concurrere civitatem. His
						<lb/>auditis Grimuald nimium credulus effectus, et quod promiserat oblitus, in innocentis
						<lb/>Perctarit statim necem accenditur, consiliumque iniit, qualiter eum, quia iam hora
						<lb/>tardior erat, in crastino vita privaret. Cui denique ad vesperam diversos cibos, vina
						<lb/>quoque praecipua variaque potionum genera transmisit, ut eum inebriare possit, quatenus
						<lb/>multa eadem nocte potatione resolutus vinoque sepultus, de sua nihil salute
						<lb/>cogitare valeret. Tunc unus qui de eius patris obsequio fuerat, cum eidem Perctarit
						<lb/>ferculum regium adtulisset, quasi eum salutaturus sub mensam caput mittens,
						<lb/>eidem secrete, quia rex eum occidere disponeret, nuntiavit. Perctarit vero statim suo
						<lb/>pincernae praecepit, ut sibi in fiala argentea non aliud quam aliquantulum aquae
						<lb/>propinaret. Cumque hi qui diversi generis potiones ei a rege deferebant de verbo
						<lb/>regis eum rogarent, ut totam fialam biberet, ille in honorem regis se totam bibere
						<lb/>promittens, parum aquae libabat de argenteo calice. Qui ministri dum haec regi nuntiarent,
						<lb/>quod ille avidissime biberet, rex laetus respondit: "Bibat ebriosus ille; cras enim
						<lb/>pariter eadem vina mixta cum sanguine refundet". Perctarit vero Unulfum citius ad
						<lb/>se adscitum, de sua morte ei regis consilium nuntiavit. Qui statim ad domum suam
						<lb/>puerum misit, ut sibi lectisternia deferret, lectumque sibi iuxta stratum Perctarit fieri
						<lb/>praecepit. Nec mora, rex Grimuald suos satellites direxit, qui domum, in qua Perctarit
						<lb/>quiescebat, ne aliquo modo effugere possit, custodire deberent. Cumque coena finita
						<lb/>esset, et egressis omnibus Perctarit tantum ed Unulfus ac vestiarius Perctarit remansissent,
						<pb n="144"/>
						<lb/>qui utique eidem satis erant fideles, consilium ei aperiunt et obsecrant
						<lb/>eum, ut, cum Perctarit fugeret, ipse eum quamdiu possit intra eodem cubiculum
						<lb/>quiescere simularet. Cumque se ille hoc facturum spopondisset, Unulfus pannos
						<lb/>suos lectaricios et culcitram ursinamque pellem supra dorsum ac cervicem Perctarit
						<lb/>inposuit, eumque ex consilio quasi rusticanum servum extra ianuam inpellere coepit,
						<lb/>multasque ei iniurias faciens, fuste eum insuper percutere desuper et urguere non
						<lb/>cessabat, ita ut inpulsus atque ictus saepius ad terram corrueret. Cumque eundem
						<lb/>Unulfum regii satellites, qui ad custodiam positi erant, requirerent, quid hoc esset:
						<lb/>"Servus iste", inquit, "nequam lectum mihi in cubiculo ebriosi istius Perctarit statuit, qui
						<lb/>in tantum vino plenus est, ut quasi mortuus ita cubet. Sed satis est, quod eius
						<lb/>nunc usque amentiam secutus sum, iam deinceps in vita domni regis in domo propria
						<lb/>manebo". Haec illi audientes et vera quae audierant esse credentes, laeti effecti sunt,
						<lb/>et eum pariterque Perctarit, quem putabant servum et qui opertum, ne agnosceretur,
						<lb/>habebat caput, locum illis dantes, abire permiserunt. Illis autem abeuntibus, vestiarius
						<lb/>ille fidelissimus, obserato diligenter ostio, remansit intrinsecus solus. Unulfus vero
						<lb/>Perctarit de muro anguli, qui est a parte Ticini fluminis, per funem deposuit eique
						<lb/>quos potuit socios coniunxit. Qui, arreptis quos in pastu invenerant equis, eadem
						<lb/>nocte ad Astensem properant civitatem, in qua Perctarit amici manebant et qui adhuc
						<lb/>Grimualdo rebelles extabant. Deinde quantotius Perctarit Taurinensem urbem petens,
						<lb/>ac post claustra Italiae transgressus, Francorum ad patriam pervenit. Sicque Deus
						<lb/>omnipotens dispositione misericordiae et innocentem a morte eripuit et regem ex animo
					<lb/>bona facere cupientem ab offensione servavit.</p>
				</div>
				<div type="chapter">
					<head><lb/>3.</head> <p>At vero rex Grimoald dum Perctarit in hospitio suo quiescere putaret, ab
						<lb/>eodem hospitio usque ad palatium suum acies hominum hinc et inde adstare fecit, ut
						<lb/>per eorum medio Perctarit deduceretur, quatenus effugere minime possit. Cumque
						<lb/>a rege missi venissent, qui Perctarit ad palatium evocarent, et ad ostium, quo eum
						<lb/>quiescere putabant, pulsassent, vestiarius ille qui introrsus erat rogabat eos dicens:
						<lb/>"Misericordiam cum eo facite eumque paululum quiescere sinite, quia adhuc de itinere
						<lb/>lassus gravissimo somno deprimitur". Quod cum illi adquievissent, hoc ipsum regi
						<lb/>nuntiaverunt, quia adhuc Perctarit gravi somno quiesceret. Tunc ille: "Sic", inquit,
						<pb n="145"/>
						<lb/>"hesterna sera se vino opplevit, ut adhuc vigilare non possit?". Quibus tamen praecepit,
						<lb/>ut mox eum excitatum ad palatium deducerent. Qui venientes ad ianuam cubiculi,
						<lb/>in quo Perctarit sperabant quiescere, coeperunt acrius pulsare. Tunc vestiarius
						<lb/>ille rursum eos rogare coepit, ut quasi eundem Perctarit aliquantulum adhuc dormire
						<lb/>permitterent. Qui irati vociferantes, iam satis ebriosum illum quievisse, mox calcibus
						<lb/>eodem cubiculi ostium confringunt, ingressique Perctarit in lectulo requirunt. Quem
						<lb/>cum non invenissent, ad requisita eum naturae residere suspicati sunt. Quem cum nec
						<lb/>ibi repperissent, vestiarium illum interrogant, quid de Perctarit factum fuisset. Quibus
						<lb/>ille, fugisse eum, respondit. Quem statim capillis adprehensum, furentes eumque verberantes,
						<lb/>ad palatium pertrahunt. Eumque in regis praesentiam perducentes, fugae Perctarit
						<lb/>hunc esse conscium ideoque morte dignissimum dicunt. Quem rex dimitti praecepit
						<lb/>eumque per ordinem, qualiter Perctarit effugisset, inquisivit. Ille regi universa
						<lb/>sicut acta fuerant retulit. Tunc rex a circumstantibus requisivit dicens: "Quid vobis
						<lb/>de homine isto videtur, qui talia perpetravit"? Tunc omnes una voce responderunt,
						<lb/>esse eum dignum multis suppliciis excruciatum interire. At rex: "Per [eum] qui me
						<lb/>nasci fecit", inquit, "dignus est homo iste bene habere, qui se pro fide sui domini
						<lb/>morti tradere non recusavit". Eumque mox inter suos vestiarios esse praecepit, ammonens
						<lb/>eum, ut sibi eandem fidem quam Perctarit habuerat servaret; multa se ei commoda
						<lb/>largiturum promittens. Cumque rex requireret, quid de Unulfum factum fuisset,
						<lb/>nuntiatum est ei, quod in beati archangeli Michahelis basilicam confugium fecisset.
						<lb/>Qui mox ad eum misit, sponte promittens, quod nihil pateretur mali, tantum in sua
						<lb/>fide veniret. Unulfus vero talem regis promissionem audiens, mox ad palatium venit,
						<lb/>atque ad regis vestigia provolutus, interrogatus ab eo est, quomodo aut qualiter Perctarit
						<lb/>evadere potuisset. At ille cum ei cuncta ex ordine retulisset, rex eius fidem et prudentiam
						<lb/>conlaudans, omnes eius facultates et quicquid habere poterat eidem clementer
					<lb/>concessit.</p>
				</div>
				<div type="chapter">
					<head><lb/>4.</head> <p>Cumque post aliquot tempus rex Unulfum inquireret, utrum vellet ipsis diebus
						<lb/>cum Perctarit esse, ille iureiurando ait, prius se vellet cum Perctarit mori, quam usquam
						<lb/>alibi in summis deliciis vivere. Tunc rex etiam vestiarium illum requisivit dicens,
						<lb/>utrum melius ei esset secum in palatium manere, an cum Perctarit in peregrinatione
						<lb/>degere. Qui cum ei similia sicut et Unulfus respondisset, rex eorum verba benigne
						<lb/>suscipiens eorumque fidem conlaudans, praecepit Unulfo, ut quicquid vellet de domo sua
						<pb n="146"/>
						<lb/>tolleret, pueros scilicet et equos et diversam supellectilem, et ad Perctarit inlaesus
						<lb/>properaret. Pari etiam modo et vestiarium illum absolvit. Qui omnia sua secundum
						<lb/>benignitatem regis sufficienter tollentes, cum eiusdem regis adiutorio Francorum in
					<lb/>patriam ad suum dilectum Perctarit sunt profecti.</p>
				</div>
				<div type="chapter">
					<head><lb/>5.</head> <p>Hac tempestate Francorum exercitus de Provincia egrediens, in Italiam
						<lb/>introivit. Contra quos Grimuald cum Langobardis progressus, hac eos arte decepit.
						<lb/>Fugere quippe se eorum impetum simulans, castra sua simul cum tentoriis et diversis
						<lb/>pariter referta bonis praecipueque vini optimi copia hominibus omnino vacua reliquit.
						<lb/>Quo dum Francorum acies advenissent, existimantes Grimualdum cum Langobardis
						<lb/>pavore deterritos castra integra reliquisse, mox laeti effecti certatim cuncta invadunt
						<lb/>coenamque affluentissimam instruunt. Qui dum diversis epulis multoque degravati
						<lb/>vino somnoque quievissent, Grimuald super eos post noctis medium inruens, tanta eos
						<lb/>caede prostravit, ut vix pauci ex eis elapsi patriam valuerint reppedare. Qui locus,
						<lb/>ubi hoc gestum est proelium, Francorum usque hodie Rivus appellatur, nec longe distat
					<lb/>ab Astensis civitatis moenibus.</p>
				</div>
				<div type="chapter">
					<head><lb/>6.</head> <p>His diebus Constantinus augustus, qui et Constans est appellatus, Italiam a
						<lb/>Langobardorum manu eruere cupiens, Constantinopoli egressus, per litoralia iter
						<lb/>habens, Athenas venit, indeque mare transgressus, Tarentum applicuit. Qui tamen
						<lb/>prius ad solitarium quendam, qui prophetiae spiritum habere dicebatur, adiit, studiose
						<lb/>ab eo sciscitans, utrum gentem Langobardorum, quae in Italia habitabat, superare
						<lb/>et optinere possit. A quo cum servus Dei spatium unius noctis expetisset, ut pro hoc
						<lb/>ipso Dominum supplicaret*, facto mane ita eidem augusto respondit: "Gens Langobardorum
						<pb n="147"/>
						<lb/>superari modo ab aliquo non potest, quia regina quaedam ex alia provincia
						<lb/>veniens basilicam beati Iohannis baptistae in Langobardorum finibus construxit, et
						<lb/>propter hoc ipse beatus Iohannes pro Langobardorum gente continue intercedit. Veniet
						<lb/>autem tempus, quando ipsud oraculum habebitur despectui, et tunc gens ipsa peribit".
						<lb/>Quod nos ita factum esse probavimus, qui ante Langobardorum perditionem eandem
						<lb/>beati Iohannis basilicam, quae utique in loco qui Modicia dicitur est constituta, per
						<lb/>viles personas ordinari conspeximus, ita ut indignis et adulteris non pro vitae merito,
					<lb/>sed praemiorum datione, isdem locus venerabilis largiretur.</p>
				</div>
				<div type="chapter">
					<head><lb/>7.</head> <p>Igitur cum, ut diximus, Constans augustus Tarentum venisset, egressus exinde,
						<lb/>Beneventanorum fines invasit omnesque pene per quas venerat Langobardorum civitates
						<lb/>cepit. Luceriam quoque, opulentam Apuliae civitatem, expugnatam fortius
						<lb/>invadens diruit, ad solum usque prostravit. Agerentia sane propter munitissimam
						<lb/>loci positionem capere minime potuit. Deinde cum omni suo exercitu Beneventum circumdedit
						<lb/>et eam vehementer expugnare coepit; ubi tunc Romuald, Grimualdi filius
						<lb/>adhuc iuvenulus, ducatum tenebat. Qui statim ut imperatoris adventum cognovit,
						<lb/>nutricium suum nomine Sesualdum ad patrem Grimualdum trans Padum direxit, obsecrans,
						<lb/>ut quantocius veniret filioque suo ac Beneventanis, quos ipse nutrierat, potenter
						<lb/>succurreret. Quod Grimuald rex audiens, statim cum exercitu filio laturus auxilium Beneventum
						<lb/>pergere coepit. Quem plures ex Langobardis in itinere relinquentes, ad propria
						<lb/>remearunt, dicentes, quia expoliasset palatium et iam non reversurus repeteret Beneventum.
						<lb/>Interim imperatoris exercitus Beneventum diversis machinis vehementer expugnabat, econtra*
						<pb n="148"/>
						<lb/>Romuald cum Langobardis fortiter resistebat. Qui quamvis cum tanta multitudine
						<lb/>congredi manu ad manum propter paucitatem exercitus non auderet, frequenter tamen
						<lb/>cum expeditis iuvenibus hostium castra inrumpens, magnas eisdem inferebat undique
						<lb/>clades. Cumque Grimuald, eius pater, iamque properaret, eundem nutricium eius,
						<lb/>de quo praemisimus, ad filium misit, qui ei suum adventum nuntiaret. Qui cum prope
						<lb/>Beneventum venisset, a Grecis captus imperatori delatus est. Qui ab eo unde adveniret
						<lb/>requirens, ille se a Grimualdo rege venire dixit eundemque regem citius
						<lb/>adventare nuntiavit. Statimque imperator exterritus, consilium cum suis iniit, quatenus
					<lb/>cum Romualdo pacisceretur, ut Neapolim possit reverti.</p>
				</div>
				<div type="chapter">
					<head><lb/>8.</head> <p>Acceptaque obside Romualdi sororem, cui nomen Gisa fuit, cum eodem
						<lb/>pacem fecit. Eius vero nutricium Sesualdum ad muros duci praecepit, mortem eidem
						<lb/>minatus, si aliquid Romualdo aut civibus de Grimualdi adventu nuntiaret, sed potius
						<lb/>asseveraret, eundem venire minime posse. Quod ille ita se facturum ut ei praecipiebatur
						<lb/>promisit; sed cum prope muros advenisset, velle se Romualdum videre dixit.
						<lb/>Quo cum Romuald citius advenisset, sic ad eum locutus est: "Constans esto, domine
						<lb/>Romuald, et habens fiduciam noli turbari, quia tuus genitor citius tibi auxilium praebiturus
						<lb/>aderit. Nam scias, eum hac nocte iuxta Sangrum fluvium cum valido exercitu
						<lb/>manere. Tantum obsecro, ut misericordiam exhibeas cum mea uxore et filiis,
						<lb/>quia gens ista perfida me vivere non sinebit". Cumque hoc dixisset, iussu imperatoris
						<lb/>caput eius abscisum atque cum belli machina quam petrariam vocant* in urbem
						<lb/>proiectum est. Quod caput Romuald sibi deferri iussit idque lacrimans obsculatus est
					<lb/>dignoque in loculo tumulari praecepit.</p>
				</div>
				<div type="chapter">
					<head><lb/>9.</head> <p>Metuens igitur imperator subito Grimualdi regis adventum, dimissa Beneventi
						<pb n="149"/>
						<lb/>obsidione, Neapolim proficiscitur. Cuius tamen exercitum Mitola Capuanus
						<lb/>comes iuxta fluenta Caloris fluminis in loco qui usque hodie Pugna dicitur vehementer
					<lb/>adtrivit.</p>
				</div>
				<div type="chapter">
					<head><lb/>10.</head> <p>Postquam vero imperator Neapolim pervenit, unus ex eius optimatibus,
						<lb/>cui nomen Saburrus erat, ab augusto, ut fertur, viginti milia militum expetiit, seque
						<lb/>cum Romualdo pugnaturum victoremque spopondit. Qui cum accepto exercitu ad
						<lb/>locum cui Forinus nomen est advenisset ibique castra posuisset, Grimuald, qui iam
						<lb/>Beneventum advenerat, haec audiens, contra eum proficisci voluit. Cui filius Romuald:
						<lb/>"Non est opus", inquit; "sed tantum partem nobis de exercitu vestro tribuite. Ego Deo
						<lb/>favente cum eo pugnabo; et cum vicero, maior utique gloria vestrae potentiae adscribetur".
						<lb/>Factumque est; et accepta aliqua parte de patris exercitu, pariterque cum suis
						<lb/>hominibus contra Saburrum proficiscitur. Qui priusquam bellum cum eo iniret, a quattuor
						<lb/>partibus tubas insonare praecepit moxque super eos audenter inrupit. Cumque
						<lb/>utraeque acies forti intentione pugnarent, tunc unus de regis exercitu nomine Amalongus,
						<lb/>qui regium contum* ferre erat solitus, quendam Greculum eodem contulo
						<lb/>utrisque manibus fortiter percutiens, de sella super quam equitabat sustulit eumque in
						<lb/>aera super caput suum levavit. Quod cernens Grecorum exercitus, mox inmenso
						<lb/>pavore perterritus in fugam convertitur, ultimaque pernicie caesus, sibi fugiens mortem,
						<lb/>Romualdo et Langobardis victoriam peperit. Ita Saburrus, qui se imperatori suo victoriae
						<lb/>tropaeum de Langobardis promiserat patrare, ad eum cum paucis remeans, ignominiam
						<lb/>deportavit; Romuald vero, patrata de inimicis victoria, Beneventum triumphans
					<lb/>reversus est patrique gaudium et cunctis securitatem, sublato hostium timore, convexit**.</p>
				</div>
				<div type="chapter">
					<head><lb/>11.</head> <p>At vero Constans augustus cum nihil se contra Langobardos gessisse conspiceret,
						<lb/>omnes saevitiae suae minas contra suos, hoc est Romanos, retorsit. Nam
						<lb/>egressus Neapolim, Romam perrexit. Cui sexto ab urbe miliario Vitalianus papa cum
						<lb/>sacerdotibus et Romano populo occurrit. Qui augustus cum ad beati Petri limina
						<lb/>pervenisset, optulit ibi pallium auro textilem; et manens aput Romam diebus duodecim,
						<lb/>omnia quae fuerant antiquitus instituta ex aere in ornamentum civitatis deposuit, in
						<lb/>tantum ut etiam basilicam beatae Mariae, quae aliquando pantheum vocabatur et conditum
						<pb n="150"/>
						<lb/>fuerat in honore omnium deorum, et iam ibi per concessionem superiorum principum
						<lb/>locus erat omnium martyrum, discoperiret tegulasque aereas exinde auferret
						<lb/>easque simul cum aliis omnibus ornamentis Constantinopolim transmitteret. Deinde
						<lb/>reversus imperator Neapolim, itinere terreno perrexit civitatem Regium. Ingressusque
						<lb/>Siciliam per indictionem septimam, habitavit in Syracusa, et tales afflictiones inposuit
						<lb/>populo seu habitatoribus vel possessoribus Calabriae, Siciliae, Africae atque Sardiniae,
						<lb/>quales antea numquam auditae sunt, ita ut etiam uxores a maritis vel filii a parentibus
						<lb/>separarentur. Sed et alia multa et inaudita harum regionum populi sunt perpessi,
						<lb/>ita ut alicui spes vitae non remaneret. Nam et vasa sacrata vel cimilia sanctarum Dei
						<lb/>ecclesiarum imperiali iussu et Grecorum avaricia sublata sunt. Mansit autem imperator
						<lb/>in Sicilia ab indictione septima usque in duodecimam; sed tandem tantarum iniquitatum
					<lb/>poenas luit, atque dum se in balneo lavaret, a suis extinctus est.</p>
				</div>
				<div type="chapter">
					<head><lb/>12.</head> <p>Interfecto igitur aput Siracusas Constante imperatore, Mecetius in Sicilia
						<lb/>regnum arripuit, sed absque orientalis exercitus voluntate. Contra quem Italiae milites
						<lb/>alii per Histriam, alii per partes Campaniae, alii vero a partibus Africae et Sardiniae
						<lb/>venientes in Siracusas, eum vita privarunt. Multique ex iudicibus eius detruncati
					<lb/>Constantinopolim perducti sunt; cum quibus pariter et falsi imperatoris caput est deportatum.</p>
				</div>
				<div type="chapter">
					<head><lb/>13.</head> <p>Haec audiens gens Sarracenorum, quae iam Alexandriam et Aegyptum
						<lb/>pervaserat, subito cum multis navibus venientes, Siciliam invadunt, Siracusas ingrediuntur
						<lb/>multamque stragem faciunt populorum, vix paucis evadentibus, qui per munitissima
						<lb/>castra et iuga confugerant montium, auferentes quoque praedam nimiam et
						<lb/>omne illud quod Constans augustus a Roma abstulerat ornatum in aere et diversis
					<lb/>speciebus; sicque Alexandriam reversi sunt.</p>
				</div>
				<div type="chapter">
					<head><lb/>14.</head> <p>Porro regis filiam, quam de Benevento obsidis nomine sublatam diximus,
					<lb/>Siciliam veniens, diem clausit extremum.</p>
				</div>
				<div type="chapter">
					<head><lb/>15.</head> <p>Hoc tempore tantae pluviae tantaque tonitrua fuerunt, quanta ante nullus
						<lb/>meminerat hominum, ita ut innumera hominum et animantium milia fulminibus essent
						<pb n="151"/>
						<lb/>perempta. Eo anno legumina, quae propter pluvias colligi nequiverunt, iterum renata
					<lb/>et ad maturitatem usque perducta sunt.</p>
				</div>
				<div type="chapter">
					<head><lb/>16.</head> <p>At vero rex Grimuald, ereptis Beneventanis et eorum provinciis a Graecis,
						<lb/>ad palatium suum aput Ticinum repedare disponens, Transamundum, qui dudum
						<lb/>Capuae comes fuerat et ei ad percipiendum regnum strenuissime paruerat, data ei
						<lb/>in matrimonium sua filia, Romualdi altera sorore, eum post Attonem, de quo superius
					<lb/>diximus, aput Spoletium ductorem effecit, indeque Ticinum reversus est.</p>
				</div>
				<div type="chapter">
					<head><lb/>17.</head> <p>Siquidem, ut superius praemiseramus, Grasulfo Foroiulanorum duce
						<lb/>defuncto, successor ei in ducatu Ago datus, de cuius nomine usque hodie domus
						<lb/>quaedam intra Foroiuli constituta domus Agonis appellatur. Quo Agone mortuo,
						<lb/>Foroiulanorum ductor Lupus efficitur. Hic Lupus in Grados insulam, quae non longe ab
						<lb/>Aquileia est, cum equestri exercitu per stratam quae antiquitus per mare facta fuerat
						<lb/>introivit, et depraedata ipsa civitate, Aquileiensis ecclesiae thesauros exinde auferens,
					<lb/>reportavit. Huic Lupo, quando Grimuald Beneventum perrexit, suum palatium commendavit.</p>
				</div>
				<div type="chapter">
					<head><lb/>18.</head> <p>Qui Lupus dum rege absente multa insolenter aput Ticinum egisset, quippe
						<lb/>quem reversurum non aestimaret: revertente rege, sciens, eidem ea quae non recte
						<lb/>gesserat displicere, Forumiuli petens, contra eundem regem suae nequitiae conscius
					<lb/>rebellavit.</p>
				</div>
				<div type="chapter">
					<head><lb/>19.</head> <p>Tum Grimuald, nolens civile bellum inter Langobardos excitare, regi Avarum
						<lb/>cacano mandavit, ut in Forumiuli contra Lupum ducem cum exercitu veniret eumque
						<lb/>bello protereret. Quod et factum est. Nam veniente cacano cum magno exercitu, in
						<lb/>loco qui Flovius dicitur, sicut nobis retulerunt seniores viri qui in ipso bello fuerunt,
						<lb/>per tres dies Lupus dux cum Foroiulanis adversus cacani exercitum conflixit. Et
						<lb/>prima quidem die validum eius exercitum, paucis suis vulneratis, prostravit. Secunda
						<lb/>vero die, iam aliquantis e suis vulneratis et mortuis, pari modo multos ex Avaribus
						<lb/>extinxit. Tertia vero die, iam pluribus ex suis sauciatis sive peremptis, nihilominus
						<lb/>magnum cacani exercitum delevit praedamque copiosam invasit. At vero die quarto
					<lb/>tantam super se multitudinem conspexerunt venientem, ut vix per fugam evadere possent.</p>
					<pb n="152"/>
				</div>
				<div type="chapter">
					<head><lb/>20.</head> <p>Ibi itaque Lupo duce perempto, reliqui qui remanserant sese per castella
						<lb/>communiunt. Avares vero per omnes eorum fines discurrentes, cuncta rapinis invadunt
						<lb/>vel subposito igni conburunt. Qui cum per aliquot dies hoc face rent, a Grimualdo eis
						<lb/>mandatum est, ut iam a devastatione quiescerent. Qui legatos ad Grimualdum mittunt,
					<lb/>dicentes Foroiuli se minime relicturos, quam armis propriis conquisissent.</p>
				</div>
				<div type="chapter">
					<head><lb/>21.</head> <p>Tunc Grimuald necessitate conpulsus exercitum quoadunare coepit, quatenus
						<lb/>Avares de suis finibus exturbaret. In medio itaque campo sua castra et Avarum
						<lb/>hospitium conponens, cum exercitus partem exiguam haberet, eosdem ipsos quos
						<lb/>habebat diverso habitu variisque instructos armis ante oculos legatorum per dies aliquot,
						<lb/>quasi novus iugiter exercitus adventaret, frequenter transire fecit. Avarum vero
						<lb/>legati dum eundem ipsum exercitum aliis et aliis modis praeterire conspiciunt,
						<lb/>inmensam Langobardorum multitudinem esse, crediderunt. Quibus Grimuald ita dixit:
						<lb/>"Cum omni hac quam vidistis exercitus multitudine statim super cacanum inruam et
						<lb/>Avares, nisi de Foroiulanorum finibus velociter exierint". His visis et auditis legati
						<lb/>Avarum cum haec suo regi nuntiassent, mox cum omni suo exercitu ad proprium
					<lb/>reversus est regnum.</p>
				</div>
				<div type="chapter">
					<head><lb/>22.</head> <p>Denique Lupo hoc modo ut praemisimus interempto, Arnefrit, eius filius,
						<lb/>voluit in loco patris aput Foroiuli optinere ducatum. Sed metuens Grimualdi regis
						<lb/>vires, fugiit ad Sclavorum gentem in Carnuntum, quod corrupte vocitant Carantanum.
						<lb/>Qui postea cum Sclavis adveniens, quasi ducatum eorum viribus resumpturus, aput
						<lb/>Nemas castrum, quod non longe a Foroiuli distat, inruentibus super se Foroiulanis,
					<lb/>extinctus est.</p>
				</div>
				<div type="chapter">
					<head><lb/>23.</head> <p>Deinde ordinatus est aput Foroiuli dux Wechtari, qui fuit oriundus de Vincentina
						<lb/>civitate, vir benignus et populum suaviter regens. Hunc cum audisset Sclavorum
						<lb/>gens Ticinum profectum esse, congregata valida multitudine, voluerunt super
						<lb/>Foroiulanum castrum inruere; et venientes castrametati sunt in loco qui Broxas
						<lb/>dicitur, non longe a Foroiuli. Secundum divinam autem dispositionem contigit, ut
						<lb/>dux Wechtari superiori vespere a Ticino reverteretur nescientibus Sclavis. Cuius
						<lb/>comites cum ad propria, ut adsolet fieri, remeassent, ipse hoc nuntium de Sclavis
						<pb n="153"/>
						<lb/>audiens, cum paucis viris, hoc est viginti quinque, contra eos progressus est. Quem
						<lb/>Sclavi cum tam paucis venire conspicientes, inriserunt, dicentes, patriarcham contra
						<lb/>se cum clericis adventare. Qui cum ad pontem Natisionis fluminis, qui ibidem est
						<lb/>ubi Sclavi residebant, propinquasset, cassidem sibi de capite auferens, vultum suum
						<lb/>Sclavis ostendit; erat enim calvo capite. Quem dum Sclavi, quia ipse esset Wechtari,
						<lb/>cognovissent, mox perturbati, Wechtari adesse clamitant, Deoque eos exterrente, plus
						<lb/>de fuga quam de proelio cogitant. Tunc super eos Wechtari cum paucis quos habebat
						<lb/>inruens, tanta eos strage prostravit, ut ex quinque milibus viris vix pauci qui evaderent
					<lb/>remanerent.</p>
				</div>
				<div type="chapter">
					<head><lb/>24.</head> <p>Post hunc Wechtari Laudari aput Foroiuli ducatum tenuit. Quo defuncto,
					<lb/>ei Rodoald in ducatu successit.</p>
				</div>
				<div type="chapter">
					<head><lb/>25.</head> <p>Mortuo igitur, ut diximus, Lupo duce, Grimualdus rex filiam eius nomine
						<lb/>Theuderadam suo filio Romualdo, qui Beneventum regebat, in matrimonium tradidit.
					<lb/>Ex qua inde tres filios, hoc est Grimualdum, Gisulfum necnon et Arichis, genuit.</p>
				</div>
				<div type="chapter">
					<head><lb/>26.</head> <p>Rex quoque Grimuald de omnibus illis, qui eum, quando Beneventum profectus
					<lb/>fuerat, deseruerunt, suas iniurias ultus est.</p>
				</div>
				<div type="chapter">
					<head><lb/>27.</head> <p>Sed et Forum Populi, Romanorum civitatem, cuius cives eidem adversa
						<lb/>quaedam intulerant Beneventum proficiscenti missosque illius euntes et redeuntes a
						<lb/>Benevento saepius laeserant, hoc modo delevit. Quadragesimorum tempore per Alpem
						<lb/>Bardonis Tusciam ingressus, nescientibus omnino Romanis, in ipso sacratissimo sabbato
						<lb/>paschali super eandem civitatem, ea hora qua baptismum fiebat, inopinate
						<lb/>inruit, tantamque occisorum stragem fecit, ut etiam diacones ipsos, qui infantulos
						<lb/>baptizabant, in ipso sacro fonte perimeret. Sicque eandem urbem deiecit, ut usque
					<lb/>hodie paucissimi in ea commaneant habitatores.</p>
				</div>
				<div type="chapter">
					<head><lb/>28.</head> <p>Erat quidem Grimualdo contra Romanos non mediocre odium, pro eo quod
						<lb/>eius quondam germanos Tasonem et Cacconem in sua fide decepissent. Quam ob
						<lb/>causam Opitergium civitatem, ubi ipsi extincti sunt, funditus destruxit eorumque qui
					<lb/>ibi habitaverant fines Foroiulanis Tarvisianisque et Cenetensibus divisit.</p>
					<pb n="154"/>
				</div>
				<div type="chapter">
					<head><lb/>29.</head> <p>Per haec tempora Vulgarum dux Alzeco nomine, incertum quam ob causam,
						<lb/>a sua gente digressus, Italiam pacifice introiens, cum omni sui ducatus exercitu ad
						<lb/>regem Grimuald venit, ei se serviturum atque in eius patria habitaturum promittens.
						<lb/>Quem ille ad Romualdum filium Beneventum dirigens, ut ei cum suo populo loca ad
						<lb/>habitandum concedere deberet, praecepit. Quos Romualdus dux gratanter excipiens,
						<lb/>eisdem spatiosa ad habitandum loca, quae usque ad illud tempus deserta erant, contribuit,
						<lb/>scilicet Sepinum, Bovianum et Iserniam et alias cum suis territoriis civitates,
						<lb/>ipsumque Alzeconem, mutato dignitatis nomine, de duce gastaldium vocitari praecepit.
						<lb/>Qui usque hodie in his ut diximus locis habitantes, quamquam et Latine loquantur,
					<lb/>linguae tamen propriae usum minime amiserunt.</p>
				</div>
				<div type="chapter">
					<head><lb/>30.</head> <p>Igitur extincto, ut diximus, aput Siciliam Constante augusto, punitoque
						<lb/>qui ei successerat Mezetio tyranno, Romanorum regnum Constantinus, Constantii
						<lb/>augusti filius, suscepit regendum, Romanisque principatus est annis decem et septem.
						<lb/>Constanti sane temporibus Theodorus archiepiscopus et Adrianus abbas, vir aeque
						<lb/>doctissimus, a Vitaliano papa missi in Brittaniam, plurimas ecclesias Anglorum doctrinae
						<lb/>ecclesiasticae fruge foecundarunt. E quibus Theodorus archiepiscopus peccantium
						<lb/>iudicia, quantis scilicet annis pro unoquoque peccato quis poenitere debeat, mirabili et
					<lb/>discreta consideratione descripsit.</p>
				</div>
				<div type="chapter">
					<head><lb/>31.</head> <p>Insequenti post tempore mense Augusto a parte orientis stella cometis
						<lb/>apparuit nimis fulgentibus radiis, quae post semet ipsam reversa disparuit. Nec mora,
						<lb/>gravis pestilentia ab eadem parte orientis secuta, Romanum populum devastavit. His
						<lb/>diebus Domnus papa Romanae ecclesiae locum qui Paradisus dicitur ante basilicam
					<lb/>beati apostoli Petri candidis et magnis marmoribus mirifice stravit.</p>
				</div>
				<div type="chapter">
					<head><lb/>32.</head> <p>Hac tempestate Francorum regnum aput Gallias Dagipertus regebat, cum
						<pb n="155"/>
						<lb/>quo rex Grimuald pacis firmissimae foedus inierat. Cuius Grimualdi vires Perctarit
						<lb/>etiam aput Francorum patriam constitutus metuens, egressus e Gallia, ad Brittaniam
					<lb/>insulam Saxonumque regem properare disponit.</p>
				</div>
				<div type="chapter">
					<head><lb/>33.</head> <p>At vero Grimuald nono die post flevotomum in suo palatio constitutus,
						<lb/>accepto arcu cum columbam sagitta percutere nisus esset, eius brachii vena
						<lb/>dirupta est. Cui, ut ferunt, medici venenata medicamina supponentes, eum ab
						<lb/>hac funditus privarunt luce. Hic in edicto, quod Rothari rex conposuerat, aliqua
						<lb/>capitula legis, quae ei utilia visa sunt, adiecit. Fuit autem corpore praevalidus,
						<lb/>audacia primus, calvo capite, barba prominenti, non minus consilio quam viribus decoratus.
						<lb/>Sepultum autem est corpus eius in basilica beati Ambrosii confessoris, quam
						<lb/>dudum ipse intra Ticinensem construxerat civitatem. Hic, post mortem Ariperti regis
						<lb/>expleto iam anno uno et mensibus tribus, Langobardorum regnum invasit, regnavitque
						<lb/>ipse annis novem, relicto Garibald, filio suo, quem ei Ariperti regis filia genuerat, rege
						<lb/>adhuc puerilis aetatis. Igitur, ut dicere coeperamus, Perctarit egressus de Gallia, navem
						<lb/>ascendit, ut ad Brittaniam insulam ad regnum Saxonum transmearet. Cumque iam
						<lb/>aliquantum per pelagus navigasset, vox a litore audita est inquirentis, utrum Perctarit
						<lb/>in eadem nave consisteret. Cui cum responsum esset, quod Perctarit ibi esset, ille
						<lb/>qui clamabat subiunxit: "Dicite illi, revertatur in patriam suam, quia tertia die est
						<lb/>hodie, quod Grimualdus ab hac subtractus est luce". Quo audito, Perctarit statim
						<lb/>post se reversus est, veniensque ad litus, invenire personam non potuit, quae ei de
						<lb/>Grimualdi morte nuntiavit; unde arbitratus est, non hunc hominem, sed divinum
						<lb/>nuntium fuisse. Exindeque ad patriam tendens, cum ad claustra Italiae venisset, iam
						<lb/>ibi omnia obsequia palatina omnemque regiam dignitatem cum magna Langobardorum
						<lb/>multitudine praeparatam, se repperit expectari. Itaque Ticinum reversus, exturbato
						<lb/>Garibaldo puerulo a regno, ab universis Langobardis mense tertio post mortem Grimualdi
						<lb/>in regnum levatus est. Erat autem vir pius, fide catholicus, iustitiae tenax
						<lb/>pauperumque largissimus nutritor. Qui statim Beneventum misit exindeque Rodelindam
					<lb/>suam coniugem et Cunincpertum filium suum revocavit.</p>
					<pb n="156"/>
				</div>
				<div type="chapter">
					<head><lb/>34.</head> <p>Qui ut regni iura suscepit, in loco illo qui a parte fluminis Ticini est, unde
						<lb/>ipse olim fugerat, monasterium quod Novum appellatur Domino et liberatori suo in
						<lb/>honore sanctae virginis et martyris Agathae construxit. In quo multas virgines
						<lb/>adgregavit rebusque et diversis pariter eundem locum ornamentis ditavit. Regina vero eius
						<lb/>Rodelinda basilicam sanctae Dei genitricis extra muros eiusdem civitatis Ticinensis, quae
						<lb/>Ad perticas appellatur, opere mirabili condidit ornamentisque mirificis decoravit. Ad perticas
						<lb/>autem locus ipse ideo dicitur, quia ibi olim perticae, id est trabes, erectae
						<lb/>steterant, quae ob hanc causam iuxta morem Langobardorum poni solebant: si quis
						<lb/>enim in aliquam partem aut in bello aut quomodocumque extinctus fuisset, consanguinei
						<lb/>eius intra sepulchra sua perticam figebant, in cuius summitate columbam ex
						<lb/>ligno factam ponebant, quae illuc versa esset, ubi illorum dilectus obisset, scilicet ut
					<lb/>sciri possit, in quam partem is qui defunctus fuerat quiesceret.</p>
				</div>
				<div type="chapter">
					<head><lb/>35.</head> <p>Igitur Perctarit, cum solus per annos septem regnasset, octavo iam anno Cunincpert
					<lb/>filium suum in regno consortem adscivit, cum quo pariter per decem annos regnavit.</p>
				</div>
				<div type="chapter">
					<head><lb/>36.</head> <p>Cumque in magna pace degerent et ex omni parte in circuitu tranquillitatem
						<lb/>haberent, surrexit contra eos filius iniquitatis Alahis nomine, per quem in regno Langobardorum,
						<lb/>perturbata pace, maximae populorum factae sunt strages. Hic dum dux
						<lb/>esset in Tridentina civitate, cum comite Baioariorum, quem illi gravionem dicunt,
						<lb/>qui Bauzanum et reliqua castella regebat, conflixit eumque mirifice superavit. Qua de
						<lb/>causa elatus, etiam contra regem suum Perctarit manum levavit atque se intra Tridentinum
						<lb/>castellum rebellans communivit. Contra quem rex Perctarit progressus, cum eum
						<lb/>extrinsecus obsideret, inopinate subito Alahis cum suis civitate egressus, regis castra
						<lb/>protrivit regemque ipsum fugam petere conpulit. Qui tamen postmodum, faciente
						<lb/>Cunincperto, regis filio, qui eum iam olim diligebat, in regis Perctarit gratiam reversus
						<lb/>est. Qui rex cum eum interficere aliquotiens vellet, Cunincpertus, eius filius, hoc fieri
						<lb/>semper proibuit, reputans eum de reliquo fidelem existere; nec destitit patrem optinere,
						<lb/>quin etiam ei ducatum Brexiae contribueret; reclamante saepius patre, quod in suam
						<lb/>hoc Cunincpert perniciem faceret, qui hosti suo ad regnandum vires praeberet. Brexiana
						<lb/>denique civitas magnam semper nobilium Langobardorum multitudinem habuit, quorum
						<lb/>auxilio metuebat Perctarit Alahis potentiorem fore. His diebus rex Perctarit in civitate Ticinensi
					<lb/>portam contiguam palatio, quae et Palatinensis dicitur, opere mirifico construxit.</p>
					<pb n="157"/>
				</div>
				<div type="chapter">
					<head><lb/>37.</head> <p>Qui cum decem et octo annos, et primum solus et post cum filio, regnum
						<lb/>tenuisset, ab hac luce subtractus est, corpusque illius iuxta basilicam domini Salvatoris,
						<lb/>quam Aripert, eius genitor, construxerat, sepultum est. Fuit autem statura decens,
						<lb/>corpore pleno, mitis per omnia et suavis. At vero Cunincpert rex Hermelindam ex
						<lb/>Saxonum Anglorum genere duxit uxorem. Quae cum in balneo Theodotem, puellam
						<lb/>ex nobilissimo Romanorum genere ortam, eleganti corpore et flavis prolixisque capillis
						<lb/>pene usque ad pedes decoratam vidisset, eius pulchritudinem suo viro Cunincperto
						<lb/>regi laudavit. Qui ab uxore hoc libenter audire dissimulans, in magnum tamen puellae
						<lb/>exarsit amorem; nec mora, venatum in silvam quam Urbem appellant perrexit
						<lb/>secumque suam coniugem Hermelindam venire praecepit. Qui exinde noctu egrediens,
						<lb/>Ticinum venit, et ad se Theodotem puellam venire faciens, cum ea concubuit.
						<lb/>Quam tamen postea in monasterium, quod de illius nomine intra Ticinum appellatum
					<lb/>est, misit.</p>
				</div>
				<div type="chapter">
					<head><lb/>38.</head> <p>Alahis vero iam dudum conceptam iniquitatem parturiens, adnitentibus Aldone
						<lb/>et Grausone Brexianis civibus, sed et aliis multis ex Langobardis, oblitus tantorum
						<lb/>beneficiorum quae in eum rex Cunincpert inpenderat, oblitus etiam iusiurandum quo
						<lb/>ei se fidelissimum esse spoponderat, cum Cunincpert abesset, regnum eius et palatium
						<lb/>intra Ticinum positum invasit. Quod Cunincpert ubi erat audiens, statim ad insulam,
						<lb/>quae intra lacum Larium non longe a Como est, confugit ibique se fortiter communivit.
						<lb/>Facta est autem magna tribulatio omnibus qui eum diligebant, et maxime sacerdotibus
						<lb/>et clericis, quos omnes Alahis exosos habebat. Erat autem eo tempore Ticinensis
						<lb/>ecclesiae episcopus vir Domini Damianus, sanctitate praecipuus, liberalibus artibus
						<lb/>sufficienter instructus. Is cum Alahis palatium invasisse respiceret, ne quid ab eo
						<lb/>ipse vel sua ecclesia adversi perpeteretur, Thomam diaconem suum, sapientem
						<lb/>scilicet et religiosum virum, ad eum misit perque eum eidem Alahis benedictionem
						<lb/>sanctae suae ecclesiae transmisit. Nuntiatum est Alahis, Thomam diaconem ante fores
						<lb/>adstare benedictionemque ab episcopo detulisse. Tunc Alahis, qui, ut diximus,
						<pb n="158"/>
						<lb/>omnes clericos odio habebat, ita inquit ad suos: "Ite, dicite illi, si munda femoralia
						<lb/>habet, intret; sin autem aliter, foris contineat pedem". Thomas vero cum hos sermones
						<lb/>audisset, ita respondit: "Nuntiate ei, quia munda femoralia habeo, quippe qui ea hodie
						<lb/>lota indutus sum". Cui Alahis ita iterato mandavit: "Ego non dico de femoralibus,
						<lb/>sed de his quae intra femoralia habentur". Ad haec Thomas ita respondit: "Ite, dicite
						<lb/>illi: Deus solus potest in me in his causis reprehensionem invenire; nam ille nullatenus
						<lb/>potest". Cumque eundem diaconem Alahis ad se ingredi fecisset, aspere satis
						<lb/>et obiurgando cum eo locutus est. Tunc omnes clericos et sacerdotes pavor et odium
						<lb/>tyranni invasit, aestimantes se eius feritatem tolerare omnino non posse. Coeperuntque
						<lb/>tanto amplius Cunincpertum desiderare, quanto pervasorem regni superbum
						<lb/>execrationi haberent. Sed non diutius feritas et cruda barbaries pervasum regnum
					<lb/>optinuit.</p>
				</div>
				<div type="chapter">
					<head><lb/>39.</head> <p>Denique cum die quadam solidos super mensam numeraret, unus ei tremisses
						<lb/>de eadem mensa cecidit, quem filius Aldonis adhuc puerulus de terra colligens, eidem
						<lb/>Alahis reddidit. Ad quem Alahis, sperans puerulum parum intellegere, ita locutus
						<lb/>est: "Multos ex his genitor tuus habet, quos mihi in proximo, si Deus voluerit, daturus
						<lb/>est". Qui puer cum vespere domum ad patrem regressus esset, cum suus genitor requisivit,
						<lb/>si quid ei illo die rex locutus fuisset, ille patri omnia ut facta fuerant et quid
						<lb/>sibi rex dixerat nuntiavit. Audiens haec Aldo vehementer pertimuit, fratremque suum
						<lb/>Grausonem adscitum, ei omnia quae rex maligne locutus fuerat nuntiavit. Qui mox
						<lb/>cum amicis et iis quibus credere poterant consilium ineunt, qualiter Alahis tyrannum
						<lb/>regno privarent, priusquam ipse eis aliquam laesionem facere posset. Qui maturius
						<lb/>ad palatium profecti, ita Alahis dixerunt: "Quid dignaris in civitate residere? Ecce
						<lb/>omnis civitas et universus populus tibi fidelis existit, et ebriosus ille Cunincpert ita
						<lb/>dissolutus est, ut iam ultra nullas possit habere vires. Egredere et vade in venationem
						<lb/>et exerce te cum iuvenibus tuis, nos autem cum reliquis fidelibus tuis defendemus
						<lb/>tibi hanc civitatem. Sed et ita tibi repromittimus, ut in proximo inimici tui Cunincperti
						<lb/>caput adferamus". Qui eorum verbis persuasus, civitatem egressus atque ad
						<lb/>Urbem vastissimam silvam profectus est ibique se iocis et venationibus exercere coepit.
						<pb n="159"/>
						<lb/>Aldo vero et Grauso euntes ad lacum Comacinum ingressique navem, ad Cunincpertum
						<lb/>profecti sunt. Ad quem venientes, eius pedibus provoluti, se contra eum nequiter egisse
						<lb/>professi sunt, eique, quid Alahis malitiose contra eos locutus fuerit, vel quale ipsi ad
						<lb/>eius perditionem consilium eidem dederint, nuntiarunt. Quid plura? Pleverunt pariter
						<lb/>et inter se sacramenta dederunt, diem statuentes, in quo Cunincpert veniret, ut ipsi
						<lb/>ei civitatem Ticinensem contraderent. Quod et factum est. Nam die statuto Cunincpert
						<lb/>Ticinum adveniens, ab eis libentissime susceptus palatium suum ingressus est.
						<lb/>Tunc omnes cives, et praecipue episcopus, sacerdotes quoque et clerus, iuvenes et
						<lb/>senes, certatim ad eum concurrentes, omnesque eum cum lacrimis amplexantes, Deo
						<lb/>gratias de eius reversione, inaestimabili gaudio repleti, conclamabant; quos ille omnes prout
						<lb/>potuit osculatus est. Nuntius subito ad Alahis pervenit, adimplesse Aldonem et Grausonem
						<lb/>quod ei promiserant: et caput Cunincperti attulisse, et non solum caput, sed
						<lb/>et totum corpus, eumque adfirmans in palatio consedere. Quod ille audiens, animo consternatus
						<lb/>est, multaque contra Aldonem et Grausonem furibundus et frendens comminans,
						<lb/>exinde egressus, per Placentiam ad Austriam rediit singulasque civitates
						<lb/>partim blanditiis partim viribus sibi socios adscivit. Nam Vincentiam veniens,
						<lb/>contra eum eius cives egressi, bellum paraverunt; sed mox victi, eius socii effecti sunt.
						<lb/>Inde exiens, Tarvisium pervasit, pari modo etiam et reliquas civitates. Cumque
						<lb/>contra eum Cunincpert exercitum colligeret, et Foroiulani in eius auxilium iuxta fidelitatem
						<lb/>suam vellent proficisci: ipse Alahis ad pontem Liquentiae fluminis, quod a
						<lb/>Foroiuli quadraginta et octo milibus distat et est in itinere Ticinum pergentibus, in
						<lb/>silvam quae Capulanus dicitur latens, cum Foroiulanorum exercitus sparsim veniret,
						<lb/>omnes eos, sicut veniebant, iurare sibi conpulit, diligenter cavens, ne aliquis ex his retro
						<lb/>reversus venientibus hoc aliis nuntiaret; sicque omnes a Foroiuli venientes eius sunt
						<lb/>sacramentis adstricti. Quid plura? Cum omni Alahis Austria, econtra Cunincpert cum
					<lb/>suis venientes, in campo cui Coronate nomen est castra posuere.</p>
				</div>
				<div type="chapter">
					<head><lb/>40.</head> <p>Ad quem Cunincpert nuntium misit, mandans ei, ut cum eo singulare certamen
						<lb/>iniret, nec opus esset utrorumque exercitum fatigare. Ad quae verba Alahis
						<pb n="160"/>
						<lb/>minime consensit. Cui cum unus e suis, genere Tuscus, ei persuaderet, virum bellicosum
						<lb/>fortemque eum appellans, ut contra Cunincpertum audenter exiret, Alahis ad
						<lb/>haec verba respondit: "Cunincpert, quamvis ebriosus sit et stupidi cordis, tamen satis
						<lb/>est audax et mirae fortitudinis. Nam tempore patris eius quando nos erabamus iuvenculi,
						<lb/>habebantur in palatio berbices mirae magnitudinis, quos ille supra dorsum eorum
						<lb/>lanam adprehendens, extenso eos brachio a terra levabat; quod quidem ego facere
						<lb/>non poteram". Haec ille Tuscus audiens, dixit ad eum: "Si tu cum Cunincperto
						<lb/>pugnam inire singulari certamine non audes, me iam in tuo adiutorio socium non
						<lb/>habebis". Et haec dicens, proripuit se et statim ad Cunincpertum confugiit et haec ipsa
						<lb/>illi nuntiavit. Convenerunt itaque, ut diximus, utraeque acies in campo Coronate.
						<lb/>Cumque iam prope essent, ut se coniungere deberent, Seno diaconus Ticinensis ecclesiae,
						<lb/>qui custus erat basilicae beati Iohannis baptistae, quae intra eandem sita est civitatem,
						<lb/>quam quondam Gundiperga regina construxerat, cum nimium diligeret regem et
						<lb/>metueret, ne rex in bello periret, ait ad regem: "Domine rex, omnis vita nostra in tua
						<lb/>salute consistit; si tu in bello perieris, omnes nos iste tyrannus Alahis per diversa supplicia
						<lb/>extinguet. Placeat itaque tibi consilium meum. Da mihi apparatum armorum
						<lb/>tuorum, et ego vadam et pugnabo cum isto tyranno. Si ego obiero, tu recuperabis
						<lb/>causam tuam; si vero vicero, maior tibi, quia per servum viceris, gloria adscribetur".
						<lb/>Cumque rex hoc se facturum esse denegaret, coeperunt eum pauci qui aderant eius
						<lb/>fideles cum lacrimis deposcere, ut ad ea quae diaconus dixerat adsensum praeberet.
						<lb/>Victus tandem, ut erat pii cordis, eorum precibus et lacrimis, loricam suam, galeam
						<lb/>atque ocreas et cetera arma diacono praebuit in suaque persona eum ad proelium direxit.
						<lb/>Erat enim ipse diaconus eiusdem staturae et habitus, ita ut, cum fuisset de tentorio
						<lb/>armatus egressus, rex Cunincpert ab omnibus esse putaretur. Commissum itaque est
						<lb/>proelium et totis viribus decertatum. Cumque Alahis ibi magis intenderet, ubi regem
						<lb/>esse putaret, Cunincpertum se extinxisse putans, Senonem diaconem interfecit.
						<lb/>Cumque caput eius amputari praecepisset, ut, levato eo in conto, "Deo gratias" adclamarent,
						<lb/>sublata casside, clericum se occidisse cognovit. Tunc furibundus exclamans:
						<lb/>"Heu me!" inquit, "nihil egimus, quando ad hoc proelium gessimus, ut clericum occiderimus.
						<lb/>Tale itaque nunc facio votum, ut, si mihi Deus victoriam iterum dederit, quod
					<lb/>unum puteum de testiculis impleam clericorum".</p>
				</div>
				<div type="chapter">
					<head><lb/>41.</head> <p>Igitur Cunincpert perdidisse suos conspiciens, statim se eis ostendit omniumque
						<lb/>corda, sublato pavore, ad sperandam victoriam confortavit. Instruuntur iterum
						<pb n="161"/>
						<lb/>acies, et hinc Cunincpert, inde Alahis ad belli certamina praeparantur. Cumque
						<lb/>iam prope essent, ut se utraeque acies ad pugnandum coniungerent, Cunincpert ad
						<lb/>Alahis iterato in haec verba mandavit: "Ecce, quantus populus ex utraque parte consistit!
						<lb/>Quid opus est, ut tanta multitudo pereat? Coniungamus nos ego et ille singulari
						<lb/>certamine, et cui voluerit Dominus de nobis donare victoriam, omnem hunc
						<lb/>populum salvum et incolomem ipse possideat". Cumque Alahis sui hortarentur, ut
						<lb/>faceret quod Cunincpert illi mandavit, ipse respondit: "Hoc facere ego non possum,
						<lb/>quia inter contos suos sancti archangeli Michaelis, ubi ego illi iuravi, imaginem
						<lb/>conspicio". Tunc unus ex illis: "Prae pavore", inquit, "cernis quod non est; et tibi
						<lb/>iam tarde est modo ista meditari". Conseruntur itaque acies perstrepentibus bucinis, et
						<lb/>neutra parte locum dante, maxima populorum facta est strages. Tandem crudelis
						<lb/>tyrannus Alahis interiit, et Cunincpert, adiuvante se Domino, victoriam cepit. Exercitus
						<lb/>quoque Alahis, conperta eius morte, fugae subsidium arripuit. E quibus quem
						<lb/>mucro non perculit, Addua fluvius interemit. Caput quoque Alahis detruncatum cruraque
						<lb/>eius* succisa sunt, informeque tantum truncumque cadaver remansit. In hoc bello
						<lb/>Foroiulanorum exercitus minime fuit, quia, cum invitus Alahis iurasset, propter hoc
						<lb/>nec regi Cunincperto nec Alahis auxilium tulit, sed cum illi bellum commisissent,
						<lb/>ipsi ad propria sunt reversi. Igitur Alahis hoc modo defuncto, rex Cunincpert corpus
						<lb/>Senoni diaconi ante fores basilicae beati Iohannis, quam ipse rexerat, mirifice sepelire
						<lb/>mandavit; ipse vero regnator cum omnium exultatione et triumpho victoriae
					<lb/>Ticinum reversus est.</p>
					<p>
						<lb/>ESPLICIT LIBER QUINTUS
					</p>
				</div>
			</div>
		</div>
		<div type="book">
			<div>
				<head><lb/>INCIPIUNT CAPITUA LIBRI SEXTI</head>
				<p>
					<lb/>1. Quomodo Romuald Tarentum cepit, et quomodo Theuderata monasterium sancti
					<lb/>Petri aedificavit.
				</p>
				<p>
					<lb/>2. De morte Romualdi, et quomodo corpus beati Benedicti ad Gallias delatum est
				</p>
				<pb n="162"/>
				<p>
					<lb/>3. De Rodoald duce Foroiulano, et de Ansfrit, qui eius ducatum invasit.
				</p>
				<p>
					<lb/>4. De sinodo quae aput Constantinopolim facta est, et de epistola Damiani episcopi.
				</p>
				<p>
					<lb/>5. De eclipsi lunae et solis, et de pestilentia quae Romae et Ticini facta est.
				</p>
				<p>
					<lb/>6. Quomodo per antiquum hostem Aldoni et Grausoni nuntiatum est, quod eos
					<lb/>Cunincperto occidere vellet.
				</p>
				<p>
					<lb/>7. De Felice diacono gramatico.
				</p>
				<p>
					<lb/>8. De Iohanne Bergomensi episcopo.
				</p>
				<p>
					<lb/>9. De stella obscura quae tunc apparuit, et de eructuatione Bebii montis.
				</p>
				<p>
					<lb/>10. Quomodo gens Sarracinorum Africam cepit et Cartaginem diruit.
				</p>
				<p>
					<lb/>11. De morte Constantini et regno Iustiniani et victoria eius de Sarracinis.
				</p>
				<p>
					<lb/>12. Quomodo Leo Iustinianum exilio trusum, regnum eius invasit.
				</p>
				<p>
					<lb/>13. Quomodo Tiberius Leonem superans et in carcerem coiciens r, imperator effectus.
				</p>
				<p>
					<lb/>14. Quomodo papa Sergius Aquileiensem sinodum nolentem sanctam quintam sinodum
					<lb/>suscipere correxit.
				</p>
				<p>
					<lb/>15. De Cedoald rege Anglorum, quomodo Romam veniens baptizatus est statimque obiit.
				</p>
				<p>
					<lb/>16. Quod regnum Francorum aput Gallias sub maioribus domus esse coepit.
				</p>
				<p>
					<lb/>17. De morte Cunincperti regis, et de regno filii eius Liutperti.
				</p>
				<p>
					<lb/>18. De Raginperto duce Taurinensium, quomodo superato Liutperto regnum invasit
					<lb/>et eo anno occubuit.
				</p>
				<p>
					<lb/>19. Quomodo Ariperto regnum invasit et Liutpertum vivum conprehendit et postea
					<lb/>extinxit.
				</p>
				<p>
					<lb/>20. Quomodo Rotharit aput Bergamum regnans ab Ariperto captus vitaque privatus est.
				</p>
				<p>
					<lb/>21. Quomodo Ansprandus in Baioariam fugiens, cum Theutperto eorum duce permansit.
				</p>
				<p>
					<lb/>22. Quomodo Aripert Ansprandi uxorem filiumque eius et filiam diversis modis deturpavit,
					<lb/>et quomodo Liutprandum ad patrem suum in Baioariam ire permisit
				</p>
				<p>
					<lb/>23. Quod aput Gallias maior domus Anscis, Arnulfi filius, tunc erat.
				</p>
				<p>
					<lb/>24. De morte Adonis aput Foroiuli et ducatu Ferdulfi, qui a Sclavis occisus est.
				</p>
				<p>
					<lb/>25. De ducatu Corvuli apud Foroiuli, qui a rege excaecatus est.
				</p>
				<p>
					<lb/>26. De Pemmone Foroiulanorum duce, et de nativitate trium filiorum eius.
					<pb n="163"/>
				</p>
				<p>
					<lb/>27. De Gisulfo Beneventanorum duce, quomodo Suram et alia castra invasit.
				</p>
				<p>
					<lb/>28. De donatione quam Aripert Romanae ecclesiae fecit, et de duobus Anglorum
					<lb/>regibus.
				</p>
				<p>
					<lb/>29. De Benedicto Mediolanensi archiepiscopo.
				</p>
				<p>
					<lb/>30. De morte Transamundi Spoletini ducis et ducatu filii eius Faroaldi.
				</p>
				<p>
					<lb/>31. De Iustiniano imperatore, quomodo iterum regnum invasit et suos rebelles occidit.
				</p>
				<p>
					<lb/>32. Quomodo Philippicus Iustinianum peremit et augustales decus invasit.
				</p>
				<p>
					<lb/>33. De obitu Petri patriarchae et sacerdotio Sereni.
				</p>
				<p>
					<lb/>34. Quomodo Philippicum Anastasius superavit.
				</p>
				<p>
					<lb/>35. Quomodo Ansprand, auxiliante sibi Teudeperto cum Baioariis, Aripertum superavit,
					<lb/>et de morte Ariperti in flumine, et de fuga germani eius Gumperti et regno
					<lb/>Ansprandi et Liutprandi, filii eius.
				</p>
				<p>
					<lb/>36. Quomodo Theodosius Anastasium superavit et regnum invasit, et de inundatione
					<lb/>Tiberis.
				</p>
				<p>
					<lb/>37. De gente Anglorum et rege Francorum Pipino et bellis eius, et quia ei Carolus,
					<lb/>suus filius, successit.
				</p>
				<p>
					<lb/>38. Quomodo Liutprand rex Rotharit suum rebellem occidit, et de audatia eiusdem
					<lb/>regis.
				</p>
				<p>
					<lb/>39. De morte Gisulfi ducis Beneventanis et ducatu filii eius Romualdi.
				</p>
				<p>
					<lb/>40. Quomodo beatus Petronax monasterium sancti patris Benedicti aput Cassinum
					<lb/>reparavit, et de monasterio sancti Vincentii.
				</p>
				<p>
					<lb/>41. Quomodo, defuncto imperatore Theodosio, Leo ei successit in regno.
				</p>
				<p>
					<lb/>42. Quomodo Carolus Francorum princeps Raginfridum superavit.
				</p>
				<p>
					<lb/>43. Quomodo Liutprand rex donationem Romanae ecclesiae confirmavit, et quomodo
					<lb/>filiam Theutperti in coniugium accepit.
				</p>
				<p>
					<lb/>44. Quomodo Faroald dux Classem invasit, et quia Theudo Baioariorum dux ad
					<lb/>apostolorum limina Romam venit.
				</p>
				<p>
					<lb/>45. Quod, defuncto Sereno patriarcha, Calixtus regimen ecclesiae suscepit, et de bello
					<lb/>Pemmonis adversum Sclavos.
				</p>
				<p>
					<lb/>46. De adventu Sarracenorum in Hispaniam, et quomodo eos Carolus et Eudo in
					<lb/>Gallia superarunt.
				</p>
				<p>
					<lb/>47. Quomodo Sarraceni Constantinopolim obsiderunt et a Bulgaribus devicti sunt.
				</p>
				<p>
					<lb/>48. Quomodo Liutprand rex corpus beati Augustini Ticinum advexit; quo etiam tempore
					<lb/>Leo imperator igonas deiecit.
					<pb n="164"/>
				</p>
				<p>
					<lb/>49. Quas a civitates Romanorum Liutprand rex invasit, et [de] deterioribus factis
					<lb/>Leonis augusti.
				</p>
				<p>
					<lb/>50. De Romuald Beneventano duce et Gisulfo, filio eius.
				</p>
				<p>
					<lb/>51. De inimicitiis Pemmonis contra Calixtum patriarcham.
				</p>
				<p>
					<lb/>52. Bellum Ratchis contra Sclavos.
				</p>
				<p>
					<lb/>53. Quomodo rex Liutprand Pipino, Caroli regis filium, capillum tetigit.
				</p>
				<p>
					<lb/>54. Sarraceni rursum Gallias repetentes a Francis superantur, et quomodo Liutprand
					<lb/>in solacium Francorum ivit.
				</p>
				<p>
					<lb/>55. De Transamundo duce Spoletino et Gisulfo Beneventano et Gregorio et regno
					<lb/>Hilprandi.
				</p>
				<p>
					<lb/>66. Quia, mortuo Gregorio, Godscalcus in Benevento dux factus est, et quomodo Liutprand
					<lb/>bellum in Pentapoli gessit.
				</p>
				<lb/><p>FINIUNT CAPITULA</p>
			</div>
			<div>
				<head><lb/>INCIPIT LIBER SEXTUS</head>
				<div type="chapter">
					<head><lb/>1.</head> <p>Dum ista aput Langobardos trans Padum geruntur, Romualdus Beneventanorum
						<lb/>dux, congregata exercitus multitudine, Tarentum expugnavit et cepit, parique
						<lb/>modo Brundisium et omnem illam quae in circuitu est latissimam regionem suae dicioni
						<lb/>subiugavit. Coniux quoque eius Theuderata eodem tempore foras muros Beneventanae
						<lb/>civitatis basilicam in honore beati Petri apostoli construxit; quo in loco multarum
					<lb/>ancillarum Dei coenobium instituit.</p>
				</div>
				<div type="chapter">
					<head><lb/>2.</head> <p>Romuald quoque, postquam sedecim annos ducatum gessit, ab hac luce subtractus
						<lb/>est. Post quem eius filius Grimualdus tribus annis Samnitum populos rexit.
						<lb/>Huic in coniugio sociata fuit Wigilinda, soror Cunincperti, filia Perctarit regis.
						<lb/>Defuncto quoque Grimualdo, Gisulfus, eius germanus, ductor effectus est, praefuitque
						<pb n="165"/>
						<lb/>Benevento annis decem et septem. Huic sociata fuit Winiperga, quae ei Romuald
						<lb/>peperit. Circa haec tempora, cum in castro Cassini, ubi beatissimi Benedicti sacrum
						<lb/>corpus requiescit, ab aliquantis iam elapsis annis vasta solitudo existeret, venientes
						<lb/>de Cenomannicorum vel Aurelianensium regione Franci, dum aput venerabile corpus
						<lb/>se pernoctare simulassent, eiusdem venerabilis patris pariterque eius germanae venerandae
						<lb/>Scolasticae ossa auferentes, in suam patriam adportarunt; ubi singillatim duo
						<lb/>monasteria in utrorumque honorem, hoc est beati Benedicti et sanctae Scolasticae, constructa
						<lb/>sunt. Sed certum est, nobis os illud venerabile et omni nectare suavius et
						<lb/>oculos semper caelestia contuentes, cetera quoque membra quamvis defluxa remansisse.
						<lb/>Solum etenim singulariter dominicum corpus non vidit corruptionem; ceterum omnium
						<lb/>sanctorum corpora in aeternam postea gloriam reparanda corruptioni subiecta sunt, his
					<lb/>exceptis, quae ob divina miracula sine labe servantur.</p>
				</div>
				<div type="chapter">
					<head><lb/>3.</head> <p>At vero Rodoald, quem aput Foroiuli praemisimus ducatum tenuisse,
						<lb/>cum ab eadem civitate abesset, Ansfrit de castro Reunia ducatum eius absque regis
						<lb/>nutu pervasit. Quo comperto Rodoald in Histriam fugiit ac deinde navigio per
						<lb/>Ravennam Ticinum ad Cunincpertum regem pervenit. Ansfrit vero non contentus ducatum
						<lb/>Foroiulanensium regere, insuper contra Cunincpertum rebellans, regnum eius
						<lb/>invadere voluit. Sed conprehensus in Verona, ad regem deductus, evulsis oculis, in
						<lb/>exilium trusus est. Foroiulano autem ducatui post haec Ado, frater Rodoaldi, lociservatoris
					<lb/>nomine per annum et menses septem gubernavit.</p>
				</div>
				<div type="chapter">
					<head><lb/>4.</head> <p>Dum haec in Italia geruntur, heresis aput Constantinopolim orta est, quae
						<lb/>unam in domino nostro Iesu Christo voluntatem et operationem adseverabat. Hanc autem
						<pb n="166"/>
						<lb/>heresem excitarunt Georgius patriarcha Constantinopolitanus, Macharius, Pyrrus,
						<lb/>Paulus et Petrus. Quam ob causam Constantinus augustus centum quinquaginta episcopos
						<lb/>congregari fecit; inter quos etiam fuerunt legati sanctae Romanae ecclesiae missi
						<lb/>ab Agathone papa, Iohannes diaconus et Iohannes Portuensis episcopus; qui omnes
						<lb/>eandem heresem damnaverunt. Ea hora tantae haranearum telae in medio populi
						<lb/>ceciderunt, ut omnes mirarentur; ac per hoc significatum est, quod sordes hereticae
						<lb/>pravitatis depulsae sunt. Et Georgius quidem patriarcha correptus est, ceteri vero
						<lb/>in sua defensione perseverantes anathematis sunt ultione perculsi. Eo tempore
						<lb/>Damianus Ticinensis ecclesiae episcopus sub nomine Mansueti Mediolanensis archiepiscopi
						<lb/>hac de causa satis utilem rectaeque fidei epistolam conposuit, quae in praefato
						<lb/>sinodo non mediocre suffragium tulit. Recta autem et vera fides haec est, ut in domino
						<lb/>nostro Iesu Christo sicut duae sunt naturae, hoc est Dei et hominis, sic etiam duae
						<lb/>credantur esse voluntates sive operationes. Vis audire de eo quod deitatis est? “Ego”, inquit, “et pater
						<lb/>unum sumus”. Vis audire quod humanitatis? “Pater maior me est”.
						<lb/>Cerne secundum humanitatem eum in navi dormientem; cerne eius divinitatem cum
						<lb/>euangelista ait: “Tunc surgens imperavit ventis et mari, et facta est tranquillitas magna”.
						<lb/>Haec est sexta sinodus universalis Constantinopoli celebrata et Greco sermone conscripta,
						<lb/>temporibus papae Agathonis, exsequente ac residente Constantino principe intra
					<lb/>septa palatii sui.</p>
				</div>
				<div type="chapter">
					<head><lb/>5.</head> <p>His temporibus per indictionem octavam luna eclypsin passa est. Solis
						<lb/>quoque eclypsis eodem pene tempore, hora diei quasi decima, quinto Nonas Maias
						<lb/>effecta est. Moxque subsecuta gravissima pestis est tribus mensibus, hoc est Iulio,
						<lb/>Augusto et Septembrio; tantaque fuit multitudo morientium, ut etiam parentes cum
						<lb/>filiis atque fratres cum sororibus, bini per feretra positi, aput urbem Romam ad sepulchra
						<lb/>ducerentur. Pari etiam modo haec pestilentia Ticinum quoque depopulata est, ita ut,
						<lb/>cunctis civibus per iuga montium seu per diversa loca fugientibus, in foro et per plateas
						<lb/>civitatis herbae et frutecta nascerentur. Tuncque visibiliter multis apparuit, quia bonus
						<lb/>et malus angelus noctu per civitatem pergerent, et ex iussu boni angeli malus angelus,
						<lb/>qui videbatur venabulum manu ferre, quotiens de venabulo ostium cuiuscumque domus
						<lb/>percussisset, tot de eadem domo die sequenti homines interirent. Tunc cuidam per
						<lb/>revelationem dictum est, quod pestis ipsa prius non quiesceret, quam in basilica beati
						<lb/>Petri quae ad Vincula dicitur sancti Sebastiani martyris altarium poneretur. Factumque
						<lb/>est, et delatis ab urbe Roma beati Sebastiani martyris reliquiis, mox ut in iam dicta
					<lb/>basilica altarium constitutum est, pestis ipsa quievit.</p>
					<pb n="167"/>
				</div>
				<div type="chapter">
					<head><lb/>6.</head> <p>Rex vero Cunincpert dum post haec cum stratore suo, qui lingua propria
						<lb/>"marpahis" dicitur, consilium iniret in civitate Ticinensi, quomodo Aldonem et Grausonem
						<lb/>vita privare deberet: repente in fenestra, iuxta quam consistebant, una de
						<lb/>maiusculis musca consedit; quam Cunincpert cultello ut extingueret percutere volens,
						<lb/>eius tantum pedem abscidit. Aldo vero et Grauso dum ad palatium regis consilium
						<lb/>nescientes venirent, cum basilicae sancti Romani martyris, quae prope palatium sita
						<lb/>est, propinquassent, repente eis obvius quidam claudus uno pede truncato factus est;
						<lb/>qui eis dixit, quod eos Cunincpert, si ad eum pergerent, occisurus esset. Qui haec
						<lb/>audientes, magno timore correpti, post altarium eiusdem basilicae confugiere. Moxque
						<lb/>Cunincperto regi nuntiatum est, quod Aldo et Grauso in basilica beati Romani martyris
						<lb/>confugissent. Tunc Cunincpert stratorem suum arguere coepit, ut quid suum consilium
						<lb/>prodere debuisset. Cui suus strator ita respondit: "Domine mi rex, tu scis,
						<lb/>quia, postquam hoc consiliati sumus, ego a tuo conspectu non exivi; et quomodo hoc
						<lb/>alicui dicere potui?". Tunc rex [ad] Aldonem et Grausonem misit, interrogans eos, ut
						<lb/>quid in locum sanctum confugium fecissent. Qui respondentes dixerunt: "Quia nuntiatum
						<lb/>est nobis, quod nos dominus rex occidere vellet". Iterato rex misit ad eos,
						<lb/>sciscitans, quis fuerit ille qui eis nuntiaverit, mandans eis, ut, nisi ei nuntiatorem proderent,
						<lb/>eius gratiam invenire non possint. Tunc illi sicut factum fuerat regi mandaverunt,
						<lb/>dicentes, claudum hominem obvium se habuisse, qui unum pedem truncatum
						<lb/>habebat et genu tenus crure ligneo utebatur, et hunc fuisse sui interitus nuntium.
						<lb/>Tunc intellexit rex, muscam illam cui pedem truncaverat malignum spiritum fuisse
						<lb/>et ipsum sui secreti consilia prodidisse. Qui statim Aldonem et Grausonem in sua
						<lb/>fide de eadem basilica suscipiens, eisdem culpam pepercit et in reliquum eosdem
					<lb/>in loco fidelium habuit.</p>
				</div>
				<div type="chapter">
					<head><lb/>7.</head> <p>Eo tempore floruit in arte gramatica Felix, patruus Flaviani praeceptoris
						<lb/>mei; quem in tantum rex dilexit, ut ei baculum argento auroque decoratum inter
					<lb/>reliqua suae largitatis munera condonaret.</p>
				</div>
				<div type="chapter">
					<head><lb/>8.</head> <p>Per idem quoque tempus Iohannes episcopus Bergomatis ecclesiae vir mirae
						<lb/>sanctitatis extitit. Qui cum regem Cunincpertum in convivio dum sermocinarentur
						<pb n="168"/>
						<lb/>offendisset, rex ei hospitium revertenti equum ferocem et indomitum, qui inmenso fremitu
						<lb/>super se sedentes terrae allidere solebat, praeparari fecit. Cui cum episcopus
						<lb/>supersedisset, ita mansuetus extitit, ut eum blando incessu usque ad domum propriam
						<lb/>deportaret. Quod rex audiens, et episcopum ex eo die honore debito coluit, et ei ipsum
					<lb/>equum, quem suae sessioni dedicaverat, dono largitus est.</p>
				</div>
				<div type="chapter">
					<head><lb/>9.</head> <p>Hac tempestate noctu stella iuxta vergilias caelo sereno inter Domini
						<lb/>natalem et theophaniam apparuit, omnimodo obumbrata, veluti cum luna sub nube est
						<lb/>constituta. Post haec mense Februario die media stella ab occasu exiit, quae cum
						<lb/>magno fulgore in partes orientis declinavit. Dehinc mense Martio Bebius eructuavit
						<lb/>per dies aliquod, et omnia virentia circumquaque prae pulvere et cinere illius exterminata
					<lb/>sunt.</p>
				</div>
				<div type="chapter">
					<head><lb/>10.</head> <p>Tunc Sarracinorum gens infidelis et Deo inimica ex Aegypto in Africam
						<lb/>cum nimia multitudine pergens, obsessam Cartaginem cepit captamque crudeliter
					<lb/>depopulata est et ad solum usque prostravit.</p>
				</div>
				<div type="chapter">
					<head><lb/>11.</head> <p>Inter haec Constantinus imperator aput Constantinopolim moritur, et eius
						<lb/>minor filius Iustinianus Romanorum regnum suscepit, cuius per decem annos gubernacula
						<lb/>tenuit. Hic Africa a Sarracenis abstulit et cum eisdem pacem terra marique
						<lb/>fecit. Hic Sergium pontificem, quia in erroris illius synodo, quam Constantinopolim
						<lb/>fecerat, favere et subscribere noluit, misso Zacharia protospathario* suo, iussit Constantinopolim
						<lb/>deportari. Sed militia Ravennae vicinarumque partium iussa principis nefanda
					<lb/>contemnens, eundem Zachariam cum contumeliis ab urbe Roma et iniuriis pepulit.</p>
				</div>
				<div type="chapter">
					<head><lb/>12.</head> <p>Contra hunc Iustinianum Leo augustalem dignitatem arripiens, eum regno
						<lb/>privavit; regnumque Romanorum tribus annis regens, Iustinianum exulem in Ponto
					<lb/>servavit.</p>
				</div>
				<div type="chapter">
					<head><lb/>13.</head> <p>Rursumque Tiberius contra hunc Leonem insurgens, regnum eius invasit,
					<lb/>eumque toto quo ipse regnavit tempore in eadem civitate in custodia tenuit.</p>
				</div>
				<div type="chapter">
					<head><lb/>14.</head> <p>Hoc tempore sinodus Aquileiae facta ob imperitiam fidei quintum universalem
						<lb/>concilium suscipere diffidit, donec salutaribus beati papae Sergii monitis instructa
						<pb n="169"/>
						<lb/>et ipsa huic cum ceteris Christi ecclesiis annuere consentit. Facta autem est haec
						<lb/>sinodus Constantinopolim temporibus Vigilii papae sub Iustiniano principe contra Theodorum
						<lb/>et omnes hereticos, qui, beatam Mariam solum hominem, non Deum et hominem
						<lb/>genuisse, adfirmabant. In qua sinodo catholice est institutum, ut beata Maria semper
						<lb/>virgo theotocos diceretur, quia, sicut catholica fides habet, non hominem solum, sed
					<lb/>vere Deum et hominem genuit.</p>
				</div>
				<div type="chapter">
					<head><lb/>15.</head> <p>His diebus Cedoal rex Anglorum Saxonum, qui multa in sua patria bella
						<lb/>gesserat, ad Christum conversus Romam properavit. Qui per Cunincpertum regem
						<lb/>veniens, ab eo mirifice susceptus est. Is cum Romam pervenisset, a Sergio papa
						<lb/>baptizatus Petrusque appellatus et adhuc in albis constitutus, ad regna caelestia migravit.
						<lb/>Cuius corpus in basilica beati Petri sepultum est, et hoc super se epythapium descriptum
					<lb/>habet:
                                            <lg>
                                                    <l>“Culmen, opes, sobolem, pollentia regna, triumphos, </l>
                                                    <l>Exubias, proceres, moenia, castra, lares, </l>
                                                    <l>Quaeque patrum virtus et quae congesserat ipse, </l>
                                                    <l>Cedoal armipotens liquit amore Dei, </l>
                                                    <l n="5">Ut Petrum sedemque Petri rex cerneret hospes, </l>
                                                    <l>Cuius fonte meras sumeret almus aquas, </l>
                                                    <l>Splendificumque iubar radianti carperet haustu, </l>
                                                    <l>Ex quo vivificus fulgor ubique fluit; </l>
                                                    <l>Percipiensque alacer recidivae praemia vitae, </l>
                                                    <l n="10">Barbaricam rabiem nomen et inde suum </l>
                                                    <l>Conversus convertit ovans, Petrumque vocari </l>
                                                    <l>Sergius antistes iussit, ut ipse pater, </l>
                                                    <l>Fonte renascentis quem Christi gratia purgans </l>
                                                    <l>Protinus albatum vexit in arce poli. </l>
                                                    <l n="15">Mira fides regis, clementia maxima Christi, </l>
                                                    <l>Cuius consilium nullus adire potest! </l>
                                                    <l>Sospes enim veniens supremo ex orbe Brittani </l>
                                                    <l>Per varias gentes, per freta perque vias, </l>
                                                    <l>Urbem Romuleam vidit templumque verendum </l>
                                                    <l n="20">Aspexit Petri, mistica dona gerens. </l>
                                                    <pb n="170"/>
                                                    <l>Candidus inter oves Christi sociabilis ibit, </l>
                                                    <l>Corpore nam tumulum, mente superna tenet. </l>
                                                    <l>Commutasse magis sceptrorum insignia credas, </l>
                                                    <l>Quem regnum Christi promeruisse vides”.</l>
                                            </lg>
                                        </p>
				</div>
				<div type="chapter">
					<head><lb/>16.</head> <p>Hoc tempore aput Gallias Francorum regibus a solita fortitudine et scientia
						<lb/>degenerantibus, hi qui maiores domui regalis esse videbantur administrare regi
						<lb/>potentiam et quicquid regibus agere mos est coeperunt; quippe cum caelitus esse[t]
						<lb/>dispositum, ad horum progeniem Francorum transvehi regnum. Fuitque eo tempore
						<lb/>maior domus in regio palatio Arnulfus, vir, ut postmodum claruit, Deo amabilis et
						<lb/>mirae sanctitatis. Qui post gloriam seculi Christi se servitio subdens, mirabilis in
						<lb/>episcopatu extitit, ac demum heremiticam vitam eligens, leprosis universa praebens
						<lb/>obsequia, continentissime vixit. De cuius mirabilibus apud Metensem ecclesiam, ubi
						<lb/>episcopatum gessit, liber existit, eiusdem miracula et vitae abstinentiam continens.
						<lb/>Sed et ego in libro quem de episcopis eiusdem civitatis conscripsi flagitante Angelramno,
						<lb/>viro mitissimo et sanctitate praecipuo, praefatae ecclesiae archiepiscopo, de hoc
						<lb/>sacratissimo viro Arnulfo quaedam eius miranda conposui, quae modo superfluum
					<lb/>duxi replicare.</p>
				</div>
				<div type="chapter">
					<head><lb/>17.</head> <p>Inter haec Cunincpert cunctis amabillimus princeps, postquam duodecim
						<lb/>annos Langobardorum regnum post patrem solus obtenuit, tandem ab hac luce subtractus
						<lb/>est. Hic in campo Coronate, ubi bellum contra Alahis gessit, in honore beati Georgii
						<lb/>martyris monasterium construxit. Fuit autem vir elegans et omni bonitate conspicuus
						<lb/>audaxque bellator. Hic cum multis Langobardorum lacrimis iuxta basilicam domini
						<lb/>Salvatoris, quam quondam avus eiusdem Aripert construxerat, sepultus est. Regnumque
						<pb n="171"/>
						<lb/>Langobardorum Liutperto filio adhuc puerilis aetatis reliquit, cui tutorem Ansprandum,
					<lb/>virum sapientem et inlustrem contribuit.</p>
				</div>
				<div type="chapter">
					<head><lb/>18.</head> <p>Dehinc elapsis octo mensibus, Raginpertus dux Taurinensium, quem quondam
						<lb/>rex Godipertus, cum extingueretur a Grimualdo, reliquerat parvolum, de quo
						<lb/>et superius diximus, cum valida manu veniens, adversus Ansprandum et Rotharit
						<lb/>Bergomensium ducem apud Novarias conflixit, eosque in campo exsuperans, regnum
					<lb/>Langobardorum invasit. Sed eodem anno mortuus est.</p>
				</div>
				<div type="chapter">
					<head><lb/>19.</head> <p>Tunc filius eius Aripert iterum bellum parans, pugnavit cum Liutperto rege
						<lb/>aput Ticinum cumque Ansprando et Atone et Tatzone necnon et Rotharit ac Faraone.
						<lb/>Sed omnes hos bello exsuperans, Liutpertum infantulum vivum in bello conprehendit.
					<lb/>Ansprand quoque fugiens, in insulam se Commacinam conmunivit.</p>
				</div>
				<div type="chapter">
					<head><lb/>20.</head> <p>At vero Rotharit dux Bergamum civitatem suam rediens, regnum arripuit.
						<lb/>Contra quem rex Aripert cum magno exercitu proficiscens, expugnata primum et capta
						<lb/>Laude, Bergamum obsedit, eamque cum arietibus et diversis belli machinis* sine
						<lb/>aliqua difficultate expugnans mox cepit, conprehensumque Rotharit pseudoregem,
						<lb/>eius caput barbamque radens, Taurinis in exilium trusit, quique ibidem post aliquot
						<lb/>dies peremptus est. Liutpertum vero, quem ceperat, pari modo in balneo vita
					<lb/>privavit.</p>
				</div>
				<div type="chapter">
					<head><lb/>21.</head> <p>Misit quoque exercitum adversus Ansprandum in insulam Commacinam. Quo
						<pb n="172"/>
						<lb/>conperto, Ansprand fugiit Clavennam; deinde per Curiam Retorum civitatem venit
						<lb/>ad Theutpertum Baioariorum ducem, et fuit cum eo per annos novem. Exercitus
					<lb/>vero Ariperti insulam in qua Ansprand fuerat invadens, eius oppidum diruit.</p>
				</div>
				<div type="chapter">
					<head><lb/>22.</head> <p>Rex igitur Aripert, confirmato regno, Sigiprandum, Ansprandi filium, oculis
						<lb/>privavit omnesque qui ei consanguinitate iuncti fuerant diversis modis afflixit. Minorem
						<lb/>quoque Ansprandi filium Liutprandum in custodia tenuit; quem quia despicabilem
						<lb/>personam et adhuc adulescentulum esse perspexit, non solum in eius corpore
						<lb/>vindictam aliquam minime ingessit, sed eum, ut ad patrem suum pergeret, abire permisit.
						<lb/>Quod Dei omnipotentis nutu factum fuisse, qui eum ad regni gubernacula praeparabat,
						<lb/>dubium non est. Igitur Liutprand ad patrem suum in Baioariam profectus, ei
						<lb/>de suo adventu inaestimabile gaudium fecit. Uxorem vero Ansprandi Theodoradam
						<lb/>nomine rex Aripert conprehendi fecit. Quae cum se voluntate feminea reginam futuram
						<lb/>esse iactaret, naso atque auribus abscisis, decore suae faciei deturpata est. Pari
					<lb/>etiam modo et germana Liutprandi nomine Aurona deformis effecta est.</p>
				</div>
				<div type="chapter">
					<head><lb/>23.</head> <p>Hoc tempore aput Gallias in Francorum regnum Anschis, Arnulfi filius, qui
						<lb/>de nomine Anschise quondam Troiani creditur appellatus, sub nomine maioris domui
					<lb/>gerebat principatum.</p>
				</div>
				<div type="chapter">
					<head><lb/>24.</head> <p>Mortuo quoque aput Foroiuli Adone, quem dixeramus lociservatorem fuisse,
						<lb/>Ferdulfus ducatum suscepit, qui de partibus Liguriae extitit, homo lubricus et elatus.
						<lb/>Qui dum victoriae laudem de Sclavis habere cupiit, magna sibi et Foroiulanis detrimenta
						<lb/>invexit. Hic praemia quibusdam Sclavis dedit, ut exercitum Sclavorum in eandem
						<lb/>provinciam sua adhortatione inmitterent. Quod ita quoque effectum est. Causa
						<lb/>autem magnae in eadem Foroiulana provincia perditionis ista fuit. Inruerunt latrunculi
						<lb/>Sclavorum super greges et pastores ovium, quae in eorum vicinia pascebantur, et de
						<lb/>eis praedas abigerunt. Subsecutus est hos rector loci illius, quem "sculdahis" lingua
						<lb/>propria dicunt, vir nobilis animoque et viribus potens; sed tamen eosdem latrunculos
						<pb n="173"/>
						<lb/>adsequi non potuit. Cui exinde revertenti dux Ferdulfus obviam factus est. Quem dum
						<lb/>interrogaret, quid de illis latrunculis factum esset, Argait ei – sic enim nomen habebat –,
						<lb/>eosdem fugisse, respondit. Tunc ei Ferdulfus indignans ita locutus est: "Quando
						<lb/>tu aliquid fortiter facere poteras, qui Argait ab arga nomen deductum habes?" Cui
						<lb/>ille maxima stimulatus ira, ut erat vir fortis, ita respondit: "Sic velit Deus, ut non
						<lb/>antea ego et tu, dux Ferdulfe, exeamus de hac vita, quam cognoscant alii, quis ex
						<lb/>nobis magis est arga". Haec cum sibi invicem vulgaria verba locuti fuissent, contigit
						<lb/>non post multos dies, ut exercitus Sclavorum, pro quorum adventu dux Ferdulfus
						<lb/>praemia dederat, cum magnis viribus adventaret. Qui cum castra in summo montis
						<lb/>vertice posuissent, et pene ex omni parte difficile esset ad eos accedere, Ferdulfus
						<lb/>dux cum exercitu superveniens, coepit eundem montem circuire, ut per loca planiora
						<lb/>super eos possit inruere. Tunc Argait, de quo praemisimus, ita Ferdulfo dixit:
						<lb/>"Memento, dux Ferdulf, quod me esse inertem et inutilem dixeris et vulgari verbo
						<lb/>arga vocaveris. Nunc autem ira Dei veniat super illum, qui posterior e nobis ad hos
						<lb/>Sclavos accesserit". Et haec dicens, verso equo, per asperitatem montis, unde gravis erat
						<lb/>ascensus, ad castra contendere coepit Sclavorum. Ferdulfus vero opprobrium ducens,
						<lb/>si non ipse per eadem difficilia loca super Sclavos inruerit, eum per aspera quaeque
						<lb/>et difficilia inviaque loca secutus est. Quem suus exercitus, turpe ducens ducem non
						<lb/>sequi, subsequi et ipse coepit. Videntes itaque Sclavi eos per devexa loca super
						<lb/>se venire, praeparaverunt se viriliter, et magis lapidibus ac securibus quam armis
						<lb/>contra eos pugnantes, pene omnes deiectos equis perimerunt. Sicque victoriam non
						<lb/>viribus, sed casu adepti sunt. Ibi omnis nobilitas periit Foroiulanorum; ibi Ferdulfus
						<lb/>dux cecidit; ibi et ille qui eum provocaverat extinctus est. Tantique ibi viri fortes per
						<lb/>contentionis malum et inprovidentiam debellati sunt, quanti possent per unam concordiam
						<lb/>et salubre consilium multa milia sternere aemulorum. Ibi tamen unus e
						<lb/>Langobardis nomine Munichis, qui pater post Petri Foroiulani et Ursi Cenetensis
						<lb/>ducum extitit, solus fortiter et viriliter fecit. Is cum de equo eiectus esset, et eum
						<lb/>unus e Sclavis subito invadens eius manus fune conligasset, ipse manibus ligatis
						<lb/>lanceam ab eiusdem Sclavi dextera extrahens, eum cum ipsa percussit, et ligatus per
						<lb/>aspera se loca deiciens evasit. Haec ideo vel maxime in hac posuimus historia, ne
					<lb/>quid aliquid per contentionis malum simile contingat.</p>
				</div>
				<div type="chapter">
					<head><lb/>25.</head> <p>Mortuo itaque Ferdulfo duce hoc modo, in eius loco ordinatus est Corvolus.
						<pb n="174"/>
						<lb/>Qui pauco tempore ducatum tenens, dum regem offendisset, evulsis oculis dedecorose
					<lb/>vixit.</p>
				</div>
				<div type="chapter">
					<head><lb/>26.</head> <p>Deinceps vero Pemmo ducatum promeruit, qui fuit homo ingeniosus et
						<lb/>utilis patriae. Hic patre genitus Billone, qui de Belluno fuerat, sed propter seditionem,
						<lb/>quam illuc fecerat, in Forumiuli post veniens, ibi pacifice vixit. Hic Pemmo habuit
						<lb/>coniugem Ratpergam nomine; quae cum esset facie rusticana, saepe maritum deprecata,
						<lb/>ut se dimissa aliam uxorem duceret, quam tanti ducis coniugem esse deceret.
						<lb/>Sed ipse, ut erat vir sapiens, plus eius mores et humilitatem verecundamque pudicitiam
						<lb/>quam corporis pulchritudinem sibi conplacere, dicebat. De hac igitur coniuge tres Pemmo
						<lb/>filios, hoc est Ratchis et Ratchait et Ahistulfum, viros strenuos, genuit. Quorum
						<lb/>nativitas humilitatem matris ad gloriam erexit. Qui dux, congregatis omnium nobilium
						<lb/>qui in bello de quo diximus obierant filiis, sic eos cum suis natis pariter nutrivit, acsi
					<lb/>et ipsi ab eo geniti fuissent.</p>
				</div>
				<div type="chapter">
					<head><lb/>27.</head> <p>Hac denique aetate Gisulfus Beneventanorum ductor Suram Romanorum
						<lb/>civitatem, Hirpinum atque Arcim pari modo oppida cepit. Qui Gisulfus tempore
						<lb/>Iohannis papae cum omni sua virtute Campaniam venit, incendia et depraedationes
						<lb/>faciens, multos captivorum cepit et usque in locum qui Horrea dicitur castrametatus
						<lb/>est, nullusque ei resistere potuit. Ad hunc pontifex missis sacerdotibus cum apostolicis
						<lb/>donariis, universos captivos de eorum manibus redimit ipsumque ducem cum suo exercitu
					<lb/>ad propria repedare fecit.</p>
				</div>
				<div type="chapter">
					<head><lb/>28.</head> <p>Hoc tempore Aripertus rex Langobardorum donationem patrimonii Alpium
						<lb/>Cottiarum, quae quondam ad ius pertinuerat apostolicae sedis, sed a Langobardis
						<lb/>multo tempore fuerat ablata, restituit et hanc donationem aureis exaratam litteris
						<lb/>Romam direxit. His etiam diebus duo reges Saxonum ad vestigia apostolorum Romam
					<lb/>venientes, sub velocitate, ut obtabant, defuncti sunt.</p>
				</div>
				<div type="chapter">
					<head><lb/>29.</head> <p>Tunc quoque venit Benedictus archiepiscopus Mediolanensis Romam et causam
						<lb/>egit pro ecclesia Ticinensi; sed victus est, eo quod a priscis temporibus Ticinenses
						<pb n="175"/>
						<lb/>episcopi a Romana fuerant ecclesia consecrati. Fuit autem hisdem venerabilis Benedictus
						<lb/>archiepiscopus vir egregiae sanctitatis, de quo per universam Italiam bonae
					<lb/>opinionis fama flagravit.</p>
				</div>
				<div type="chapter">
					<head><lb/>30.</head> <p>Igitur defuncto Transamundo duce Spolitanorum, Farualdus, eius filius, in
						<lb/>loco patris est subrogatus. Denique Wachilapus germanus fuit Transamundi et cum
					<lb/>fratre pariter eundem rexit ducatum.</p>
				</div>
				<div type="chapter">
					<head><lb/>31.</head> <p>At vero Iustinianus, qui amisso principatu in Ponto exulabat, auxilio
						<lb/>Terebelli Bulgarum regis regnum rursus recipiens, eos qui se expulerant patricios occidit.
						<lb/>Leonem quoque et Tiberium, qui locum eius usurpaverant, cepit et in medio circo
						<lb/>coram omni populo iugulari fecit. Gallicinum vero patriarcham Constantinopolitanum
						<lb/>erutis oculis Romam misit Cyrumque abbatem, qui eum in Ponto exulem aluerat,
						<lb/>episcopum in loco Gallicini constituit. Hic Constantinum papam ad se venire iubens,
						<lb/>honorifice suscepit ac remisit; quem prostratus in terra pro suis peccatis intercedere
						<lb/>rogans, cuncta eius ecclesiae privilegia renovavit. Qui cum exercitum in Ponto
						<lb/>mitteret ad conprehendendum Filippicum, quem ibi religaverat, multum eum hisdem
					<lb/>venerabilis papa prohibuit, ne hoc facere deberet; sed tamen inhibere non potuit.</p>
				</div>
				<div type="chapter">
					<head><lb/>32.</head> <p>Exercitus quoque, qui missus contra Filippicum fuerat, ad partem se
						<lb/>Filippici contulit eumque imperatorem fecit. Qui Constantinopolim contra Iustinianum
						<lb/>veniens, cum eo ab Urbe miliario duodecimo pugnavit, vicit et occidit regnumque eius
						<lb/>adeptus est. Imperavit autem Iustinianus cum filio Tiberio in hac secunda vice annos
						<lb/>sex. Quem Leo in expulsione illius naribus detruncavit; qui post iterum adsumpto
						<lb/>imperio, quotiens defluentem gutta reumatis manu detersit, pene totiens aliquem
					<lb/>ex his qui contra eum fuerant iugulari praecepit.</p>
				</div>
				<div type="chapter">
					<head><lb/>33.</head> <p>Mortuo denique his diebus patriarcha Petro, regimen Aquileiensis ecclesiae
					<lb/>suscepit Serenus, qui fuit vir simplicitate praeditus et ad Christi servitium pronus.</p>
				</div>
				<div type="chapter">
					<head><lb/>34.</head> <p>At vero Filippicus, qui et Bardanis dictus est, postquam in imperiali dignitate
						<lb/>confirmatus est, Cyrum, de quo dixeramus, de pontificatu eiecto, ad gubernandum
						<lb/>monasterium suum Pontum redire praecepit. Hic Filippicus Constantino papae
						<pb n="176"/>
						<lb/>litteras pravi docmatis direxit, quas ille cum apostolicae sedis concilio respuit; et huius
						<lb/>rei causa fecit picturas in porticu sancti Petri, quae gesta sex sanctarum sinodorum
						<lb/>universalium retinent. Nam et huiusmodi picturas, cum haberentur in urbe regia,
						<lb/>Filippicus iusserat auferri. Statuit populus Romanus, ne heretici imperatoris nomen
						<lb/>aut chartas aut figuram solidi susciperent. Unde nec eius effigies in ecclesia
						<lb/>introducta est, nec nomen ad missarum sollempnia prolatum. Hic cum annum unum
						<lb/>et sex mensibus regnum gessisset, contra eum Anastasius, qui et Artemius dictus est,
						<lb/>insurgens, eum regno expulit oculisque privavit, nec tamen occidit. Hic Anastasius
						<lb/>litteras Constantino papae Romam per Scolasticum patricium et exarcum Italiae
						<lb/>direxit, quibus se fautorem catholicae fidei et sancti sexti concilii praedicatorem esse
					<lb/>declaravit.</p>
				</div>
				<div type="chapter">
					<head><lb/>35.</head> <p>Igitur postquam Ansprand aput Baioariam iam novem expletis annis exulasset,
						<lb/>promoto tandem Teutperto, decimo anno Baioariorum ductor exercitu, venit
						<lb/>Italiam pugnavitque cum Ariperto, et facta est ex utraque parte multa strages populorum.
						<lb/>Sed quamvis ad extremum nox proelium dirimisset, certum tamen est, Baioarios
						<lb/>terga praebuisse et Ariperti exercitum victorem ad castra remeasse. Sed dum Aripert
						<lb/>in castris manere noluisset, sed potius Ticinum civitatem introisset, et suis hoc facto
						<lb/>desperationem et adversariis audaciam praebuit. Qui postquam in civitatem regressus
						<lb/>est, et sensisset, quia pro hoc facto suum exercitum offensum haberet, mox accepto consilio
						<lb/>ut in Francia fugeret, quantum sibi utile duxit e palatio aurum sustulit. Qui
						<lb/>dum fluvium Ticinum gravatus auro transnatare voluisset, ibique corruens, suffocatus
						<lb/>aquis extinctus est. Cuius in crastinum diem corpus inventum, in palatio ordinatum
						<lb/>ac deinde ad basilicam domini Salvatoris, quam antiquus Aripert construxerat, prolatum
						<lb/>ibique sepultum est. Hic in diebus quibus regnum tenuit noctu egrediens et
						<lb/>hac illacque pergens, quid de eo a singulis civitatibus diceretur, per semet ipsum explorabat,
						<lb/>ac diligenter, qualem iustitiam singuli iudices populo suo facerent, investigabat.
						<lb/>Hic, advenientibus ad se exterarum gentium legatis, vilibus coram eis vestibus sive pelliciis
						<lb/>utebatur; utque minus Italiae insidiarentur, numquam eis pretiosa vina vel ceterarum
						<lb/>rerum delicias ministrabat. Regnavit autem cum patre Ragimperto sive solus
						<lb/>usque ad annum duodecimum. Fuit quoque vir pius, elymosinis deditus ac iustitiae
						<lb/>amator; in cuius temporibus terrae ubertas nimia, sed tempora fuere barbarica. Huius
						<lb/>germanus Gumpertus eo tempore in Franciam fugiens, ibidem usque ad diem suae
						<lb/>mortis permansit. Huic fuerunt filii tres, quorum qui maior natu extitit Ragimpertus
						<lb/>nomine nostris in diebus Aurelianensem civitatem rexit. Post cuius Ariperti funus
						<pb n="177"/>
						<lb/>Ansprand Langobardorum regnum potitus, tres solummodo menses regnavit; vir per
						<lb/>omnia egregius et cuius sapientiae rari aequandi sunt. Cernentes Langobardi huius
						<lb/>interitum, Liutprandum, eius filium, in regali constituunt solio; quod Ansprand dum
					<lb/>adhuc viveret audiens, valde laetatus est.</p>
				</div>
				<div type="chapter">
					<head><lb/>36.</head> <p>Hoc tempore Anastasius imperator classem in Alexandriam contra Sarracenos
						<lb/>direxit. Cuius exercitus ad alium versus consilium, ab itinere medio Constantinopolitanam
						<lb/>urbem regressus, Theodosium orthodoxum inquirens, imperatorem elegit atque
						<lb/>coactum in solio imperii confirmavit. Qui Theodosius aput Niceam civitatem Anastasium
						<lb/>gravi proelio vicit. Datoque sibi sacramento, eum clericum fieri ac presbiterum
						<lb/>fecit ordinari. Ipse vero ut regnum accepit, mox in regia urbe imaginem
						<lb/>illam venerandam, in qua sanctae sinodus erant depictae et a Filippico fuerat deiecta,
						<lb/>pristino in loco erexit. His diebus ita Tiberis fluvius inundavit, ut alveum suum
						<lb/>egressus multa Romanae fecerit exitia civitati, ita ut in Via latam ad unam et semis
						<lb/>staturam excresceret atque a porta sancti Petri usque ad pontem Molvium aquae se
					<lb/>descendentes coniungerent.</p>
				</div>
				<div type="chapter">
					<head><lb/>37.</head> <p>His temporibus multi Anglorum gentis nobiles et ignobiles, viri et feminae,
						<lb/>duces et privati, divini amoris instinctu de Brittania Romam venire consuerunt.
						<lb/>Aput regnum Francorum tunc temporis Pipinus optinebat principatum. Fuit autem
						<lb/>vir mirae, audaciae, qui hostes suos statim adgrediendo conterebat. Nam supra quendam
						<pb n="178"/>
						<lb/>suum adversarium, Rhenum transgressus, cum uno tantum satellite suo inruit eumque
						<lb/>in suo cubiculo residentem cum suis trucidavit. Bella quoque multa cum Saxonibus, et
						<lb/>maxime cum Ratpoto Frisionum rege fortiter gessit. Hic et alios filios habuit; sed
					<lb/>ex his praecipuus Carolus extitit, qui ei post in principatu successit.</p>
				</div>
				<div type="chapter">
					<head><lb/>38.</head> <p>At vero Liutprand rex cum in regno confirmatus esset, eum Rothari, eius
						<lb/>consanguineus, perimere voluit. His enim convivium ei in domo sua aput Ticinum
						<lb/>praeparavit, in qua domo viros fortissimos, qui regem convivantem extinguerent, armatos
						<lb/>abscondit. Quod cum Liutprandum nuntiatum fuisset, eum ad palatium suum evocari
						<lb/>praecepit. Quem, sicut ei dictum fuerat, loricam sub veste indutum, eum ipse manu
						<lb/>pertractans, repperit. Qui Rothari cum se detectum cognovisset, statim post se exiliens
						<lb/>spatham evaginavit, ut regem percuteret. Econtra rex suum ensem vagina exemit.
						<lb/>Tunc unus e regiis satellitibus nomine Subo Rothari a tergo conprehendens, ab eo in
						<lb/>fronte vulneratus est. Super quem Rothari et alii insilientes, eum ibidem occiderunt.
						<lb/>Quattuor vero eius filii, qui non aderant, ubi inventi, ibi et perempti sunt. Fuit autem
						<lb/>rex Liutprand vir multae audaciae, ita ut, cum eum duo armigeri eius occidere cogitarent,
						<lb/>et hoc ei perlatum fuisset, in profundissimam silvam cum eis solus ingressus,
						<lb/>mox evaginatum gladium contra eos tenens, eisdem, quia eum occidere cogitaverunt,
						<lb/>inproperavit; quod ut facere deberent, hortatus est. Qui statim eius pedibus provoluti,
						<lb/>ei sunt quae machinaverant cuncta professi. Et de aliis quoque hoc similiter fecit;
					<lb/>sed tamen confessis mox tantae malitiae culpam pepercit.</p>
				</div>
				<div type="chapter">
					<head><lb/>39.</head> <p>Defuncto itaque Gisulfo Beneventano duce, Samnitum populum Romuald,
					<lb/>eius filius, regendum suscepit.</p>
				</div>
				<div type="chapter">
					<head><lb/>40.</head> <p>Circa haec tempora Petronax, civis Brexianae urbis, divino amore conpunctus,
						<lb/>Romam venit hortatuque tunc Gregorii apostolicae sedis papae huc Cassinum castrum
						<lb/>petiit, atque ad sacrum corpus beati Benedicti patris perveniens, ibi cum aliquibus
						<lb/>simplicibus viris iam ante residentibus habitare coepit. Qui eundem venerabilem virum
						<lb/>Petronacem sibi seniorem statuerunt. Hic non post multum tempus, cooperante divina
						<lb/>misericordia et suffragantibus meritis beati Benedicti patris, iamque evolutis fere centum
						<lb/>et decem annis, ex quo locus ille habitatione hominum destitutus erat, multorum ibi
						<lb/>monachorum, nobilium et mediocrium, ad se concurrentium pater effectus, sub sanctae
						<lb/>regulae iugum et beati Benedicti institutione, reparatis habitaculis, vivere coepit atque
						<pb n="179"/>
						<lb/>hoc sanctum coenobium in statum quo nunc cernitur erexit. Huic venerabili viro
						<lb/>Petronaci in sequenti tempore sacerdotum praecipuus et Deo dilectus pontifex Zacharias
						<lb/>plura adiutoria contulit, libros scilicet sanctae scripturae et alia quaeque quae ad utilitatem
						<lb/>monasterii pertinent; insuper et regulam, quam beatus pater Benedictus suis
						<lb/>sanctis manibus conscripsit, paterna pietate concessit. Monasterium vero beati Vincentii
						<lb/>martyris, quod iuxta Vulturni fluminis fontem situm est, et nunc magna congregatione
						<lb/>refulget, a tribus nobilibus fratribus, hoc est [Tato Taso et Paldo], iam tunc
						<lb/>aedificatum, sicut viri eruditissimi Autperti eiusdem monasterii abbatis in volumine,
						<lb/>quod de hac re conposuit, scripta significant. Superstite sane adhuc beato papa
						<lb/>Gregorio Romanae sedis, Cumanum castrum a Langobardis Beneventanis pervasum
						<lb/>est; sed a duce Neapolitano noctu superveniente quidam ex Langobardis capti, quidam
						<lb/>perempti sunt. Castrum quoque ipsum a Romanis est receptum. Pro cuius castri
					<lb/>redemptionem pontifex septuaginta libras auri, sicut primitus promiserat, dedit.</p>
				</div>
				<div type="chapter">
					<head><lb/>41.</head> <p>Inter haec defuncto imperatore Theodosio, qui uno solummodo imperium
					<lb/>rexerat anno, eius in loco Leo augustus subrogatur.</p>
				</div>
				<div type="chapter">
					<head><lb/>42.</head> <p>Aput Francorum quoque gentem Pipino vita exempto, eius filius Carolus,
						<lb/>de quo praemiseramus, licet per multa bella et certamina, de manu Raginfridi principatum
						<lb/>sustulit. Nam cum in custodia teneretur, divino nutu ereptus aufugit, ac
						<lb/>primum contra Raginfridum cum paucis bis terque certamen iniit novissimeque eum
						<lb/>aput Vinciacum magno certamine superavit. Cui tamen unam, hoc est Andegavensem,
						<lb/>civitatem ad habitandum concessit; cunctamque vero Francorum gentem ipse gubernandam
					<lb/>suscepit.</p>
				</div>
				<div type="chapter">
					<head><lb/>43.</head> <p>Eo tempore Liutprand rex donationem patrimonii Alpium Cottiarum Romanae
						<lb/>ecclesiae confirmavit. Nec multum post idem regnator Guntrut, filiam Teutperti
						<pb n="180"/>
						<lb/>Baioariorum ducis, aput quem exularat, in matrimonium duxit; de qua unam
					<lb/>solummodo filiam genuit.</p>
				</div>
				<div type="chapter">
					<head><lb/>44.</head> <p>Per haec tempora Faroaldus Spolitanorum ductor Classem civitatem
						<lb/>Ravennantium invasit; sed iussu regis Liutprandi eisdem Romanis reddita est. Contra
						<lb/>hunc Faroaldum ducem filius suus Transamundus insurrexit, eumque clericum faciens,
						<lb/>locum eius invasit. His diebus Teudo Baioariorum dux gentis orationis gratiam
					<lb/>Romam ad beatorum apostolorum vestigia venit.</p>
				</div>
				<div type="chapter">
					<head><lb/>45.</head> <p>Aput Foroiuli igitur sublato e rebus humanis patriarcha Sereno, Calistus,
						<lb/>vir egregius, qui erat Tarvisianae ecclesiae archidiaconus, adnitente Liutprando principe,
						<lb/>Aquileiensem ecclesiam regendam suscepit. Quo, ut diximus, in tempore Pemmo
						<lb/>Foroiulanis praeerat Langobardis. Is cum iam nobilium, quos cum suis natis nutrierat,
						<lb/>filiod eos iam ad iuvenilem perduxisset aetatem, repente ei nuntius venit, inmensam
						<lb/>Sclavorum multitudinem in locum qui Lauriana dicitur adventasse. Cum quibus
						<lb/>ille iuvenibus super eosdem Sclavos tercio inruens, magna eos clade prostravit; nec
						<lb/>amplius ibi aliquis a parte Langobardorum cecidit quam Sicualdus, qui erat iam
						<lb/>aetate grandaevus. Iste namque in superiori pugna, quae sub Ferdulfo facta est, duos
						<lb/>filios amiserat. Qui cum prima et secunda vice iuxta voluntatem suam se de Sclavis
						<lb/>ultus esset, tercia vice, prohibente duce et aliis Langobardis, non potuit inhiberi, sed
						<lb/>ita eis respondit: "Iam satis", inquit, "meorum filiorum mortem vindicavi, et iam, si
						<lb/>advenerit, laetus suscipiam mortem". Factumque est, et ipse solus in eadem pugna peremptus
						<lb/>est. Pemmo vero cum multos inimicorum prostravisset, metuens ne aliquem
						<lb/>suorum amplius in bello perderet, cum eisdem Sclavis in eodem loco pacis concordiam
						<lb/>iniit; atque ex illo iam tempore magis ac magis coeperunt Sclavi Foroiulanorum
					<lb/>arma formidare.</p>
				</div>
				<div type="chapter">
					<head><lb/>46.</head> <p>Eo tempore gens Sarracenorum in loco qui Septem dicitur ex Africa
						<lb/>transfretantes, universam Spaniam invaserunt. Deinde post decem annos cum uxoribus
						<lb/>et parvulis venientes, Aquitaniam Galliae provinciam quasi habitaturi ingressi
						<lb/>sunt. Carolus siquidem cum Eudone Aquitaniae principe tunc discordiam habebat.
						<lb/>Qui tamen in unum se coniungentes, contra eosdem Sarracenos pari consilio dimicarunt.
						<pb n="181"/>
						<lb/>Nam inruentes Franci super eos, trecenta septuaginta quinque milia Sarracenorum interimerunt;
						<lb/>ex Francorum vero parte mille et quingenti tantum ibi ceciderunt. Eudo
					<lb/>quoque cum suis super eorum castra inruens, pari modo multos interficiens, omnia devastavit.</p>
				</div>
				<div type="chapter">
					<head><lb/>47.</head> <p>Hoc etiam tempore eadem Sarracenorum gens cum inmenso exercitu veniens,
						<lb/>Constantinopolim circumdedit ac continuo per triennium obsedit, donec, civibus multa
						<lb/>instantia ad Deum clamantibus, plurimi eorum fame et frigore, bello pestilentiaque
						<lb/>perirent, ac sic pertaesi obsidionis abscederent. Qui inde egressi, Vulgarum gentem,
						<lb/>quae est super Danubium, bello adgrediuntur; et ab hac quoque victi, ad suas naves
						<lb/>refugiunt. Quibus, cum altum peterent, inruente subita tempestate, plurimi etiam
						<lb/>mersi sive contritis navibus perierunt. [Intra] Constantinopolim vero trecenta
					<lb/>milia hominum pestilentia interierunt.</p>
				</div>
				<div type="chapter">
					<head><lb/>48.</head> <p>Liutprand quoque audiens, quod Sarraceni, depopulata Sardinia, etiam loca
						<lb/>illa, ubi ossa sancti Augustini episcopi propter vastationem barbarorum olim translata
						<lb/>et honorifice fuerant condita, foedarent, misit, et dato magno pretio, accepit et transtulit
						<lb/>ea in urbem Ticinensem ibique cum debito tanto patri honore recondidit. His diebus
					<lb/>Narnia civitas a Langobardis pervasa est.</p>
				</div>
				<div type="chapter">
					<head><lb/>49.</head> <p>Eoque tempore rex Liutprandus Ravennam obsedit, Classem invasit atque
						<lb/>destruxit. Tunc Paulus patricius ex Ravenna misit qui pontificem interemerent; sed
						<lb/>Langobardis pro defensione pontificis repugnantibus, Spoletinis in Salario ponte et
						<lb/>ex aliis partibus Langobardis Tuscis resistentibus, consilium Ravennantium dissipatum
						<lb/>est. Hac tempestate Leo imperator aput Constantinopolim sanctorum imagines depositas
						<lb/>incendit Romanoque pontifici similia facere, si imperialem gratiam habere vellet,
						<lb/>mandavit. Sed pontifex hoc facere contempsit. Omnis quoque Ravennae exercitus vel
						<lb/>Venetiarum talibus iussis uno animo restiterunt, et nisi eos pontifex prohibuisset, imperatorem
						<lb/>super se constituere sunt adgressi. Rex quoque Liutprand castra Emiliae,
						<lb/>Feronianum et Montembellium, Buxeta et Persiceta, Bononiam et Pentapolim Auximumque
						<pb n="182"/>
						<lb/>invasit. Pari quoque modo tunc et Sutrium pervasit. Sed post aliquod
						<lb/>dies iterum Romanis redditum est. Per idem tempus Leo Augustus ad peiora progressus
						<lb/>est, ita ut conpelleret omnes Constantinopolim habitantes tam vi quam blandimentis,
						<lb/>ut deponerent ubicumque haberentur imagines tam Salvatoris quamque eius
						<lb/>sanctae genetricis vel omnium sanctorum, easque in medium civitatis incendio concremari
						<lb/>fecit. Et quia plerique ex populo tale scelus fieri praepediebant, aliquanti ex
						<lb/>eis capite truncati, alii parte corporis multati sunt. Cuius errori Germanus patriarcha
						<lb/>non consentiens, a propria sede depulsus est, et eius in loco Anastasius presbiter ordinatus
					<lb/>est.</p>
				</div>
				<div type="chapter">
					<head><lb/>50.</head> <p>Romoald denique dux Beneventi uxorem sortitus est Gumpergam nomine,
						<lb/>quae fuit filia Auronae, Liutprandi regis sororis. De qua filium genuit, quem nomine
						<lb/>sui patris Gisulfum appellavit. Habuit rursum post hanc et aliam coniugem nomine
					<lb/>Ranigundam, filiam Gaidualdi Brexiani ducis.</p>
				</div>
				<div type="chapter">
					<head><lb/>51.</head> <p>Gravis sane per idem tempus inter Pemmonem ducem et Calistum patriarcham
						<lb/>discordiae rixa surrexit. Causa autem huius discordiae ista fuit. Adveniens
						<lb/>anteriore tempore Fidentius episcopus de castro Iuliensi, cum voluntate superiorum
						<lb/>ducum intra Foroiulani castri muros habitavit ibique sui episcopatus sedem statuit.
						<lb/>Quo vita decedente, Amator in eius loco episcopus ordinatus est. Usque ad eundem
						<lb/>enim diem superiores patriarchae, quia in Aquileia propter Romanorum incursionem
						<lb/>habitare minime poterant, sedem non in Foroiuli, sed in Cormones habebant. Quod
						<lb/>Calisto, qui erat nobilitate conspicuus, satis displicuit, ut in eius diocesi cum duce et
						<lb/>Langobardis episcopus habitaret et ipse tantum vulgo sociatus vitam duceret. Quid
						<lb/>plura? Contra eundem Amatorem episcopum egit eumque de Foroiuli expulit atque
						<lb/>in illius domo sibi habitationem statuit. Hac de causa Pemmo dux contra eundem
						<lb/>patriarcham cum multis nobilibus Langobardis consilium iniit adprehensumque eum ad
						<lb/>castellum Potium, quod supra mare situm est, duxit indeque eum in mare praecipitare
						<lb/>voluit, sed tamen Deo inhibente minime fecit; intra carcerem tamen eum retentum
						<lb/>pane tribulationis sustentavit. Quod rex Liutprand audiens, in magnam iram exarsit,
						<lb/>ducatumque Pemmoni auferens, Ratchis, eius filium, in eius loco ordinavit. Tunc
						<lb/>Pemmo cum suis disposuit, ut in Sclavorum patriam fugeret; sed Ratchis, eius filius,
						<lb/>a rege supplicavit patremque in regis gratiam reduxit. Accepta itaque Pemmo fiducia,
						<pb n="183"/>
						<lb/>quod nihil mali pateretur, ad regem cum omnibus Langobardis, quibus consilium habuerat,
						<lb/>perrexit. Tunc rex in iudicio residens, Pemmonem et eius duos filios Ratchait et
						<lb/>Aistulfum Ratchis concedens, eos post suam sedem consistere praecepit. Rex vero
						<lb/>elevata voce omnes illos qui Pemmoni adhaeserant nominative conprehendere iussit.
						<lb/>Tunc Aistulfum dolorem non ferens, evaginato pene gladio regem percutere voluit,
						<lb/>nisi eum Ratchis, suus germanus, cohibuisset. Hoc modo his Langobardis conprehensis,
						<lb/>Herfemar, qui unus ex eis fuerat, evaginato gladio, multis se insequentibus, ipse se
						<lb/>viriliter defensans, in basilica beati Michahelis confugit, ac deinde regis indulgentia
					<lb/>solus inpunitatem promeruit, ceteris longo tempore in vinculis excruciatis.</p>
				</div>
				<div type="chapter">
					<head><lb/>52.</head> <p>Ratchis denique aput Foroiuli dux, ut dixeramus, effectus, in Carniolam
						<lb/>Sclavorum patriam cum suis ingressus, magnam multitudinem Sclavorum interficiens,
						<lb/>eorum omnia devastavit. Ubi cum Sclavi super eum subito inruissent, et ipse adhuc
						<lb/>lanceam suam ab armigero non abstulisset, eum qui primus ei occurrit clava, quam
					<lb/>manu gestabat, percutiens, eius vitam extinxit.</p>
				</div>
				<div type="chapter">
					<head><lb/>53.</head> <p>Circa haec tempora Carolus princeps Francorum Pipinum suum filium ad
						<lb/>Liutprandum direxit, ut eius iuxta morem capillum susciperet. Qui eius caesariem
					<lb/>incidens, ei pater effectus est multisque eum ditatum regiis muneribus genitori remisit.</p>
				</div>
				<div type="chapter">
					<head><lb/>54.</head> <p>Per idem tempus Sarracenorum exercitus rursum in Galliam introiens, multam
						<lb/>devastationem fecit. Contra quos Carolus non longe a Narbone bellum committens,
						<lb/>eos sicut et prius maxima caede prostravit. Iterato Sarraceni Gallorum fines
						<lb/>ingressi, usque ad Provinciam venerunt, et capta Arelate, omnia circumquaque demoliti
						<lb/>sunt. Tunc Carolus legatos cum muneribus ad Liutprandum regem mittens, ab eo
						<lb/>contra Sarracenos auxilium poposcit; qui nihil moratus cum omni Langobardorum
						<lb/>exercitu in eius adiutorium properavit. Quo conperto gens Sarracenorum mox ab
						<lb/>illis regionibus aufugit; Liutprandus vero cum omni suo exercitu ad Italiam rediit.
						<lb/>Multa idem regnator contra Romanos bella gessit, in quibus semper victor extitit, praeter
						<lb/>quod semel in Arimino eo absente eius exercitus caesus est, et alia vice, cum aput vicum
						<lb/>Pilleum, rege in Pentapoli demorante, magna multitudo horum qui regi munuscula
						<lb/>vel exenia vel singularum ecclesiarum benedictiones deferebant, a Romanis inruentibus
						<lb/>caesa vel capta est. Rursus cum Ravennam Hildeprandus, regis nepos, et Peredeo
						<pb n="184"/>
						<lb/>Vicentinus dux optinerent, inruentibus subito Veneticis, Hildeprandus ab eis captus est,
						<lb/>Peredeo viriliter pugnans occubuit. Insequenti quoque tempore Romani, elatione solita
						<lb/>turgidi, congregati universaliter, habentes in capite Agathonem Perusinorum ducem,
						<lb/>venerunt ut Bononiam conprehenderent, ubi tunc Walcari, Peredeo et Rotcari morabantur
						<lb/>in castris. Qui super Romanos inruentes, multam de eis stragem fecerunt
					<lb/>reliquosque fugam petere conpulerunt.</p>
				</div>
				<div type="chapter">
					<head><lb/>55.</head> <p>His diebus Transamundus contra regem rebellavit. Super quem rex cum
						<lb/>exercitu veniens, ipse Transamundus Romam fuga petiit. In cuius loco Hildericus
						<lb/>ordinatus est. Mortuo autem Romualdo iuniore Beneventanorum duce, qui viginti et
						<lb/>sex ducatum tenuerat annis, Gisulfus, eius filius adhuc parvolus, remansit. Contra
						<lb/>quem aliqui insurgentes, eum moliti sunt extinguere; sed Beneventanorum populus, qui
						<lb/>suis ductoribus semper fidelis extitit, eos perimerunt, sui ducis vitam servantes. Qui
						<lb/>Gisulfus dum adhuc propter aetatem puerilem idoneus ad tantum populum regendum
						<lb/>non esset, Liutprand rex Beneventum tunc veniens, eum exinde abstulit et aput Beneventum
						<lb/>suum nepotem Gregorium ducem ordinavit, cui in matrimonio uxor sociata
						<lb/>Giselperga nomine fuit. Ita rex Liutprand rebus conpositis ad suum solium remeavit;
						<lb/>Gisulfumque suum nepotem paterna pietate erudiens, ei Scaunipergam nobili ortam
						<lb/>progenie in matrimonium iunxit. Ipse rex eo tempore in langorem decidens, morti
						<lb/>adproximavit. Quem Langobardi vita excedere existimantes, eius nepotem Hildeprandum
						<lb/>foras muros civitatis ad basilicam sanctae Dei genetricis, quae ad Perticas
						<lb/>dicitur, regem levaverunt. Cui dum contum, sicut moris est, traderent, in eius conti
						<lb/>summitate cuculus avis volitando veniens insedit. Tunc aliquibus prudentibus hoc
						<lb/>portentu visum est significari, eius principatum inutilem fore. Rex autem Liutprand
						<lb/>cum hoc cognovisset, non aequo animo accepit; tamen de infirmitate convalescens, eum
						<lb/>regni sui consortem habuit. Evolutis dehinc aliquod annis, Transamundus, qui Romam
						<lb/>fugerat, Spoletium rediens, Hildericum extinxit rursumque contra regem rebellionis
					<lb/>audaciam sumpsit.</p>
					<pb n="185"/>
				</div>
				<div type="chapter">
					<head><lb/>56.</head> <p>At vero Gregorius dum aput Beneventum annis septem ducatum gessisset,
						<lb/>vita exemptus est. Post cuius obitum Godescalcus dux effectus, annis tribus Beneventanis
						<lb/>praefuit; cui in coniugio uxor sociata nomine Anna fuit. Rex igitur Liutprand
						<lb/>talia de Spoletio sive Benevento audiens, rursum cum exercitu Spoletium petiit. Qui
						<lb/>Pentapolim veniens, dum a Fano civitate Forum Simphronii pergeret, in . silva, quae
						<lb/>in medio est, Spoletini se cum Romanis sociantes, magna incommoda regis exercitui
						<lb/>intulerunt. Qui rex in novissimo loco Ratchis ducem et eius fratrem Aistulfum cum
						<lb/>Foroiulanis constituit. Supra quos Spoletini et Romani inruentes, aliquos ex eis vulneraverunt.
						<lb/>Sed tamen Ratchis cum suo germano et aliquibus viris fortissimis omne
						<lb/>illud pugnae pondus sustinentes viriliterque certantes, multisque trucidatis, se suosque
						<lb/>exinde, praeter ut dixi paucis sauciatis, eximerunt. Ibi quidam Spoletinorum fortissimus
						<lb/>Berto nomine nominative Ratchis adclamans, armis instructus super eum venit. Quem
						<lb/>Ratchis subito percutiens, equo deiecit. Cumque eum eius socii perimere vellent, eum
						<lb/>pietate solita fugere permisit. Qui manibus pedibusque reptans, silvam ingressus
						<lb/>evasit. Super Aistulfum vero in quodam ponte duo fortissimi Spoletini a tergo venientes,
						<lb/>unum eorum aversa cuspide feriens de eodem ponte deiecit, alterum vero, subito ad eum
					<lb/>conversus, vita privatum post socium mersit.</p>
				</div>
				<div type="chapter">
					<head><lb/>57.</head> <p>At vero Liutprand Spoletium perveniens, Transamundum ducatum expulit
						<lb/>eumque clericum fecit. Cuius in loco Agiprandum, suum nepotem, constituit. Cum
						<lb/>vero Beneventum properaret, Gotscalcus, auditu eius adventu, navem conscendere
						<lb/>atque in Greciam fugere molitus est. Qui postquam uxorem et cuncta supellectilem
						<lb/>suam in navi inposuisset et novissime ipse ascendere vellet, inruentibus Beneventanis,
						<lb/>Gisulfi fidelibus, extinctus est. Uxor sane illius cum omnibus quae habebat Constantinopolim
					<lb/>perlata est.</p>
				</div>
				<div type="chapter">
					<head><lb/>58.</head> <p>Tunc rex Liutprandus Beneventum perveniens, Gisulfum, suum nepotem,
						<lb/>iterum in loco proprio ducem constituit. Rebusque ita conpositis, ad suum palatium
						<lb/>remeavit. Hic gloriosissimus rex multas in Christi honore per singula loca ubi degere
						<lb/>solebat basilicas construxit. Hic monasterium beati Petri, quod foras muros Ticinensis
						<lb/>civitatis situm est et Coelum Aureum appellatur, instituit. In summa quoque
						<lb/>Bardonis Alpe monasterium quod Bercetum dicitur aedificavit. In Olonna nihilominus
						<pb n="186"/>
						<lb/>suo proastio miro opere in honore sancti Anastasii martyris Christi domicilium
						<lb/>statuit, in quo et monasterium fecit. Pari etiam modo multa per loca singula divina
						<lb/>templa instituit. Intra suum quoque palatium oraculum domini Salvatoris aedificavit,
						<lb/>et quod nulli alii reges habuerant, sacerdotes et clericos instituit, qui ei cotidie divina
						<lb/>officia decantarent. Huius regis temporibus fuit in loco cui Forum nomen est, iuxta
						<lb/>fluvium Tanarum, vir mirae sanctitatis Baodolinus nomine, qui multis miraculis, Christi
						<lb/>gratia suffragante, refulsit. Qui saepe futura praedixit, absentia quoque quasi praesentia
						<lb/>nuntiavit. Denique cum rex Liutprand in Urbem silvam venatum isset, unus
						<lb/>ex eius comitibus cervum sagitta percutere nisus, eiusdem regis nepotem, hoc est
						<lb/>sororis eius filium, Aufusum nomine, nolens sauciavit. Quod rex cernens – valde enim
						<lb/>eundem puerum amabat – cum lacrimis eius incommodum lamentari coepit statimque
						<lb/>unum e suis equitem misit, qui ad virum Dei Baodolinum curreret eumque peteret, ut
						<lb/>pro vita eiusdem pueri Christum supplicaret. Qui cum ad servum Dei pergeret, puer
						<lb/>defunctus est. Cui Christi famulus ad se pervenienti ita dixit: "Scio, quam ob causam
						<lb/>veneris; sed illud quod postulare missus es iam fieri non potest, quia puer ille defunctus
						<lb/>est". Quod cum is qui missus fuerat regi quod a servo Dei audierat renuntiasset,
						<lb/>rex, licet doluerit, quod effectum supplicationis suae habere non potuit, tamen quia vir
						<lb/>Domini Baodolinus prophetiae spiritum habuerit, aperte cognovit. Huic quoque non
						<lb/>dissimilis aput Veronensem civitatem Teudelapius nomine fuit, qui inter miranda
						<lb/>quae patrabat praesago etiam spiritu multa quae erant ventura praedixit. Eo quoque
						<lb/>tempore floruit vita vel actibus Ticinensis ecclesiae episcopus Petrus, qui quia regis
						<lb/>erat consanguineus, ab Ariperto quondam rege aput Spoletium exilio fuerat retrusus.
						<lb/>Huic beati martyris Savini ecclesiam frequentanti isdem venerabilis martyr praenuntiavit,
						<lb/>quod episcopus aput Ticinum futurus esset. Qui postea, cum factum fuisset,
						<lb/>basilicam eidem beato martyri Savino in solo proprio aput eandem civitatem construxit.
						<lb/>Hic inter reliquas optimae vitae quas habuit virtutes etiam virginitatis flore
						<lb/>decoratus enituit. Cuius nos aliquod miraculum, quod posteriori tempore gestum
						<lb/>est, in loco proprio ponemus. At vero Liutprand, postquam triginta et uno annis
						<pb n="187"/>
						<lb/>septemque mensibus regnum optenuit, iam aetate maturus huius vitae cursum explevit;
						<lb/>corpusque eius in basilica beati Adriani martyris, ubi et eius genitor requiescit, sepultum
						<lb/>est. Fuit autem vir multae sapientiae, consilio sagax, pius admodum et pacis
						<lb/>amator, belli praepotens, delinquentibus clemens, castus, pudicus, orator pervigil, elemosinis
						<lb/>largus, litterarum quidem ignarus, sed philosophis aequandus, nutritor gentis,
						<lb/>legum augmentator. Hic initio regni sui Baioariorum plurima castra cepit, plus semper
						<lb/>orationibus quam armis fidens, maxima semper cura Francorum Avarumque pacem
					<lb/>custodiens.</p>
					<p>
						<lb/>FINIT LIBER SEXTUS
					</p>
				</div>
			</div>
		</div>
	</body>
</text>
</TEI>