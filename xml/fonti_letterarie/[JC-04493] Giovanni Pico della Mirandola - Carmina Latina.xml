<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">

    <teiHeader>
        <fileDesc>
            <titleStmt>
                <title>Carmina Latina</title>
                <author>Giovanni Pico della Mirandola</author>
                <respStmt>
                    <resp>Edizione critica a stampa a cura di</resp>
                    <name>Wolfgang Speyer</name>
                </respStmt>
                <respStmt>
                    <resp key="ALIM2_new">Edizione in formato TEI XML a cura di</resp>
                    <name key="AL">Antonella Losurdo</name>
                </respStmt>
            </titleStmt>

            <publicationStmt>
                <publisher>
                    <ref target="http://alim.unisi.it/">ALIM</ref>
                </publisher>
                <date when="2016-10-20">20/10/2016</date>
                <availability>
                    <p>Copyright 2006- progetto ALIM</p>
                </availability>
            </publicationStmt>

            <sourceDesc>
                <biblStruct>
                    <monogr>
                        <author>Wolfgang Speyer</author>
                        <title>Carmina Latina</title>
                        <editor>Wolfganf Speyer</editor>
                        <imprint>
                            <pubPlace>Leiden</pubPlace>
                            <publisher>Brill</publisher>
                            <date>1964</date>
                        </imprint>
                    </monogr>
                </biblStruct>
            </sourceDesc>

        </fileDesc>
        <encodingDesc>
            <projectDesc>
                <p>Testo codificato nel formato TEI XML, versione P5, per essere incluso fra i testi che compongono il
                    progetto ALIM - Archivio della Latinità Italiana del Medioevo.</p>
            </projectDesc>

            <editorialDecl>
                <ab type="boilerplate">La codifica segue le norme standard stabilite dal progetto ALIM, in dettaglio: <list>
                        <item>Sono state eliminate le sillabazioni: la parola spezzata da un 'a capo' è stata unita alla
                            riga precedente (anche alla pagina precedente, ove necessario). Eccezione: quando una parola
                            è sillabata alla fine di una riga e nella successiva riga appare solo la seconda parte della
                            parola sillabata (quindi il resto della riga a stampa è vuoto), la parola è stata registrata
                            tutta nella riga in cui essa termina. È stato ritenuto prioritario, infatti, mantenere il
                            numero complessivo delle righe di ogni pagina.</item>
                    </list>
                </ab>
                <ab type="level">ALIM2_1</ab>
            </editorialDecl>
        </encodingDesc>

        <profileDesc>
            <langUsage>
                <language ident="lat">Latino</language>
            </langUsage>
            <textClass>
                <keywords>
                    <term type="form">Poesia</term>
                    <term type="source">Letteraria</term>
                    <term type="genre">Poesia lirica</term>
                </keywords>
            </textClass>
            <creation>
                <date>1481-1484(ca.)</date>
            </creation>
        </profileDesc>

        <revisionDesc>
            <change when="2016-10" who="RRDT">Controllo, formattazione, piccole correzioni.</change>
            <change when="2015-06" who="AL">Trascrizione del testo secondo il livello uno, schema TEI ALIM Lite [livello
                1].</change>
        <change when="2018-07" who="JC" type="noteJCtratteDaiLogTxt">Note relative alla revisione del file di luglio 2018 (adeguamento al livello di codifica ALIM2_1):
<list type="listaNoteJC"><item type="itemNotaJC">-ok, era già adeguato.</item></list></change></revisionDesc>

    </teiHeader>

    <text>

        <body>

            <div n="1">

                <pb n="f. 798r"/>
                <pb n="35"/>
                <lg>
                <l n="1">Si qua meis, ut lector erunt, errata libellis</l>
                <l n="2">offendent aures iudiciumque tuum,</l>
                <l n="3">si nec in exculto nitor est aut gratia, versu,</l>
                <l n="4">nec varium multo flore virescit opus,</l>
                <l n="5">si rude, nec dignum domini quod scrinia linquat,</l>
                <l n="6">et iactet merita laurea serta coma:</l>
                <l n="7">sunt mihi quae veniam quovis sub iudice praestent,</l>
                <l n="8">ut prorsus culpa non sine laude vacem.</l>
                <l n="9">utque ego praeteream, quod nec vitalibus ulla</l>
                <l n="10">docta soporatis repserit umbra meis,</l>
                <l n="11">nec dederit mihi Musa cavae sub vallibus Ascrae</l>
                <l n="12">cingere odorata nobile fronde caput.</l>
                <l n="13">quae raucum nostrae stridorem excuset avenae,</l>
                <l n="14">inter stagnatas patria languet aquas.</l>
                <l n="15">illa leves nugas docuit, calamoque palustri</l>
                <l n="16">vix tulit haec possent qualiacunque cani.</l>
                <l n="17">quippe nec illa sacras lauros nec Bacchica novit</l>
                <l n="18">serta nec Aoniis flumina pota deis.</l>
                <l n="19">vix dedit e corylo tenues umbrare capillos,</l>
                <l n="20">limosisque sitim pellere gurgitibus.</l>
                <pb n="f. 798v"/>
                <l n="21">quod si etiam bifidi vocali in vertice montis</l>
                <l n="22">essem laurigeras propter adultus aquas,</l>
                <l n="23">si gravidum multo gestassem numine pectus</l>
                <l n="24">oreque lusisset Calliopea meo,</l>
                <pb n="36"/>
                <l n="25">non suffecisset coeptis mea grandibus aetas,</l>
                <l n="26">illa est censoris digna favore sui.</l>
                <l n="27">pene puer quaecunque legis mea carmina lusi,</l>
                <l n="28">quando fuit nostro nullus in ore pilus.</l>
                <l n="29">necdum bis denas, haec cum sint edita, messes</l>
                <l n="30">attigeram, tenerae debile mentis opus.</l>
                <l n="31">prima papavereis repleta humoribus aetas</l>
                <l n="32">plurima inexperto noscere corde nequit.</l>
                <l n="33">nec nisi corporea sit docte exercita in umbra</l>
                <l n="34">mens de Letheis excita surgit aquis.</l>
                <l n="35">illa sub ingressu latebrosi obtunditur antri,</l>
                <l n="36">labitur unde rudi caeca iuventa pede.</l>
                <l n="37">inque dies fit clara magis crescentibus annis</l>
                <l n="38">antiquae incipiens plus meminisse domus.</l>
                <l n="39">et gemina attollens sese feliciter ala</l>
                <l n="40">exul adhuc patrias advolat illa plagas</l>
                <l n="41">cognatosque polos aequaleque sydus oberrat,</l>
                <l n="42">nec mortale sua compede carcer obest.</l>
                <pb n="f. 799r"/>
                <l n="43">wuin luteam effringit molem moribundaque membra</l>
                <l n="44">opprimit et propria sub ditione tenet.</l>
                <l n="45">at mihi contigerat nondum haec victoria, nondum</l>
                <l n="46">nostra gravi fuerant corda animata deo.</l>
                <l n="47">sub molli primae nabam rudis amne iuventae</l>
                <l n="48">atque hisdem pariter nunc quoque versor aquis.</l>
                <l n="49">adde (quod et venia dignum est) pars temporis huius</l>
                <l n="50">utilior Phoebo sub graviore fuit.</l>
                <l n="51">hanc studiis servire suis Sophia alta coegit,</l>
                <l n="52">iudicio cunctis anteferenda meo.</l>
                <pb n="37"/>
                <l n="53">nec nisi mens reliquis iam lassa horroribus ibat</l>
                <l n="54">in campos, Erato desidiosa, tuos,</l>
                <l n="55">cum nimis a rigidis languescens otia chartis</l>
                <l n="56">grata faticato quaereret ingenio.</l>
                <l n="57">at nostrae quaecunque magis valuere lucernae,</l>
                <l n="58">versarunt Stagyri nil nisi dicta senis,</l>
                <l n="59">et quid Sicaniae sensit telluris alumnus,</l>
                <l n="60">et quid inexplicitus sensit Anaxagoras</l>
                <l n="61">atque alii quoscunque tulit foecunda vetustas,</l>
                <l n="62">sive ea Graia fuit, sive Latina fuit.</l>
                <l n="63">hoc studium semper nobis preciosius, idque</l>
                <l n="64">quod fuit una mihi nunc quoque cura manet.</l>
                <pb n="f. 799v"/>
                <l n="65">est cura abstrusas rerum cognoscere causas,</l>
                <l n="66">cum veri hoc unum sit sapientis opus.</l>
                <l n="67">et modo pugnantes pacis sub foedera sectas</l>
                <l n="68">ducere, et ancipites dissolvisse dolos,</l>
                <l n="69">et modo quae brevior quisquam collegit in arctum</l>
                <l n="70">effusa in plures explicuisse modos.</l>
                <l n="71">quae fuerint tanti meditor primordia mundi,</l>
                <l n="72">quis faber, aut quaenam subdita materies.</l>
                <l n="73">Iapetioniades spirarit in aethera limo,</l>
                <l n="74">an magis in veris Iuppiter Elysiis,</l>
                <l n="75">machina an aeternum victura sit, anne aliquando</l>
                <l n="76">artificis nutu dissolvenda sui,</l>
                <l n="77">quo pacto natura creet, quo cuncta resolvat,</l>
                <l n="78">praescripti leges ordinis unde datae,</l>
                <pb n="38"/>
                <l n="79">quodlibet ut certo de semine gignitur, utque</l>
                <l n="80">fit nihil ex nihilo, nil redit in nihilum.</l>
                <l n="81">contemplor, quo massa rudis formetur ab actu,</l>
                <l n="82">gignendis rebus commoda materies,</l>
                <l n="83">ut sit pene nihil, fieri tamen omnia possit,</l>
                <l n="84">ut sit foemineo mobilis ingenio,</l>
                <l n="85">ut multis lassata viris, satiata nec illa</l>
                <l n="86">appetat antiquos pellere, habere novos.</l>
                <pb n="f. 800r"/>
                <l n="87">solane frigescat, pariterque calescere possit,</l>
                <l n="88">an quod natura constat utraque simul.</l>
                <l n="89">nunc rata fatalis perscrutor foedera coeli,</l>
                <l n="90">nunc, avidos fugiat num levis umbra rogos.</l>
                <l n="91">horrendumne aliquod regnum tellure sub ima</l>
                <l n="92">sitne aliquis nigro sub Phlegethonte deus.</l>
                <l n="93">saeviat an viridi crines impexa colubro</l>
                <l n="94">Tisyphone, an latret Cerberus ante fores.</l>
                <l n="95">detur an incisas iterum revirere cupressus</l>
                <l n="96">et liceat Stygii bis vada nare lacus.</l>
                <l n="97">an tristes prohibere fabas pascique polenta</l>
                <l n="98">Troianum fas sit credere Panthoidem.</l>
                <l n="99">An summus pater ille deum convolvat eadem</l>
                <l n="100">sydera, qua torquet tela trisulca manu.</l>
                <pb n="39"/>
                <l n="101">quid coelum impellat, quo impulsu, quidque perennem</l>
                <l n="102">vim motus nunquam deficientis agat,</l>
                <l n="103">cur Venus in medio niteat, cur aetheris udum</l>
                <l n="104">roscida possideat Cynthia vestibulum.</l>
                <l n="105">cur varii Zephyro flores spirante resurgant,</l>
                <l n="106">vernantem et viridis velet amictus humum.</l>
                <l n="107">sylvifragis Boreas flabris cur concita quasset</l>
                <l n="108">aequora, cur pluvias humidus Auster agat.</l>
                <pb n="f. 800v"/>
                <l n="109">quale sit id, cuius metitur palma fluentes</l>
                <l n="110">motus et stabiles irrequieta moras</l>
                <l n="111">perpetuumque virens rabido terrestria morsu</l>
                <l n="112">rodit et hic nostrum nil sinit esse diu;</l>
                <l n="113">et cum letifera passim omnia nube recondat,</l>
                <l n="114">non exoranda praecipitata rota.</l>
                <l n="115">nil fore dat semper, semperve fuisse nec unquam est,</l>
                <l n="116">ante fuit semper, post quoque semper erit.</l>
                <l n="117">haec et plura simul levibus non apta Camoenis</l>
                <l n="118">evigilo, hoc noster pulvere gaudet equus.</l>
                <l n="119">hoc praeter quicquid, praeter spem contigit illud,</l>
                <l n="120">id natura mihi, non mihi cura dedit.</l>
            </lg>
            </div>

            <div n="2">
                <pb n="40"/>
                <head rend="small-caps">ad amicum excusatio quod amet.</head>
                <lb/>
                <head rend="small-caps">Elegia Secunda</head>
                <lb/>

                <lg>
                <l n="1">Quid me nequitiae damnas? Quid dicis inertem</l>
                <l n="2">quem premat imposito pulchra puella iugo?</l>
                <l n="3">quid virides annos studiis melioribus aptos,</l>
                <l n="4">quid frangi ingenium dicis, amice, meum?</l>
                <l n="5">quod nec grande aliquid nec fortia bella capessam</l>
                <l n="6">enerventque animos carmen et umbra meos?</l>
                <pb n="f. 801r"/>
                <l n="7">uror amans, fateor, sunt haec mea proelia, flammas</l>
                <l n="8">nec volo nec possum dissimulare meas.</l>
                <l n="9">crimen at hoc certe nostrum, si crimen amare est,</l>
                <l n="10">non ego, si spectes, sed magis alter habet.</l>
                <l n="11">cogimur, est animo maior vis indita nobis,</l>
                <l n="12">quae negat arbitrio vivere quemque suo.</l>
                <l n="13">illa reluctantes violento vexat ab axe,</l>
                <l n="14">illa sua mentem sub ditione tenet.</l>
                <l n="15">stat fati series, stat non mutabilis ordo,</l>
                <l n="16">stant leges, vetita non licet ire via.</l>
                <l n="17">condita sunt primo firmataque foedera ab aevo</l>
                <l n="18">quae rata sanxerunt tempus in omne dei.</l>
                <l n="19">si sequor hanc vitam, nobis haec vita sequenda est;</l>
                <l n="20">volvit ab imperio me mea stella suo.</l>
                <l n="21">illa dedit stimulos nascentique indidit ignem,</l>
                <l n="22">unde aliquid toto pectore semper amem.</l>
                <l n="23">quippe suae primum cum sub velamina testae</l>
                <l n="24">spiritus aequali venit ab orbe meus,</l>
                <l n="25">Libra sub aetherei veniens tunc luminis auras</l>
                <l n="26">nobile tollebat clara nitensque caput.</l>
                <pb n="41"/>
                <l n="27">proximus haerebat telluris Scorpio proles</l>
                <l n="28">saguineusque sua Mars quoque sede fuit.</l>
                <pb n="f. 801v"/>
                <l n="29">tertia Thessalicae lustrabant tecta Sagittae</l>
                <l n="30">haecque inter longi cauda Draconis erat.</l>
                <l n="31">ima suae tenuit terrestris Iuppiter aulae,</l>
                <l n="32">principiumque hiemis humidus Aegoceros.</l>
                <l n="33">huic puer haerebat qui dis generosa coronat</l>
                <l n="34">pocula et a gelida nomina sumpsit aqua,</l>
                <l n="35">Saturnusque isdem nec non Cyllenius ales</l>
                <l n="36">sedibus excelsum tunc coluere polum.</l>
                <l n="37">purpureus Titan et lumine Cypris amico</l>
                <l n="38">et sexta Pisces enituere domo.</l>
                <l n="39">septimus hinc Aries sinuabat cornua longe,</l>
                <l n="40">navita Phrixeae praesidiumque fugae.</l>
                <l n="41">ast ea quae nostri loca sunt praenuntia fati</l>
                <l n="42">pingebat madidis candida Luna comis,</l>
                <l n="43">et qui per medios fluctus aequorque profundum</l>
                <l n="44">devexit praedam Taurus Agenoream;</l>
                <l n="45">cara sequebatur fratrum concordia quorum</l>
                <l n="46">alterna vivit semper uterque vice.</l>
                <l n="47">sublimis medio reptabat Cancer Olympo,</l>
                <l n="48">Thebani tinxit qui fera tela ducis.</l>
                <l n="49">huic assistebat fulvo Leo nobilis ore,</l>
                <l n="50">lucida qui meritis incolit astra suis.</l>
                <pb n="f. 802r"/>
                <l n="51">postremo recubans Astrea puella cubili</l>
                <l n="52">divinum vitae munus amica dedit.</l>
                <l n="53">iudicet, Assyria qui stellas novit ab arte,</l>
                <l n="54">si mihi bella sequi, si nec amare licet.</l>
            </lg>
            </div>

            <div n="3">
                <pb n="42"/>
                <head rend="small-caps">Conqueritur adversos sibi in amore deos.</head>
                <lb/>
                <head rend="small-caps">Elegia Tertia</head>

                <lg>
                <l n="1">Ut furit Ogygii resonans trieterica Bacchi</l>
                <l n="2">Moenas, ut attonitam numinis ardor agit,</l>
                <l n="3">sic agor infoelix, sic me male vexat amantem</l>
                <l n="4">qui mea bacchatur soevus in ossa deus.</l>
                <l n="5">nulla quies misero, tantis mens saucia curis</l>
                <l n="6">angitur et tantis aestuat aegra malis.</l>
                <l n="7">ista tamen placidae quis me praeponere paci</l>
                <l n="8">non putet? Omne adeo est dulce in amore malum.</l>
                <l n="9">dulce mihi humentes dum captant coetera somnos,</l>
                <l n="10">insomni humentes dissecuisse genas.</l>
                <l n="11">dulce mihi, medios agitat dum Cynthia currus,</l>
                <l n="12">nostra pruinoso credere membra polo.</l>
                <l n="13">meque per anfractus, ne quis deprendat euntem,</l>
                <l n="14">furtivo ad caros tramite ferre lares.</l>
                <l n="15">dum quae non possum dominae, do plurima posti</l>
                <l n="16">oscula, do lacrimis oscula mista meis.</l>
                <pb n="f. 802v"/>
                <l n="17">tunc iuvat afflictae deflere incommoda vitae,</l>
                <l n="18">et mea cum surdo limine fata queri,</l>
                <l n="19">donec ab Eois tollens caput aureus undis</l>
                <l n="20">fulva fuget picto Lucifer astra polo.</l>
                <l n="21">astra fugat, nostros sed non fugat ille dolores,</l>
                <l n="22">convenit ad curas tempus utrunque meas.</l>
                <pb n="43"/>
                <l n="23">tempus utrunque nocet, mihi tempus utrunque nocebit,</l>
                <l n="24">dum fiant dominae mollia corda meae,</l>
                <l n="25">dum veniat blandae praenuncia caera salutis.</l>
                <l n="26">o mihi quos fastus, gaudia quanta dabit.</l>
                <l n="27">tunc Asiae imperium, tunc sceptra potentia temnam,</l>
                <l n="28">quicquid et a rubro littore nauta vehit.</l>
                <l n="29">interea incerta dum sic agitabor ab aura,</l>
                <l n="30">vexabunt animum spesque timorque meum.</l>
                <l n="31">credita sic dubio quassatur cymbula ponto,</l>
                <l n="32">sic solitus buxum fune rotare puer.</l>
                <l n="33">at non est teneris semper mens dura puellis,</l>
                <l n="34">si qua venit sero gratia, magna venit.</l>
            </lg>
            </div>

            <div n="4">
                <pb n="44"/>

                <head rend="small-caps">De somniis ei amicam referentibus.</head>
                <lb/>
                <head rend="small-caps">Elegia Quarta</head>
                <lg>
                <l n="1">Nox est grata viris et nox est grata puellis,</l>
                <l n="2">blanda quibus facili spirat amore Venus.</l>
                <pb n="f. 803r"/>
                <l n="3">pergit ad optatam cupidus vir nocte puellam,</l>
                <l n="4">excipit optatum nocte puella virum.</l>
                <l n="5">hinc videas utrunque queri, quod serus Hibero</l>
                <l n="6">Phoebus anhelantes aequore mergat equos,</l>
                <l n="7">Cynthia quod cesset tenebris obducere terras,</l>
                <l n="8">segniter et tardos increpet illa boves.</l>
                <l n="9">at mihi quem surda puer hic premit improbus aure,</l>
                <l n="10">nox quoque, sed causa dispare grata venit.</l>
                <l n="11">illi vera quidem, dat inania gaudia nobis,</l>
                <l n="12">haec tamen ex aliqua gaudia parte iuvant.</l>
                <l n="13">nam mea cum tacite surrepens lumina somnus</l>
                <l n="14">declinat fletu lumina fessa gravi,</l>
                <l n="15">optatos referunt gratissima somnia vultus,</l>
                <l n="16">somnia moestitiam pellere nata meam.</l>
                <l n="17">occurrit facies facie praestantior omni,</l>
                <l n="18">quique est in toto plurimus ore decor.</l>
                <l n="19">etsi non potior, videor mea vota potiri,</l>
                <l n="20">dum fallax oculos ludit imago meos.</l>
                <l n="21">quin ea tunc nostros non aversatur amores,</l>
                <l n="22">Procumbit gremio fessa puella meo.</l>
                <l n="23">et digitos tractare datur, tractare papillas,</l>
                <l n="24">quas facile angusto clauderet orbe manus.</l>
                <pb n="45"/>
                <pb n="f. 803v"/>
                <l n="25">conserere et molles rixas et bella videmur,</l>
                <l n="26">dum lasciva mihi dulce recusat opus.</l>
                <l n="27">ultima (quis credat?) persoepe ad gaudia ventum est,</l>
                <l n="28">visus et est tremulus concrepuisse thorus.</l>
                <l n="29">ast heu me miserum: fictae sub imagine formae</l>
                <l n="30">mentitur Venerem debilis umbra meam.</l>
                <l n="31">quae simul ex oculis somno comitante recedit,</l>
                <l n="32">heu dolor in toto corpore maior adest.</l>
                <l n="33">quin retinere amens speciem conatus inanem</l>
                <l n="34">soepe gemens dixi, Pleona siste pedem.</l>
                <l n="35">siste pedem. Quo, vita, fugis? Quid perdis amantem?</l>
                <l n="36">Pleona ne fugias, Pleona siste pedem,</l>
                <l n="37">ne fuge, dum saltem semel oscula figere possim,</l>
                <l n="38">dum dicam saltem, cara puella, vale.</l>
                <l n="39">illa sed in tenues vanescit protinus auras,</l>
                <l n="40">Hellespontiacis surdior aequoribus.</l>
                <l n="41">o quae coeruleam propellis praevia noctem,</l>
                <l n="42">cui rutilae gemmant rore nitente manus,</l>
                <l n="43">tam cito cur thalamo surgis renuente marito?</l>
                <l n="44">Tithoni nobis cana senecta nocet.</l>
                <l n="45">tu miseros iteras questus renovasque dolores,</l>
                <l n="46">et sine luce mihi lux vigilanda venit.</l>
                <pb n="f. 804r"/>
                <l n="47">hei mihi quod cruciat non est quod somnia fingunt,</l>
                <l n="48">quod iuvat, id vanum est cum tenebrisque fugit.</l>
                <l n="49">sed faciat, verae sint haec praeludia nocti.</l>
                <l n="50">qui ferus in nostro corde triumphat amor.</l>
            </lg>
            </div>

            <div n="5">
                <pb n="46"/>
                <head rend="small-caps">ex temporum vicissitudine iuvenes ad virtutem adhortatur</head>

                <lg>
                <l n="1">Nunc Cancri octipedis brachia Cynthius</l>
                <l n="2">afflans flammifera lampade spiceam</l>
                <l n="3">aurabat Cererem, messibus utilis,</l>
                <l n="4">et Tartessiaco segnior aequore</l>
                <l n="5">Immersabat equos et nitidas rotas;</l>
                <l n="6">nunc sectis trutina temporibus pari</l>
                <l n="7">condit se gremio Tethyos ocior</l>
                <l n="8">et iam pomiferum fertilis extulit</l>
                <l n="9">autumni caput, et frugiferam arbores</l>
                <l n="10">vix frontem innumero pignore sustinent;</l>
                <l n="11">nunc fervent lacubus musta fluentibus</l>
                <l n="12">et pressans madidis quem pedibus parit</l>
                <l n="13">nascentem Bromium rusticus invocat.</l>
                <l n="14">iam festinat hiems horrida lubrico</l>
                <l n="15">candens colla gelu quae spoliet comis</l>
                <l n="16">sylvas et quatiat ceruleum Iovem</l>
                <l n="17">densatumque nigret nubibus aera,</l>
                <pb n="f. 804v"/>
                <l n="18">quae fontes glaciet, quae furiet notos</l>
                <l n="19">et Thressas animas, quae pluvias agat</l>
                <l n="20">coelo praecipites et facie gravi</l>
                <pb n="47"/>
                <l n="21">obnubat Furiis tristior omnia;</l>
                <l n="22">succedet rosea fronte Aries nitens</l>
                <l n="23">Phryxeus, patulas qui revehat rosas</l>
                <l n="24">et campos variet floribus et leves</l>
                <l n="25">concentus avium suscitet arborum</l>
                <l n="26">antiqua in foliis fata querentium.</l>
                <l n="27">sic semper varia et dissimili vice</l>
                <l n="28">obliqui anni homines Iuppiter admonet,</l>
                <l n="29">queis vivant miseri legibus; heu rotae</l>
                <l n="30">quam vecordis opus fidere labili.</l>
                <l n="31">vos, vos o iuvenes, discite, floridum</l>
                <l n="32">ut lapsu celeri ver fugit; hispidam</l>
                <l n="33">formidate hyemem; mox capiti nives,</l>
                <l n="34">mox rugae venient vultibus invidae</l>
                <l n="35">curvatosque humeros inficient notae</l>
                <l n="36">exangues; nec erit gratia nec decor</l>
                <l n="37">qui nunc purpureis excubat in genis.</l>
                <l n="38">iam divina, agite, exquirite munera,</l>
                <l n="39">quae nunquam intereant, quae decus arrogent</l>
                <pb n="f. 805r"/>
                <l n="40">immortale sibi, quae dubias vices</l>
                <l n="41">spernant perpetuo vere nitentia.</l>
            </lg>
            </div>

            <div n="6">
                <pb n="48"/>
                <head rend="small-caps">ad Ioannem Franciscum nepotem</head>
                <lg>
                <l n="1">Iam veluti e specula video, tua quale per aequor</l>
                <l n="2">cymbula te celebri non sine laude vehet.</l>
                <l n="3">perge igitur quo fata trahunt constanter et istam,</l>
                <l n="4">dicere si fas est, me duce carpe viam.</l>
                <l n="5">praevertes mox ipse ducem; mihi gloria vinci</l>
                <l n="6">(quis credat?) quam te vincere maior erit.</l>
            </lg>
            </div>

            <div n="7">
                <pb n="49"/>
                <head rend="small-caps">ad Deum deprecatio, ut bella tollat,
                    <lb/>quae per totam fremunt Italiam</head>
                <lg>
                <l n="1">O pater, aeterno qui saecula volvis ab aevo,</l>
                <l n="2">qui coeli moderaris habenas,</l>
                <l n="3">tu non Dicteo crevisti parvus in antro,</l>
                <l n="4">ut vana est mentita vetustas.</l>
                <l n="5">tu semper magnus, non permutabilis, altus,</l>
                <l n="6">maximus, integer omnipotensque.</l>
                <l n="7">tu mortale genus, coelum Titaniaque astra</l>
                <l n="8">cunctaque verbo fatus es uno:</l>
                <l n="9">quae convexa colunt coeli, quae pallida Ditis</l>
                <l n="10">regna tenent sub nocte profunda,</l>
                <l n="11">quae terras habitant, quae lubrica in aequore vivunt,</l>
                <l n="12">quae vaga ceruleum aera complent.</l>
                <pb n="f. 805v"/>
                <l n="13">respice, si intactae pia diligis ubera matris,</l>
                <l n="14">perque tuum non fabile nomen,</l>
                <l n="15">respice praesenti perituras numine gentes,</l>
                <l n="16">quas bello Mars conficit acri.</l>
                <l n="17">omnia vastantur, ferrum omnia corripit, omne</l>
                <l n="18">iam latus Ausoniae fremit armis.</l>
                <l n="19">iam gemit et nimio sub pondere cymba fatiscit</l>
                <l n="20">quae Stygium amnem transvehit umbras.</l>
                <l n="21">nos tua progenies, nostri miserere furoris.</l>
                <l n="22">in melius tot verte tumultus.</l>
                <l n="23">et tu, Fortuna qui nunc meliore triumphas,</l>
                <l n="24">parce tuas extollere cristas.</l>
                <pb n="50"/>
                <l n="25">cui nunc illa favet, cras adversatur eidem:</l>
                <l n="26">instabilis dea statque fugitque.</l>
                <l n="27">o quantas hominum strages, heu flenda ruinis,</l>
                <l n="28">moenia quot, quot quassa iacebunt.</l>
                <l n="29">quot video ruere ex alto, quot regna, quot amnes</l>
                <l n="30">mutare undas sanguine tetro.</l>
                <l n="31">tu pius arcanas pater horum illabere mentes,</l>
                <l n="32">tungant coesa foedera porca.</l>
            </lg>
            </div>


            <div n="8">
                <pb n="51"/>
                <head rend="small-caps">ad Galeotum fratrem militantem quod, ut
                    <lb/>ille sub Marte, ita ipse sub Cupidine mereat</head>
                <lb/>
                <head rend="small-caps">Elegia Quinta</head>

                <pb n="f. 806r"/>
                <lg>
                <l n="1">Castra licet teneant pictis fulgentia signis</l>
                <l n="2">te procul a laribus nunc, Galeote, tuis,</l>
                <l n="3">non tamen hic segnem credas me ducere vitam,</l>
                <l n="4">o frater, vitae pars preciosa meae.</l>
                <l n="5">nos quoque militiae certo sub iure tenemur,</l>
                <l n="6">sit melior quamvis sors mea sorte tua.</l>
                <l n="7">tu sequeris Martem, sequor ipse Cupidinis arma,</l>
                <l n="8">aspera bella geris, mitia bella gero.</l>
                <l n="9">tu petis armatos hostes validasque cohortes,</l>
                <l n="10">imbellis petitur nudaque nympha mihi.</l>
                <l n="11">aeratas frangit fortis tibi machina portas,</l>
                <l n="12">sed mihi vel sola ianua voce patet.</l>
                <l n="13">est vi cura tibi longas avertere praedas,</l>
                <l n="14">obvia fit votis sponte puella meis.</l>
                <l n="15">tu cuneis hostes et coeco tramite fallis,</l>
                <l n="16">fallitur at nullis fraudibus illa mihi.</l>
                <l n="17">pulsa tuos persoepe fugat tuba bellica somnos,</l>
                <l n="18">invitant somnos fila canora meos.</l>
                <l n="19">Tu dura requiescis humo, si, Pice, quiescit,</l>
                <l n="20">collidit nudo qui sua membra solo.</l>
                <pb n="52"/>
                <l n="21">fragrat Oronteo lectus mihi fusus amomo,</l>
                <l n="22">me tenet in tenero mollis amica sinu.</l>
                <l n="23">nulla tibi rapidos pellunt umbracula soles,</l>
                <l n="24">defendit dominae me stola tensa meae.</l>
                <pb n="f. 806v"/>
                <l n="25">quin etiam medio cum sol desaevit Olympo,</l>
                <l n="26">cogeris intrepido bella subire pede.</l>
                <l n="27">me iuvat argutum cantare sub arbore carmen,</l>
                <l n="28">cuius odoratas ventilet aura comas.</l>
                <l n="29">dum gelidus Boreas, saevus dum detonat Eurus,</l>
                <l n="30">praecipitesque ciet nubilus Auster aquas,</l>
                <l n="31">saepe opus est structas te in proelia ducere turmas</l>
                <l n="32">nec gelidos imbres nec timuisse Notum.</l>
                <l n="33">ast ego si videam glomerari nubila coelo,</l>
                <l n="34">protinus ad dominae tecta recurro meae,</l>
                <l n="35">quamque mihi denso subducunt agmine nubes</l>
                <l n="36">hanc oculis lucem reddit amica suis.</l>
                <l n="37">infestis adversa petis ferus oppida flammis,</l>
                <l n="38">blanda cupidinea me face virgo petit.</l>
                <l n="39">tegmine te, frater, premit aspera cassis aheno,</l>
                <l n="40">accingunt nostrum Bacchica serta caput.</l>
                <l n="41">duratus Lambro thorax tua membra fatigat,</l>
                <l n="42">me toga Sidonio picta colore fovet.</l>
                <l n="43">hasta tibi geritur dextra, mihi levis harundo:</l>
                <l n="44">haec variat chartas, vulnerat illa viros.</l>
                <pb n="53"/>
                <l n="45">te cruor et caedes turbant rixaeque furentes,</l>
                <l n="46">me choreae, lusus blanditiaeque iuvant.</l>
                <l n="47">armatum quotiens curris galeatus in hostem,</l>
                <l n="48">tristia stant illi, tristia fata tibi.</l>
                <pb n="f. 807r"/>
                <l n="49">ast ego dilectae quotiens concurro puellae,</l>
                <l n="50">nil mihi nunc timeo, nil timet illa sibi.</l>
                <l n="51">dente ferit nostros niveo lasciva lacertos</l>
                <l n="52">liventesque meo figit in ore notas.</l>
                <l n="53">reddo vices, roseis do basia pressa labellis</l>
                <l n="54">purpureasque libet sollicitare genas.</l>
                <l n="55">sic nos luctamur: cedit tamen illa, nec esse</l>
                <l n="56">indignum retur succubuisse mihi.</l>
                <l n="57">quare maiores quamvis tua bella triumphos,</l>
                <l n="58">maxime, sint titulis, Pice, datura tuis,</l>
                <l n="59">te tamen in nostris mallem versarier armis</l>
                <l n="60">et tibi cum cara coniuge bella geri.</l>
            </lg>
            </div>
            <div n="9">
                <pb n="54"/>
                <head rend="small-caps">detestatur amores illustrium feminarum</head>
                <lb/>
                <head rend="small-caps">Elegia Sexta</head>
                <lg>
                <l n="1">O quisquis teneros, iuvenis, sectaris amores,</l>
                <l n="2">Quisquis Acidaliae dulcia furta deae,</l>
                <l n="3">Acrisioneae ne quaeras pignora turris,</l>
                <l n="4">ne custoditas amplius Inachidas.</l>
                <l n="5">nox erat et tecto latitabat Cynthia vultu,</l>
                <l n="6">condiderant flammas sydera cuncta suas.</l>
                <l n="7">egredior (sic iussus eram) mea limina solus,</l>
                <l n="8">hei mihi, sed nullo non renuente deo.</l>
                <l n="9">perque occulta magis perque urbis inhospita furtim</l>
                <l n="10">ad dominae tendo tecta superba meae.</l>
                <l n="11">ante manus praetensa vias explorat opacas,</l>
                <l n="12">ne fallat dubios umbra maligna pedes.</l>
                <l n="13">solus eo atque avida fingo mihi gaudia mente,</l>
                <l n="14">et planta expensum fert taciturna gradum.</l>
                <pb n="f. 807v"/>
                <l n="15">iam prope, dilectos subiturus iamque penates,</l>
                <l n="16">iam dominae in gremio procubiturus eram,</l>
                <l n="17">cum fragor et strepitus nocturna silentia rupit,</l>
                <l n="18">armorum strepitus et fragor ille fuit.</l>
                <l n="19">obstupui (neque enim notus rivalis amicae</l>
                <l n="20">ullus erat nostrae, nullus adulter erat);</l>
                <l n="21">haud mora. Nescioquis de tramite prosilit arcto</l>
                <l n="22">acer et opposita sibilat ante via.</l>
                <pb n="55"/>
                <l n="23">ad sonitum glomerata ruunt hinc agmina et inde</l>
                <l n="24">agmina belligeris vel metuenda viris.</l>
                <l n="25">enituit nox aere, simul petit inde satelles</l>
                <l n="26">nudato nostrum plurimus ense caput.</l>
                <l n="27">quid facerem infelix? Numeroso solus ab hoste</l>
                <l n="28">appetor, et robur dempserat omne metus.</l>
                <l n="29">implorem Iovis ipse fidem? Pia brachia tendam?</l>
                <l n="30">heu vetat ipse Iovis commeminisse timor.</l>
                <l n="31">instant, terribili mortem mihi voce minantur,</l>
                <l n="32">ingeminant ictus concita tela graves.</l>
                <l n="33">ille manus, crus ille petit, petit impius ora</l>
                <l n="34">aut trepidum adducta cuspide pectus agit.</l>
                <l n="35">o quotiens, nisi me thorax texisset ahenus,</l>
                <l n="36">tinxissem sparso sanguine coesus humum.</l>
                <l n="37">at seu sors dederit nostra hoc, seu sydus amicum</l>
                <l n="38">militibus praesens sive Cupido suis:</l>
                <l n="39">cum premerer, cum spes superesset nulla salutis,</l>
                <l n="40">heu, heu, post vitae tanta pericla meae</l>
                <pb n="f. 808r"/>
                <l n="41">consilio meliore usus, pede percitus acri</l>
                <l n="42">me potui e tantis eripuisse malis.</l>
                <l n="43">i nunc patritias et equestri stirpe puellas:</l>
                <l n="44">i nunc et vanum quaere in amore decus.</l>
                <l n="45">quosnam, quos illas violenter nocte sub atra</l>
                <l n="46">creditis insidias composuisse mihi?</l>
                <l n="47">vos dominam nostis generoso e sanguine nostram?</l>
                <l n="48">nostis, se quantis iactet imaginibus.</l>
                <l n="49">sunt gemini fratres, et uterque est clarus, uterque</l>
                <l n="50">Marte meret patriae non sine laude suae.</l>
                <l n="51">fama erat (ignitum quis enim celaret amorem?)</l>
                <l n="52">illi me recipi nocte silente domi.</l>
                <pb n="56"/>
                <l n="53">visus eram illius superasse cacumina tecti,</l>
                <l n="54">visus eram ancillae scripta dedisse semel.</l>
                <l n="55">movit cognatas haec tanta iniuria gentes:</l>
                <l n="56">hinc furor, hinc misero bella parata mihi.</l>
                <l n="57">ut sceleris luerem commissi sanguine poenas,</l>
                <l n="58">vel magis optatus perficeretur hymen.</l>
                <l n="59">durum erat in prima ferro cecidisse iuventa,</l>
                <l n="60">indignus nostro schemate, durus hymen.</l>
                <l n="61">discite vos iuvenes, discrimine discite nostro,</l>
                <l n="62">quale sit hamatae nobilitatis onus,</l>
                <l n="63">quae lateant Scyllae, pereat qua saepe Charybdi</l>
                <l n="64">cymbula, quae placitis iam requierat aquis.</l>
                <pb n="f. 808v"/>
                <l n="65">ipse malo didici proprio, qui funere ab ipso</l>
                <l n="66">sum semel atque ipsis raptus ab exequiis.</l>
                <l n="67">magnificae procul ite, procul, procul ite puellae,</l>
                <l n="68">et quaecunque suos foemina iactat avos.</l>
                <l n="69">tunc oculos, si vestra unquam vel limina visam,</l>
                <l n="70">Tartarea claudat nocte Megera meos.</l>
                <l n="71">dulcius ex illa dominam tenuisse cohorte</l>
                <l n="72">quam non vir, quam non callida servat anus.</l>
                <l n="73">tunc saltem potero nullo riguisse pavore</l>
                <l n="74">et bene securos carpere concubitus.</l>
                <l n="75">nec cogar, Paphio ne me deprehendat in usu</l>
                <l n="76">aeratas pulsans virve paterve fores,</l>
                <l n="77">aut currus medio flammatos sistere cursu</l>
                <l n="78">aut trepidae Veneris praecipitare rotas.</l>
                <l n="79">ite, ite illustres procul hinc, procul ite puellae,</l>
                <l n="80">et tumidae vestra vivite luxuria.</l>
                <pb n="57"/>
                <l n="81">huc venias et laxa sinus et aperta papillas</l>
                <l n="82">in nostros Thais curre petulca sinus.</l>
                <l n="83">talis erat tua, Naso, Venus talisque Tibulli</l>
                <l n="84">ultima fax, Nemesis, Delia, primus amor.</l>
                <l n="85">talis quam Flaccus, talis quam Gallus amavit,</l>
                <l n="86">talis erat nostri Cynthia Callimachi.</l>
                <l n="87">talis erat Pici celeberrima carmine Thais,</l>
                <l n="88">Thais lascivi fama superba chori.</l>
                <l n="89">vos aliae vestra cum nobilitate valete,</l>
                <l n="90">et vestrum indigno quisquis amore furit.</l>
            </lg>
            </div>

            <div n="10">
                <pb n="58"/>
                <head rend="small-caps">distichon</head>
                <lg>
                <l n="1">Me vatem, si sum, fecit me Pleona: plectrum</l>
                <l n="2">illius est oculus; sum lyra; pulsat amor.</l>
            </lg>
            </div>

        </body>

    </text>
</TEI>