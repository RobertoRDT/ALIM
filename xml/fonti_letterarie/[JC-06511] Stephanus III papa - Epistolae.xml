<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Stephanus III papa</author>
				<respStmt>
					<resp key="print_editor">Edizione critica a stampa a cura di</resp>
					<name>W. Gundlach</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3561" unit="words">Parole: 3561</measure>
				<measure quantity="22957" unit="characters_without_spaces">Caratteri (spazi esclusi): 22957</measure>
				<measure quantity="26186" unit="characters_witht_spaces">Caratteri (spazi inclusi): 26186</measure>
			</extent>
			<publicationStmt>
				<publisher>ALIM</publisher>
				<date when="2017-01-11">11/01/2017</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti letterarie</note>
				<note>Note: Numero parole: 3.609&#13;
numero caratteri (spazi esclusi): 23.133&#13;
ES</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Epistolae</author>
						<title>Stephanus III papa</title>
						<editor>W. Gundlach</editor>
					</analytic>
					<monogr>
						<title level="m">MGH, Epistolarum tomus III, Merowingici et Karolini aevi I.</title>
						<imprint>
							<publisher>Weidmann</publisher>
							<pubPlace>Berlin</pubPlace>
							<date>1892</date>
							<biblScope unit="page">558-567</biblScope>
						</imprint>
					</monogr>
					<series>
						<title level="s">MGH, Epp.</title>
						<biblScope unit="volume">3</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="ALIM">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<div>
			<pb n="558"/>
			<head type="salutatio"><lb/>DOMINIS EXCELLENTISSIMIS FILIIS, CAROLO ET CARLOMANNO REGIBUS
			<lb/>FRANCORUM ET PATRICIIS ROMANORUM STEPHANUS PAPA.</head>
			<p><lb/>Benedictus dominus Deus noster, pater misericordiarum et Deus totius consolationis,
				<lb/>qui consolator et propitiator existit omnium invocantium eum in veritate!
				<lb/>Ipse enim redemptor noster, preces clamantium ad se exaudiens, merentium tribulationes
				<lb/>ad gaudium convertit, quod certae nunc in vobis atque universo peculiare
				<lb/>populo sanctae Dei ecclesiae eius divinae piaetatis clementiam et misericordiae benignitatem
				<lb/>cernimus esse diffusam, in eo quod, nostra oratione vota exaudiens, meroris
				<lb/>nostri lamentationem, quam usque hactenus habuimus ipsa divisione ex discordia
				<lb/>illa, quam antiquus hostis, inimicus pacis, intra vestram fraternitatem inmiserat –
				<lb/>nunc Deo propitio, eodem pestifero aemulo confuso, in communem dilectionem et concordiam
				<lb/>ut vere uterinos et germanos fratres vos conexos esse discentes – in magnam
			<lb/>laetitiam convertere dignatus est.</p>
			<pb n="559"/>
			<p><lb/>Itaque, praecellentissimi filii, magni, victoriosissimi reges et Dei providentia
				<lb/>nostri Romanorum patritii, coniungentes ad nos fidelissimi ac sollertissimi vestri missi,
				<lb/>scilicet Gauzibertus reverentissimus et sanctissimus a frater noster episcopus atque
				<lb/>Fulebertus religiosus et Ansfredus seu Helmgarius gloriosissimi viri, detulerunt nobis
				<lb/>honorabiles et nimis desiderabiles syllabas vestras, a Deo instituta regale potentia
				<lb/>directas, per quas innotuistis: contentionis rixas ac litigia inter vos versata fuissent,
				<lb/>sed annuentae Domino nunc ad veram dilectionem et unitatis concordiam et fraternam
				<lb/>amorem conversi extitisse videmini. Quo audito, magno gaudio atque laetitia una
				<lb/>cum universo populo nostro istius provintiae a vobis redemptae repleti sumus et
				<lb/>gemina festivitatis gaudia peregimus, inmensas Deo nostro omnipotenti referentes
				<lb/>gratiarum actiones atque victricem eius claementiam conlaudantes, consona cum prophetica
				<lb/>voce cantantes atque dicentes: ‘Benedictus es, domine Deus noster, et benedicta
				<lb/>omnia opera tua’. Ecce enim nunc gaudet Deus noster in caelis, gaudet et
				<lb/>universus corus angelorum, et in terra etiam cunctus exultat populus christianus; et
				<lb/>solus diabolus, inimicus pacis et discordiae seminator, luget, dum victum se esse et
				<lb/>superatum conspicit. Non enim aliter fidelium mentes existimare poterunt provenire,
				<lb/>quam quod nunc factum esse gaudemus, si Deus omnipotens illam pacem et fraternam
				<lb/>dilectionem in vobis multiplicet et multiplicatam conroboret, quam suis donavit sanctis
				<lb/>apostolis; unde de vestra unitatae et sancta spiritalis mater vestra Dei ecclaesia et
			<lb/>eius universus populus exultat. </p>
			<p><lb/>Nam sic vero et in is ipsis vestris ferebatur apicibus: tota vestra virtutae vos
				<lb/>esse decertaturos pro exigendis iustitiis protectoris vestri beati Petri et sanctae Dei
				<lb/>ecclesiae atque in ea promissione amoris, [quam cum] vestro pio genitore, sanctae
				<lb/>recordationis domno Pippino, eidem principi apostolorum et eius vicariis polliciti estis,
				<lb/>esse permansuros et plenarias iustitias sanctae Dei ecclesiae atque eius exaltationem
				<lb/>esse operaturos. Et quidem nos, excellentissimi filii, christianissimi, magni regis,
				<lb/>omnino de hoc certi atque in omnibus satisfacti sumus: quod nulla hominum suasio
				<lb/>aut thesaurorum copiosa datio vos poterit declinare aut ab eadem vestra promissione,
				<lb/>quod beato Petro spopondistis, quoquo modo inmutare. Tamen nunc firmitatem
				<lb/>vestram comprobavimus, dum non corruptori et fragili homini, sed Deo omnipotenti
			<lb/>et eius apostolorum principi placere procurastis. </p>
			<p><lb/>Unde obnixae tamquam praesentialiter petimus et coram Deo vivo, qui vos
				<lb/>regnare praecepit, coniuramus excellentiam vestram, ut plenarias iustitias beati Petri
				<lb/>sub nimia velocitate secundum capitulare, quod vobis [per] praesentes vestros fidelissimos
				<lb/>missos direximus, exigere et beato Petro reddere iubeatis, sicut et vestra
				<lb/>continet promissio, et omnia, quae beato Petro et eius vicariis cum vestro sanctae
				<lb/>memoriae pio genitore promisistis, adimplere dignemini, quatenus, intercedente eodem
				<lb/>principe apostolorum, perfectam ab omnipotenti Deo in praesenti vita et futura beatitudine
				<lb/>suscipiatis. Post Deum in vobis habemus fiduciam et in vestro amore atque
				<lb/>caritatis dilectione firmiter usque ad animam et sanguinis effusionem una cum universo
				<lb/>populo permanemus atque permanebimus. Tamen et de hoc et de omnibus
				<lb/>iustitiis beati Petri praedictis vestris missis subtilius locuti sumus, vestro regali culmini
				<lb/>cuncta enarrandum. Et, ea, sicut terra siciens imbrem prestolatur, ita vestrum
			<lb/>auxilium et congruum effectum de nostris petitionibus postulamus.</p>
			<pb n="560"/>
			<p><lb/>Et videte, excellentissimi filii, quia obtestamur vos [per] tremendum diem
				<lb/>iudicii; etiam beatus Petrus per nos vos adhortatur atque obtestatur, ut sub nimia
				<lb/>velocitate ipsas iustitias eiusdem principis apostolorum exigere a Langobardis iubeatis,
				<lb/>fortiter eos cum Dei virtute distringentes, ut sua propria isdem princeps apostolorum
				<lb/>atque sancta Romana rei publice ecclesia recipiat. Nam si, quod non credimus, ipsas
				<lb/>iustitias exigere neglexeritis aut distuleritis, sciatis, vos de istis rationes fortiter
				<lb/>ante tribunal Christi eidem principi apostolorum esse facturos. Si quis autem vobis
				<lb/>dixerit, quod iustitias beati Petri recepimus, vos ullo modo ei non credatis.
				<lb/>Deus autem omnipotens sua vos dextera protegat et victoriam vobis de celo
				<lb/>tribuat suumque angelum ante faciem vestram mittat, qui vos precedat, et inimicos
				<lb/>vestros coram vestris prosternat vestigiis atque a Deo instituti regni vestri terminos
				<lb/>dilatet et praesentis regni longeviter ac prospere gubernacula perfrui faciat etiam
				<lb/>et post huius vitae inaevitatem caelestia vobis regna per infinita tribuat saecula
			<lb/>possidenda.</p>
		</div>
		<div>
			<head type="salutatio"><lb/>DOMINIS EXCELLENTISSIMIS FILIIS, CAROLO ET CARLOMANNO REGIBUS
			<lb/>FRANCORUM ET PATRICIIS ROMANORUM STEPHANUS PAPA. </head>
			<p><lb/>Dum omnium electorum Dei praecipuam vitam et digna operum merita in nostri
				<lb/>memoriam revolvimus, invenimus profecto, nulla eos potuisse qualitatis diversitate
				<lb/>ab eorum cordis statu et pristina sponsionis constantia amoveri. Unde, et variis
				<lb/>antiqui hostis suasionibus ac blandimentis circumvallati, inmutabiles in suae mentis
				<lb/>firmitate constat permansisse; et ob hoc cum triumpho victoriae ad optata pertingere
				<lb/>meruerunt gaudia. Et nimirum considerandum est, quia, si quis quibusdam suasionibus
				<lb/>demulcitus victus fuerit, a recto confestim tramitae, qui ducit ad vitam aeternam, per
				<lb/>abrupta declinans deviare contendat, ut ex hoc in proclivem delabatur noxam; nam
				<lb/>plerumque certum est, quia isdem antiquus hostis per infirmam naturam fidelium mentes
				<lb/>subripere nititur; hinc est enim, quod olim primo omini in paradyso constituto per
				<lb/>infirmam mulieris naturam pestiferis valuit suadere blandimentis, divinum transgredi
				<lb/>mandatum; et ob hoc dirae mortis humano generi inrepsit excidium. Et ideo, praecellentissimi
				<pb n="561"/>
				<lb/>filii, magni reges, tanto studiosius a eiusdem molimini inmiti resistendum
				<lb/>est, ne quemquam suis inretire valeat argumentis, quanto cernimus suis crebro
			<lb/>insidiis ad decipiendum fidelium corda insistere. </p>
			<p><lb/>Itaque nostrae perlatum est notioni, quod certae cum magno cordis dolore dicimus:
				<lb/>eo quod Desiderius Langobardorum rex vestram persuadere dinoscitur excellentiam,
				<lb/>suam filiam uni ex vestra fraternitate in conuvio copulari. Quod certe
				<lb/>si ita est, haec propriae diabolica est immisio et non tam matrimonii coniunctio,
				<lb/>sed consortium nequissimae adinventionis esse videtur, quoniam plures conperimus,
				<lb/>sicut divinae scripturae historia instruimur, per aliene nationis iniustam copulam a
				<lb/>mandatis Dei deviare et in magno devolutos facinore. Quae est enim, praecellentissimi
				<lb/>filii, magni reges, talis desipientia, ut penitus vel dici liceat, quod vestra
				<lb/>praeclara Francorum gens, quae super omnes gentes enitet, et tam splendiflua ac
				<lb/>nobilissima regalis vestrae potentiae proles perfidae, quod absit, ac foetentissimae
				<lb/>Langobardorum genti polluatur, quae in numero gentium nequaquam conputatur, de
				<lb/>cuius natione et leprosorum genus oriri certum est! Nullus enim, qui mentem sanam
				<lb/>habet, hoc vel suspicari potest, ut tales nominatissimi reges tanto detestabili atque
				<lb/>abhominabili contagio implicentur; ‘quae enim societas luci ad tenebras? aut quae
			<lb/>pars fideli cum infidelae?’</p>
			<p><lb/>Etenim, mitissimi et a Deo instituti benignissimi reges, iam Dei voluntate et
				<lb/>consilio coniugio legitimo ex praeceptione genitoris vestri copulati estis, accipientes,
				<lb/>sicut preclari et nobilissimi reges, de eadem vestra patria, scilicet ex ipsa nobilissima
				<lb/>Francorum gentae, pulchrissimas coniuges. Et eorum vos oportet amori esse adnexos;
				<lb/>et certae non vobis licet, eis dimissis, alias ducaere uxores vel extranaee
			<lb/>nationis consanguinitate immisci.</p>
			<p><lb/>Etenim nullus ex vestris parentibus, scilicet neque avus vester neque proavus,
				<lb/>sed nec vester genitor ex alio regno vel extranea natione coniugem accepit; et quis
				<lb/>de vestro nobilissimo genere se contaminare aut conmiscere cum horrida Langobardorum
				<lb/>gente dignatum est, ut nunc vos suademini, quod avertat Dominus, eidem
				<lb/>horribili genti pollui? Itaque nullus, exterrae gentis assumta coniuge, innoxius per
				<lb/>severavit; advertite, queso, quanti qualesque potentes, per aligenigena coniugia a
				<lb/>praeceptis Dei declinantes et suarum sequentes uxorum aligenę gentis voluntatem,
			<lb/>validis inrepti excessibus immensa pertulere discrimina.</p>
			<p><lb/>Impium enim est, ut vel penitus vestris ascendat cordibus, alias accipere uxores
				<lb/>super eas, quas primitus vos certum est accepisse. Non vobis convenit tale peragi
				<lb/>nefas, qui legem Dei tenetis et alios, ne talia agant, corripitis: haec quippe paganae
				<lb/>gentes faciunt; nam absit hoc a vobis, qui perfecte estis christiani et ‘gens sancta
				<lb/>atque regale estis sacerdotium’. Recordamini et considerate, quia oleo sancto uncti
				<lb/>per manus vicarii beati Petri caelesti benedictione estis sanctificati; et cavendum
			<lb/>vobis est, ne tantis reatibus inplicemini.</p>
			<p><lb/>Mementote hoc, praecellentissimi filii : quod sanctae recordationis praedecessor
				<lb/>noster, domnus Stephanus papa, excellentissimae memoriae genitorem vestrum obtestavit,
				<pb n="562"/>
				<lb/>ut nequaquam praesumpsisset dimittere dominam et genetricem vestram;
				<lb/>et ipse, sicut re vera christianissimus rex, eius salutifferis obtemperavit monitis.
				<lb/>Nam et illud excellentiam vestram oportet meminere : ita vos beato Petro et
				<lb/>praefato vicario eius vel eius successoribus spopondisse, se amicis nostris amicos esse
				<lb/>et se inimicis inimicos; sicut et nos in eadem sponsione firmiter dinoscimur permanere.
				<lb/>Et quomodo nunc contra animas vestras agere contenditis et cum nostris
				<lb/>inimicis coniunctionem facere vultis, dum ipsa periura Langobardorum gens, semper
				<lb/>ecclesiam Dei expugnantes et hanc nostram Romanorum provintiam invadentes, nostri
			<lb/>esse conprobantur inimici?</p>
			<p><lb/>Itaque et hoc, peto, ad vestri referre studete memoriam: eo quod, dum Constantinus
				<lb/>imperator nitebatur persuadere sanctae memoriae mitissimum vestrum genitorem
				<lb/>ad accipiendum coniugio filii sui germanam vestram nobilissimam Ghisylam
				<lb/>[..........] neque vos aliae nationi licere copulari, sed nec contra voluntatem apostolicae
				<lb/>sedis pontificum quoquo modo vos andere peragere. Et quam ob causam
				<lb/>nunc contra apostolica mandata et voluntatem vicarii apostolorum principis agere
				<lb/>conamini, quod numquam vester pater perpetravit? An nescitis, quod non infelicitatem
				<lb/>nostram, sed beatum Petrum, cuius licet immeriti vices gerimus, spernitis?
				<lb/>Scriptum est enim: ‘Qui vos recipit, me recipit; et qui vos spernit, ine spernit’.
				<lb/>Recordamini, peto, excellentissimi filii, quomodo vos fidedicere visus est prelatus
				<lb/>vester domnus ac genitor, promittens in vestris animabus Deo et beato Petro atque
				<lb/>eius vicario antefato, sanctae recordationis praedecessori nostro, domno Stephano
				<lb/>papae, firmiter debere vos permanere erga sanctae ecclesiae fidelitatem et omnium
				<lb/>apostolicae sedis pontificum oboedientiam et inlibatam caritatem; et postmodum praedecessori
				<lb/>nostro, domno Paulo papae, eadem vos una cum eodem vestro genitore
				<lb/>certum est plerumque per missos et scripta promisisse; et post decessum antefati
				<lb/>sanctae memoriae patris vestri et vos ipsi sepius tam per vestros missos quamque
				<lb/>per litteras simulque et per Sergium fidelissimum nostrum nomenculatorem et per
				<lb/>alios nostros missos nobis spopondistis: in eadem i vos vestra promissione sicut genitor
				<lb/>vester circa sanctam Dei ecclaesiam et nostram fidelitatem esse perseveraturos.
				<lb/>Sed et illud, queso, ad vestri refertae memoriam: qualiter vos prelatus domnus
				<lb/>Stephanus papa in suo transitu per sua scripta sub terribili adiuratione adhortari
				<lb/>studuit, firma stabilitate vos esse permansuros erga dilectionem Dei, sanctae Dei
				<lb/>ecclaesiae, et inlibatam caritatem apostolicae saedis pontificum et omnia vos adimplere
				<lb/>iuxta vestram eidem Dei apostolo adhibitam sponsionem. Et nunc ista est vestra
			<lb/>promissio!</p>
			<p><lb/>O quantum laborem sustinuit isdem praecipuus ac beatissimus pontifex, qui, ita
				<lb/>inbecillis existens, tanto se exhibuit prolixi itineris periculo. Et nisi Dominus presto
				<lb/>fuerit, in vacuum eius labor deducetur fietque nobis iter illud, quod ibidem isdem
				<lb/>noster praedecessor Franciam properavit, in magnam ruinam, dum nostri inimici plus
				<lb/>nunc quam pridem in superbiae ferocitatem elevati sunt. Et eccae, quod veraebamur,
				<lb/>evenire cernimus, conversaque est nostra laetitia in luctum, et facta sunt novissima
				<lb/>mala peiora prioribus, et, unde exspectabamus nobis lumen oriri, ‘ eruperunt tenebrae’.
				<pb n="563"/>
				<lb/>Quapropter et beatus Petrus princeps apostolorum, cui regni caelorum claves a
				<lb/>domino Deo traditae sunt et caelo ac terra ligandi solvendique concessa est potestas,
				<lb/>firmiter excellentiam vestram per nostram infelicitatem obtestatur; simulque et nos
				<lb/>una cum omnibus episcopis, presbiteris et ceteris sacerdotibus atque cunctis a proceribus
				<lb/>et clero sanctae nostrae ecclesiae, abbatibus etiam et universis religiosis divino
				<lb/>cultui deditis seu optimatibus et iudicibus vel cuncto nostro Romanorum istius provintiae
				<lb/>populo sub divini iuditii obtestatione vos adoramus per Deum vivum et verum,
				<lb/>qui est iudex vivorum et mortuorum, et per eius ineffabilem divinae maiestatis potentiam
				<lb/>atque per tremendum futuri iuditii diem, ubi omnes principes et potestates
				<lb/>et cunctum umanum genus cum tremore assistere habebimus, nec non et per omnia
				<lb/>divina misteria et sacratissimum corpus beati Petri, ut nullo modo quisquam de vestra
				<lb/>fraternitate praesumat filiam iam dicti Desiderii Langobardorum regis in coniugium
				<lb/>accipere, nec iterum vestra nobilissima germana Deo amabilis Ghysila tribuatur filio
				<lb/>saepe fati Desiderii, nec vestras quoquo modo coniuges audeatis dimittere.
				<lb/>Sed magis recordantes, quae beato Petro apostolorum principi polliciti estis,
				<lb/>viriliter eisdem nostris inimicis Langobardis resistitae, distringentes eos firmiter, ut
				<lb/>propria sanctae Dei ecclesiae Romane rei puplicae reddere debeant, eo quod,
				<lb/>omnia quae vobis polliciti sunt transgredientes, nos cotidiae adfligendo et obprimendo
				<lb/>non cessant, etiam quia aliquid nobis reddere minime sunt inclinati etiam et nostros
				<lb/>invadere fines noscuntur. Et tantummodo per argumentum in praesentia de vestris
				<lb/>missis simulant iustitias nobis faciendum; nam nihil ad effectum perducitur, et quicquam
			<lb/>ab eis de nostris iustitiis nequaquam recipere valuimus.</p>
			<p><lb/>Unde ecce, ut cuncti nostri dolores subtiliter vestris auribus suggerantur, direximus
				<lb/>nostros missos, videlicet Petrum dilectum filium nostrum, presbiterum, et
				<lb/>Pampylum defensorem regionarium sanctae nostrae ecclesiae, quos et de imminente
				<lb/>nobis tribulatione nec non et de singulis causis subtiliter informavimus, vestro regali
				<lb/>intimandum culmini. Et petimus, ut solitae benignae eos suscipere nostraeque petitioni
				<lb/>vestras a Deo inspiratas aures adcommodare dignemini et amplissimam liberationem
				<lb/>atque exaltationem sanctae Dei ecclesiae, spiritalis matris vestrae, et istius
				<lb/>a vobis redemtę provintiae defensionem perficere iubeatis, ut perfectam remunerationem
				<lb/>a iusto iudicae Deo nostro, intercedente eius principe apostolorum beato Petro,
			<lb/>suscipiatis.</p>
			<p><lb/>Praesentem itaque nostram exhortationem atque adorationem in confessione beati
				<lb/>Petri ponentes, et sacrificium super eam atque hostias Deo nostro offerentes, vobis
				<lb/>cum lacrimis ex eadem sacra confessione direximus. Et si quis, quod non optamus,
				<lb/>contra huiusmodi nostrae adiurationis atque exhortationis seriem agere praesumserit,
				<lb/>sciat se auctoritate domini mei, beati Petri apostolorum principis, anathematis vinculo
				<lb/>esse innodatum et a regno Dei alienum atque cum diabolo et eius atrocissimis
				<lb/>pompis et ceteris impiis aeternis incendiis concremandum deputatum; ad vero, qui
				<lb/>observator et custos istius nostrae exhortationis extiterit, caelestibus benedictionibus
				<lb/>a domino Deo nostro illustratus aeternis praemiorum gaudiis cum omnibus sanctis et
			<lb/>electis Dei particeps effici mereatur.</p>
			<p><lb/>Incolomem excellentiam vestram gratia superna custodiat.</p>
		</div>
		<pb n="564"/>
		<div>
			<head type="salutatio"><lb/>DOMINAE RELIGIOSAE FILIAE, BERTRADE DEO SACRATAE, SEU DOMINO
				<lb/>FILIO, CAROLO REGI FRANCORUM ET PATRITIO ROMANORUM,
			<lb/>STEPHANUS PAPA.</head>
			<p><lb/>Dum tantis beneficiorum in diversis apostolicis causis atque utilitatibus a vobis
				<lb/>commulatis suffragiis nimia iocunditatis laetitia sancta spiritalis mater vestra, universalis
				<lb/>Dei ecclaesia, relevata exultat, nulla, ut opinor, oris assertio ad referendas
				<lb/>sanctissimae religiositatis vestrae atque christianissimae praecellentiae tuae gratiarum
				<lb/>laudes sufficere valebit. Sed tamen, licet digna vobis ab hominibus pro tanto vestro
				<lb/>pio opere rependi non possit vicissitudo, verumtamen misericors Deus noster, qui
				<lb/>potens est et seit bonis bona reddere, ipsae copiosam laborum vestrorum vobis caelestium
				<lb/>retribuet praemiorum reconpensationem. Sed et nostra sincera cordis abita
				<lb/>erga vos affectio saedula pro vobis divinae non desistit maiestati orationum persolvendum
			<lb/>vota.</p>
			<p><lb/>Itaque praesens Ittherius religiosus ac prudentissimus vir et re vera vester
				<lb/>nosterque sincerus fidelis, quem cum suis concomitibus et reliquis vestris missis
				<lb/>pro exsequendis faciendisque iustitiis fautoris vestri beati Petri direxistis, ad nos
				<lb/>coniungens, ilico partes Beneventani profectus est ducatus pro recolligendo illis in
				<lb/>partibus situm patrimonium eiusdem protectoris vestri, apostolorum principis. Qui
				<lb/>videlicet sollertissimus vir in omnibus secundum vestram nostramque decertavit voluntatem
				<lb/>suique laboris constantiam, iuxta ut a vobis illi praeceptum est, in ipsis apostolicis
				<lb/>exhibuit utilitatibus. Unde nimis cor nostrum in eius indefesso certaminae
				<lb/>et firma operationis perseverantia laetatum est, quia profecto, secundum quod celestis
				<lb/>muneris gratia magnae scientiae illustratur prudentia, piis quoque meritis atque inmutilatae
				<lb/>fidei decoratur integritatae, tantam in eo repperimus fidelitatem in vestro
				<lb/>nostroque servitio, quantum diutissimae nostra ardentius de eo optabat agnoscere mens.
				<lb/>Unde maximas atque innumerabiles gratiarum actiones religiosissime sobriaetati
				<lb/>vestrae atque christianissimae excellentiae tuae referimus. Et ideo obnixae tamquam
				<lb/>praesentialiter benignitatem vestram petimus, ut amplissimam favoris vestri
				<lb/>gratiam atque largitatis munificentiam et dignam consolationem eidem religioso viro
				<lb/>pro eius laborioso certamine, quod in vestro atque nostro ut dictum est apostolico
				<lb/>servitio exhibuit, inpertire iubeatis, quatenus, sicut ab omnipotenti Deo intercedentae
				<pb n="565"/>
				<lb/>beato Petro digna operis eius in caelestibus regnis exarata fertur remuneratio, ita et
			<lb/>a vobis consolationis consequatur opem.</p>
			<p><lb/>Omnipotens autem Deus noster sacris apostolorum principum interventionibus
				<lb/>sua vos circumtegat gratia et praesentis vitae prospera et aeterna felicitatis vobis
			<lb/>multipliciter tribuat gaudia.</p>
			<p><lb/>Incolomem religiositatem vestram atque excellentiam tuam gratia superna custodiat.</p>
		</div>
		<div>
			<head type="salutatio"><lb/>DOMINO EXCELLENTISSIMO FILIO, CAROLOMANNO REGI FRANCORUM ET
			<lb/>PATRICIO ROMANORUM STEPHANUS PAPA.</head>
			<p><lb/>Dum tantam piae considerationis gratiam atque efficacem sollertiam creator
				<lb/>noster, omnipotens Dominus, vestro mellifluo regali cordi pro defensione et exaltatione
				<lb/>sanctae suae ecclesiae effundere dignatus est, praecellentissime fili ac benignissimae
				<lb/>rex, idcirco opinatissimi nominis tui praeclara memoria et indita caelitus prudentia
				<lb/>in toto orbe terrarum divulgata permanet, etiam et cęlestibus regnis dignorum
				<lb/>operum tuorum refulgent merita; unde beatus es, bone, christianissime rex. Quod
				<lb/>quidem nos, conspecta fidei tuae constantia, quam in apostolicis causis et nostri amoris
				<lb/>fervore habere dinosceris, firmi in tua dilectione permanentes sedulae eidem nostro
				<lb/>conditori pro inmensa vestra laetitia et a Deo instituti regni vestri stabilitate praeces
			<lb/>fundere nequaquam desistimus.</p>
			<p><lb/>Interea coniungentes ad nos Beraldus religiosus abbas et Audbertus vir inluster
				<lb/>detulerunt nobis honorandas nimisque desiderabiles syllabas a Deo protectae excellentiae
				<lb/>vestrae; quas cum magno honoris affectu suscipientes atque relegentes, quae
				<lb/>in eis ferebantur, omnino agnovimus. Sed et ipsi vestri fidelissimi missi ea, quae a
				<lb/>vestra a Deo protecta excellentia iniuncta habuerunt, nobis subtilius retulerunt; de
				<lb/>quibus sicut vestris fidelibus ad singula eis responsum reddidimus, vestro a Deo inspirato
			<lb/>culmini liquido enarrandum.</p>
			<p><lb/>Ad vero, quia amoris vestri fervor in nostris firmiter viget praecordiis, magna
				<lb/>nobis desiderii ambicio insistit, praecellentissime regum, ut spiritus sancti gratia,
				<lb/>scilicet compaternitatis affectio, inter nos eveniat. Pro quo obnixae quaesumus christianitatem
				<lb/>tuam, a Deo institutae, bone rex excellentissimeque fili, ut de praeclaro
				<lb/>ac regali vestro germine, quod vobis Dominus pro exaltatione sanctae suae ecclesiae
				<lb/>largiri dignatus est, in nostris ulnis ex fonte sacri baptismatis aut etiam per adorandi
				<pb n="566"/>
				<lb/>chrismatis unctionem spiritalem suscipere valeamus filium; ut, eadem Deo prosperante
				<lb/>compaternitatis gratia in medio nostrum corroborata, magna laetitia ex hoc tam
				<lb/>nos quamque universus noster populus pariter relevati exultare valeamus in Domino.
				<lb/>Deus autem omnipotens, per quem reges regnant et principes imperant, sua vos
				<lb/>protegat gratia et victoriam vobis de caelo pro suae sanctae ecclesiae defensione
				<lb/>tribuat atque longevos a et sospites in solio regni pariter cum excellentissima ac
				<lb/>christianissima filia nostra, regina, dulcissima vestra coniuge, et amantissimis natis
			<lb/>conservare et celestis regni aeterna gaudia concedere dignetur possidenda.</p>
			<p><lb/>Incolomem excellentiam vestram gratia superna custodiat.</p>
		</div>
		<div>
			<head type="salutatio"><lb/>DOMINAE RELIGIOSAE FILIAE, BERTRADAE DEO CONSECRATAE, SEU
				<lb/>DOMINO EXCELLENTISSIMO FILIO, CAROLO REGI FRANCORUM ET PATRICIO
			<lb/>ROMANORUM, STEPHANUS PAPA.</head>
			<p><lb/>Cum magno dolore et gemitu cordis tribulationis atque mortis periculum, quod
				<lb/>nobis per sequaces diaboli iam eveniebat, ecce subtilius per has nostras apostolicas
				<lb/>syllabas a Deo consecratae religiosaetatis vestrae atque praecellentissimae christianitatis
				<lb/>tuae auribus intimare studemus, eo quod nefandissimus Christophorus et Sergius,
				<lb/>nequissimus eius filius, consilium inientes cum Dodone, misso germani tui, Carlomanni
				<lb/>regis, nos interficere insidiabant. Unde cum eodem Dodone et eius Francis, cum
				<lb/>aliquibus eorum nequissimis consentaneis aggregantes exercitum, super nos in Lateranensium
				<lb/>sanctum patriarchatum cum armis ingressi sunt, confringentes et ianuas
				<lb/>atque omnes cortinas ipsius venerandi patriarchii lanceis perforantes, atque intus in
				<lb/>basilicam domni Theodori papae, ubi nullus ausus est aliquando vel etiam cum cultro
				<lb/>ingredi, cum loricis et lanceis, ubi sedebamus, introierunt; sicque ipsi maligni viri
			<lb/>insidiabant nos interficere.</p>
			<p><lb/>Sed omnipotens Deus, cernens rectitudinem cordis nostri : quod nulli umquam
				<lb/>malum cogitavimus, de eorum nos eripuit manibus. Et vix per multum ingenium,
				<lb/>dum hic apud nos excellentissimus filius noster, Desiderius Langobardorum rex, pro
				<lb/>faciendis nobis diversis iustitiis beati Petri existeret, per eandem occasionem valuimus
				<lb/>cum nostro clero refugium facere ad protectorem vestrum [beatum Petrum]. Et
				<pb n="567"/>
				<lb/>continuo direximus nostros sacerdotes ad eosdem malignos Christophorum atque
				<lb/>Sergium: ut ab eadem iniquitate, quam pertractaverant nobis ingerendum, resipiscerent
				<lb/>et ad nos ad beatum Petrum properarent. Illi, mox ut audierunt, de praesenti
				<lb/>cum Dodone et eius Francis turmas facientes et portas civitatis claudentes, fortiter
				<lb/>resistebant et nobis comminabantur atque in civitatem nos ingredi minime permittebant.
				<lb/>Et dum in eadem perfidia permanerent et cognovisset universus noster populus
				<lb/>eorum iniquum consilium, de praesenti eos dereliquerunt. Qui etiam et plures per
				<lb/>murum descendentes ad nos properaverunt, alii vero, portam civitatis aperientes, ad
				<lb/>nostri progressi sunt praesentiam; et ita ipsi maligni viri coacti atque nolentes ad nos
				<lb/>in ecclesia beati Petri sunt deducti. Quos interficere universus populus nitebantur,
				<lb/>et vix de eorum manibus eos valuimus eripere. Et dum infra civitatem nocturno
				<lb/>silentio ipsos salvos introducere disponeremus, ne quis eos conspiciens interficeret,
				<lb/>subito hi, qui semper eis insidiabantur, super eos inruentes eorum eruerunt oculos
				<lb/>– Deo teste dicimus – sine nostra voluntate atque consilio. Unde magno dolore
			<lb/>nostrum atterritur cor.</p>
			<p><lb/>Et credite nobis, a Deo consecrata filia atque excellentissimę fili, nisi Dei
				<lb/>protectio atque beati Petri apostoli et auxilium excellentissimi filii nostri, Desiderii
				<lb/>regis, adesset, iam tam nos quamque noster clerus et universi fideles sanctae Dei
				<lb/>ecclesiae et nostri in mortis decideremus periculum. Ecce quantas iniquitates et
				<lb/>diabolicas immissiones hic seminavit atque operatus est praedictus Dodo, ut, qui debuerat
				<lb/>in servitio beati Petri et nostro fideliter permanere, ipse e contrario animae
				<lb/>nostrae insidiabatur, non agens iuxta id, quod a suo rege illi praeceptum est : in servitio
				<lb/>beati Petri et nostra oboedientia fideliter esse permansurum. Et certe credimus,
				<lb/>quod, dum tanta eius iniquitas ad aures excellentissimi filii nostri, Carlomanni regis,
				<lb/>pervenerit, nullo modo ei placebit, in eo quod in tantam deminorationem atque devastationem
				<lb/>sanctam Dei ecclesiam is Dodo cum praelatis suis nefandissimis sequacibus
				<lb/>cupiebat deducere. Et ideo nostras tribulationes et angustias atque pericula a
				<lb/>Deo institutae religiosissimae christianitate tuae atque excellentiae vestrae innotuimus,
				<lb/>quoniam profecto omnipotens Deus credentes in se et confidentes in eius misericordia
			<lb/>non derelinquid.</p>
			<p><lb/>Agnoscat autem Deo amabilis religiositas vestra atque christianissima excellentia
				<lb/>tua, eo quod in nomine Domini bona voluntate nos convenit cum praelato excellentissimo
				<lb/>et a Deo servato filio nostro, Desiderio rege, et omnes iustitias beati Petri
				<lb/>ab eo plenius et in integro suscepimus. Tamen et per vestros missos de hoc plenissime
			<lb/>eritis satisfactum.</p>
			<p><lb/>Deus autem omnipotens sua vos protectionis dextera circumtegat et presentis
				<lb/>regni gubernacula aevis atque prosperis temporibus perfrui annuat et aeterna praemiorum
			<lb/>gaudia multipliciter faciat adipisci.</p>
			<p><lb/>Incolomem religiositatem vestram atque excellentiam tuam gratia superna
			<lb/>custodiat.</p>
		</div>
	</body>
</text>
</TEI>