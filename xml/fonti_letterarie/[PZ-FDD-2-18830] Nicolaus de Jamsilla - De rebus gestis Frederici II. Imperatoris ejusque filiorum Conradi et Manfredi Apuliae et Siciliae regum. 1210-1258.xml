<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>
    <fileDesc>
      <titleStmt>
        <title>De rebus gestis Frederici Ii. Imperatoris ejusque filiorum Conradi et Manfredi Apuliae et Siciliae regum. 1210-1258</title>
        <author>Nicolaus de Jamsilla</author>
        <respStmt>
          <resp key="print_editor">Edizione a stampa a cura di</resp>
          <name>Giuseppe del Re</name>
        </respStmt>
        <respStmt>
          <resp key="ALIM2_2">Edizione in formato TEI XML a cura di</resp>
          <name key="FDD">Fulvio Delle Donne</name>
        </respStmt>
      </titleStmt>
      <extent>
        <measure quantity="37216" unit="words">Parole: 37216</measure>
        <measure quantity="259885" unit="characters_without_spaces">Caratteri (spazi esclusi): 259885</measure>
      </extent>
      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2019-07-21">21/07/2019</date>
        <availability>
          <p>Copyright 2019 - progetto ALIM</p>
        </availability>
      </publicationStmt>
      <sourceDesc>
        <biblStruct>
          <monogr>
            <title>Cronisti e scrittori sincroni della dominazione normanna nel Regno di Puglia e di Sicilia, II</title>
            <editor>Giuseppe del Re</editor>
            <imprint>
              <pubPlace>Napoli</pubPlace>
              <publisher>Stamperia dell'Iride</publisher>
              <date>1868</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinità Italiana del Medioevo.</p>
      </projectDesc>
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio:
        <list><item>Sono state eliminate le sillabazioni: la parola spezzata da un 'a capo' è stata unita alla riga
          precedente (anche alla pagina precedente, ove necessario). Eccezione: quando una parola è sillabata alla
          fine di una riga e nella successiva riga appare solo la seconda parte della parola sillabata (quindi il
          resto della riga a stampa è vuoto), la parola è stata registrata tutta nella riga in cui essa termina. E'
          stato ritenuto prioritario, infatti, mantenere il numero complessivo delle righe di ogni pagina.</item></list>
        </ab>
        <ab type="level">ALIM2_2</ab>
      </editorialDecl>
    </encodingDesc>
    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Storiografia </term>
        </keywords>
      </textClass>
      <creation>
        <date when-iso="1201/1300">XIII secolo</date>
      </creation>
    </profileDesc>
    <revisionDesc>
        <change when="2019-07-28" who="PM">Controllo finale Commissione caricamento testi:
            il testo è pronto per essere caricato sul portale.</change>
        <change when="2019-07-25" who="FDD">Inseriti elementi <gi>p</gi>.</change>
        <change when="2019-07-24" who="PM">Revisione e interventi della Commissione caricamento testi:
            interventi minori su alcuni attributi nel teiHeader. Restano da inserire gli <gi>p</gi>
            prima di poter caricare il testo sul portale.</change>
        <change when="2019-07-22" who="FDD">Invio del testo alla Commissione caricamento testi per revisione.</change>
    </revisionDesc>
  </teiHeader>
  <text>
    <body>
      <div>

<pb n="105"/>
<head><lb/>NICOLAI DE JAMSILLA HISTORIA
<lb/>DE REBUS GESTIS FREDERICI II. IMPERATORIS
<lb/>EJUSQUE FILIORUM CONRADI ET MANFREDI
<lb/>APULIAE ET SICILIAE REGUM.
<lb/>1210-1258</head>

<p>
<lb/>Inter eos, quos memoria hominum habet, ab 
<lb/>antiquo scripta, commemorant Romano praefuisse 
<lb/>Imperio, Fredericus Imperator ex patre 
<lb/>aliquando Imperatore clarissimam ducens originem, 
<lb/>ipsius Imperii dignitatem sapientia, et 
<lb/>generositate sua ceteris amplius decoravit, ut majorem 
<lb/>decorem ipse Imperio, quam sibi Imperium 
<lb/>contulisse probetur. In pupillari quidem 
<lb/>aetate sua post utriusque parentis mortem, inter 
<lb/>tyrannos se, suamque substantiam lacerantes, 
<lb/>quasi agnus inter lupos, divina tantum eum dextera 
<lb/>protegente, remansit, donec ad puberes annos 
<lb/>perveniens Innocentio Papa III Romanae 
<lb/>Ecclesae Praesidente, Oddonem Imperatorem, 
<lb/>qui post acceptum imperium ad Regnum Siciliae 
<lb/>preciosam pupilli hereditatem manus extenderat, 
<lb/>coelesti magis quam terrena virtute superavit, et 
<lb/>vindictam, subsequendo tyrannos, accepit: adeptusque 
<lb/>est coronam Imperii tam electione Principum, 
<lb/>quam avita, et materna successione. 
</p>
<p>
<lb/>Honorio Papa III Sedem Apostolicam gubernante, 
<lb/>compositaque Alamannia sub praesidiatu 
<lb/>Henrici filii sui primogeniti, quem ex Consorte 
<lb/>sua Imperatrice Constantia Hispana susceperat 
<lb/>ipse Siciliam aggressus Saracenos, qui tempore 
<lb/>pupillaris aetatis ejus rebellantes, se in excelsis 
<lb/>montibus collocaverant, potentiae ac sapientiac 
<lb/>suae armis de montibus in plano dejeeit, et magnam 
<lb/>tunc earum partem processu vero temporis 
<lb/>omnes penitus Saracenos ipsos in Apuliam ad habitandum 
<lb/>sub debita servitute in locum, qui dicitur Luceria, misit. 
</p>
<p>
<lb/>Dejectis autem Saracenis, totoque Regno in 
<lb/>pace stabilito transfretavit ad Regnum suum Hierosolymitanum, 
<lb/>in quo Saraceni ultramarini nominis 
<lb/>in sui praejudicium, quoniam in Sepulcro 
<lb/>Domini in Christianae Fidei contumeliam superstitionis 
<lb/>suae turpedines operabantur: cumque statum ipsius 
<lb/>Regni reformare intenderet, intellecto 
<lb/>quod Gregorius Papa, qui Honorio successerat, 
<lb/>immisso in Siciliae Regnum exercitu, jam usque 
<lb/>Apuliae confinia, ipsum in absentia Imperatoris 
<lb/>recepisset, prout temporis brevitas patiebatur, Regni 
<lb/>Hierosolymitani statu composito, in Regnum 
<lb/>Siciliae ingressus est, propulsatoque externo 
<lb/>exercitu extra Regni fines, et Regnicolarum suorum 
<lb/>turbatione sedata, ad partes Italiae, et Alamanniae, 
<lb/>quas eadem causa turbaverat, potenter 
<lb/>accessit. Indeque removens Henricum primogenitum 

<pb n="106"/> 
<lb/>suum, quem prius aemulorum suggestionibus 
<lb/>contra se mutatum invenit, quasi viscera sua extra 
<lb/>se videns, ipsum in Calabriam misit, ordinatoque 
<lb/>Conrado II, filio suo in Alamannia loco sui, 
<lb/>quem Imperatrix Isabella Hierosolimitana sibi 
<lb/>genuerat, in Lombardiam venit, ubi primo Civitatem 
<lb/>Vincentiae, et Imperio rebellantem potenter 
<lb/>expugnavit: deinde Mediolanenses, et complices 
<lb/>rebelles Imperii campestri conflictu, capto 
<lb/>ipsorum exercitu, debellavit, pluresque Lombardiae 
<lb/>Magnates in ipsa expugnatione captos, carceri 
<lb/>suo in Regnum misit adactos. Brixiam quoque 
<lb/>circumquaque vastavit: Faventiam mirabili 
<lb/>obsidione circumdatam ad deditionem coegit: pluresque 
<lb/>alias Civitates in Lombardia, et Tuscia, 
<lb/>quae contra Imperium rebellaverant, potentiae 
<lb/>suae viribus ad subjectionem debitam acclinavit. 
</p>
<p>
<lb/>Quasdam quoque Civitates in Regno fundavit, 
<lb/>et construxit, videlicet Augustam, et Heracleam 
<lb/>in Sicilia, Montem Leonis, et Aliteam in Calabria, 
<lb/>Dordonam, et Luceriam in Apulia, Flagellam 
<lb/>in Terra Laboris contra Ceperanum. 
</p>
<p>
<lb/>Destruxit autem quasdam Civitates alias 
<lb/>tempore minoritatis suae; alias postquam sibi rebellaverant: 
<lb/>videlicet in Sicilia Centorbium, Capizium, 
<lb/>et Trajanam, in Provincia Beneventana 
<lb/>Beneventum; in Apulia Sanctum Severum. 
</p>
<p>
<lb/>Vir quidem fuit magni cordis, sed magnanimitatem 
<lb/>suam multa, quae in eo fuit, sapientia 
<lb/>temperavit, ut nequaquam impetus eum ad aliquid 
<lb/>faciendnm impelleret, sed ad omnia cum rationis 
<lb/>maturitate procederet; multoque sane fecisse 
<lb/>majora, quoniam fecit se cordis sui motibus 
<lb/>posse absque freno philosophico moderamini 
<lb/>obtemperasse, utpote qui Philosophiae studiosus 
<lb/>erat, et quam, et ipse in se coluit, et in Regno 
<lb/>suo propagari ordinavit. Tunc quidem ipsius felici 
<lb/>tempore in Regno Siciliae erant Literati pauci, 
<lb/>vel nulli; ipse vero imperator Liberalium Artium, 
<lb/>et omnis approbatae Scientiae Scholas in 
<lb/>Regno ipso constituit, Doctoribus ex diversis 
<lb/>Mundi partibus per praemiorum liberalilatem 
<lb/>accitis constitutoque tam eis salario, quam pauperibus 
<lb/>auditoribus, sumtum de sui aerarii largitate, 
<lb/>ut omnis conditionis, et fortunae homines 
<lb/>nullius occasione indigentiae a Philosophiae 
<lb/>studio retraherentur. 
</p>
<p>
<lb/>Ipse quoque Imperator de ingenti sui perspicacitate, 
<lb/>quae praecipue circa Scientiam Naturalem 
<lb/>vigebat, Librum composuit de Natura, et 
<lb/>Cura Avium, in quo manifeste patet in quantum 
<lb/>ipse Imperator studiosus fuerit Philosophiae. 
<lb/>Justitiam quoque sic dilexit, et coluit, ut nemini 
<lb/>vetitum esset etiam cum ipso Imperatore de 
<lb/>suo jure contendere, nec suffragaretur sibi favoris 
<lb/>Imperialis eminentia, quominus ei eam concederet, 
<lb/>et justitia esset aequalis. Nullus advocatus 
<lb/>contra se alicujus quantumcumque pauperis 
<lb/>assumere patrocinium dubitaret, cum et ipse 
<lb/>etiam Imperator hoc licitum fore statuerit, gratius 
<lb/>reputans servari etiam contra se justitiam, 
<lb/>quam habere de lite victoriam. Justitiam autem, 

<pb n="107"/> 
<lb/>sic coluit, ut tamen rigorem ipsius nonnumquam 
<lb/>clementia temperaret: nam cum praedictus Papa 
<lb/>Gregorio Concilium contra eum in Urbe congregare 
<lb/>vellet, ad quod omnes fere Praelati Ultramontani 
<lb/>vocati per mare cum stolio Januensium 
<lb/>praemunitissime veniebant; Admirans Imperatoris, 
<lb/>qui deputatus erat, ad custodiendos transitus 
<lb/>maris, navali bello Januensium expugnavit, 
<lb/>omnesque Praelatos cum duobus Cardinalibus 
<lb/>Legatis Apostolicae Sedis, qui Praelatos ipsos 
<lb/>ad Concilium evocaverant, cepit, et vinculatos 
<lb/>in Regnum duxit. Sed Imperator licet contra 
<lb/>eos, iamquam sui honoris aemulos, procedere 
<lb/>de Justitia potuisset, de clementia tamen ipsos 
<lb/>absolvit; et magis Deo, quam sibi satisfaciens, 
<lb/>liberatos abire permisit. Proinde ipsum 
<lb/>variis, hinc inde adversitatibus ex aemulorum 
<lb/>suorum studio concussum, sed nullo modo dejectum, 
<lb/>sola virtus sagacitatis protaxit, et licet 
<lb/>eum quandoque aliquorum domesticorum suorum 
<lb/>studio concussum perfidia surrexisset, eorum 
<lb/>conspiratione jam publicata, etiam in ipsius necem 
<lb/>familiaris se gladius emisset: licet etiam in 
<lb/>ipsius necem ex fortium Lombardorum coadunatum, 
<lb/>magnitudini cordis ejus incomparabili improvisum 
<lb/>objecisset victoriae suae casum: ipse 
<lb/>tamen usque ad ultimum fati sui diem gloriosus, 
<lb/>et per totum Orbem Terrarum admirabiliter vixit, 
<lb/>et qui omnibus fuerat insuperabilis, solius 
<lb/>mortis legi succubuit. 
</p>
<p>
<lb/>Mortuus est autem ipse Imperator apud Florentinum 
<lb/>in Capitanata Apuliae ... die mensis 
<lb/>Decembris nonae Indictionis, superstitibus sibi 
<lb/>Conrado, quem ex Hierosolymitana, Manfredo, 
<lb/>quem ex Italica, et Henrico minore, quem ex 
<lb/>Angliensi consorte susceperat: constituitque sibi 
<lb/>heredem memoratum Conradum, Romanorum in 
<lb/>Regem electum, qui praemortuo Henrico majore 
<lb/>in Calabria, primogenitus remanserat inter fratres. 
<lb/>Ipsi autem Conrado heredi instituto tam in 
<lb/>Imperio, quam in Regno, minores fratres, videlicet 
<lb/>Manfredum, et Henricum substinuit. 
</p>
<p>
<lb/>Cum autem idem Conradus esset in Alamannia, 
<lb/>dicto Manfredo, quem Imperator prae ceteris 
<lb/>filiis dilectissimum, et in aula sua nutritum, 
<lb/>suisque documentis instructum, Principem 
<lb/>Tarenti constituerat, concessit sibi Comitatus 
<lb/>Gravinae, Tricarici et Montis Caveosi, necnon, 
<lb/>et Honorem montis Sancti Angeli, quem Imperator 
<lb/>ipsius Principis matri, quam summe dilexerat, 
<lb/>donatione fuerat elargitus, Generalis Balius 
<lb/>ipsius Regni Siciliae ageret, et illi, qui ab 
<lb/>Imperatore remunerationem aliquam obtinuerat, 
<lb/>de suo arbitrio provideret. Postquam autem Rex 
<lb/>veniret in Regnum, ipse Princeps Principatum 
<lb/>Tarenti, et totam Terram sibi praelegatam teneret 
<lb/>in capite, et merum Imperium, in ea tamquam 
<lb/>Dominus esset, utpote in cujus indole praecognoverat 
<lb/>Pater, quis qualisque Princeps futurus 
<lb/>esset. Formavit enim ipsum natura gratiarum 
<lb/>omnium receptabilem, et sic omnes corporis 

<pb n="108"/> 
<lb/>sui partes conformi speciositate composuit, ut 
<lb/>nihil in eo esset, que melius esse posset: a pueritia 
<lb/>enim Paternae Philosophiae inhaerens, obstendebat 
<lb/>per certae ingenitae discretionis indicia, 
<lb/>quantum in majori aetate prudentiae esset habiturus, 
<lb/>et qualiter ipse erat, per quem domus Augusta 
<lb/>gubernari poterit, et in statu gloriae conservari, 
<lb/>et non sine causa Manfredus vocatus fuerit, 
<lb/>quasi manens Frederico, in quo quidem vivit 
<lb/>pater jam mortuus, dum paterna virtus in ipso 
<lb/>manere conspicitur. Vel Manfredus, idest manus 
<lb/>Frederici, utpote sceptrum tenere dignus est, quod 
<lb/>manus paterna tenuerat. Vel Manfredus, idest 
<lb/>mens Frederici, sive memoria Frederici, quasi 
<lb/>in eo mens, vel per eum memoria Frederici perduret. 
<lb/>Vel Minfredus, idest minor Frederico, majori 
<lb/>oblato subcrescens. Vel Manfredus, idest Mons 
<lb/>Federici, sive munitio Frederici, in quo videlicet 
<lb/>Frederici nomen, et gloria ultro usque in monte, 
<lb/>sive munitione excelsa quasi ad sepulcrum posterorum 
<lb/>servata consistunt, ut per quamcumque 
<lb/>vocalem etymologiam ipsius nominis varietur, 
<lb/>paterna ibi res, et nomen inveniatur. Nec immerito 
<lb/>ad tam praeclari nominis etymologiam cunctae 
<lb/>vocales literae pro sua qualibet diversitate 
<lb/>conveniunt, ut liquido demonstretur, talem esse 
<lb/>personam hoc nomine denotatam, quae ad regimen 
<lb/>universale conveniat, ut sicut ceterae literae, 
<lb/>nullum quidem per se sonum efficiunt, nisi 
<lb/>vocalibus adjungantur; vocales autem per se ad 
<lb/>soni perfectionem secundum aliarum literarum 
<lb/>adjectionem sufficiunt: sic persona Principis rem 
<lb/>nomenque paternum in se per omnium vocalium 
<lb/>varietatem concludens, ea esse videatur, secundum 
<lb/>quam universale regimen per se subsistere 
<lb/>nequeat, et quae ad idem regimen adminiculo 
<lb/>alieno non indigene, sola per fede sufficiat: et sicut 
<lb/>nihil est, quod sine vocabulo aliquo exprimi 
<lb/>possit, aut scribi, ita nihil eorum sit, quae in 
<lb/>patre Augusto ad universale regimen convenerunt, 
<lb/>quod filio tam ex paterni nominis specie 
<lb/>quam ex suae sapientiae mutatione non congruat. 
<lb/>Cum igitur ipse Imperator plures genuerit filios, 
<lb/>prudentes quidem, atque magnificos, paternasque 
<lb/>virtutes particulariter imitantes: iste tamen Princeps 
<lb/>Manfredus paternarum gratiarum, atque 
<lb/>virtutum heres fuit, universalisque successor, ut 
<lb/>jus primogeniturae, quod secundum carnem apud 
<lb/>aliquos ex fratribus suis erat, ex praefiguratione 
<lb/>aliqua in filiis Isaac, atque David, in eum esset 
<lb/>divinae provisionis Consilio transferendum. 
</p>
<p>
<lb/>Erat autem idem Princeps annorum decem, et 
<lb/>octo cum defuncto imperatore Balium fratris sui 
<lb/>Conradi Regis in Italia, et Regno Siciliae paterna 
<lb/>sibi commissum dispositione gerere coepit; 
<lb/>misitque Henricum fratrem suum minorem ad 
<lb/>gubernandam Siciliam, et Calabriam vice sui, 
<lb/>ut homines Regionum illarum in ipsius pueri facie 

<pb n="109"/> 
<lb/>Imperialem aspicientes memoriam, speciemque 
<lb/>Regiam considerantes, quietem sperarent, et 
<lb/>consolationem acciperent de turbatione, quam eis 
<lb/>mors Imperatoris ingesserat: ipse vero Princeps 
<lb/>in Terram Laboris processit. 
</p>
<p>
<lb/>Cum autem Imperatore mox mortuo, crederetur 
<lb/>maximam turbationem in toto Regno esse futuram, 
<lb/>sicut saepe solet contingere in obitu Dominorum, 
<lb/>tale tamen regiminis ipsius Principis 
<lb/>fuit ex Dei nutu principium, quod ex morte Imperatoris 
<lb/>nulla quodammodo visa fuit interruptio 
<lb/>facta paternae tranquillitatis, et pacis, sed continuato 
<lb/>dominio patris ad filium idem videbatur 
<lb/>esse regimen Principis, quod fuerat Imperatoris. 
<lb/>Curiam enim paternam omnibus officiis integram, 
<lb/>stipendiis quoque, praestationibus, et libertatibus 
<lb/>consuetis in nullo diminutam reservavit, ut de 
<lb/>priori statu, vel jurisdictione Justitiae, vel in aliis 
<lb/>nihil penitus videri possit immutalum. Habebat 
<lb/>quoque secum Consiliarios patris sui, circumspectus 
<lb/>adolescens, et aetatis suae facilem, sed non 
<lb/>irrationabilem sensum illorum maturitate componebat, 
<lb/>ut in hoc etiam Sapientissimus perpenderetur 
<lb/>quod lubricum licentia juvenilis aetatis, ad cujus 
<lb/>moderamen innata sibi prudentia sufficere posset 
<lb/>alienae etiam sapientiae necessitate tractaret: 
<lb/>non quidem imitans superbum et ignarum filium 
<lb/>Salomonis, qui dum seniorum Consilia sprevit, 
<lb/>et juvenilium, vel cooetaneorum suorum suasionibus 
<lb/>adhaesit, paterni Regni divisionem in diebus 
<lb/>suis vidit, et servum patris sui passus est in 
<lb/>Regno consortem. Ille quidem imprudens imprudentium 
<lb/>utens consiliis, factus est imprudentior: 
<lb/>iste vero princeps Philosophiae filius, et alumnus, 
<lb/>ex ingenita sibi habuit sapientia, ut sapientum 
<lb/>Consilia, quamquam necessaria sibi non essent, 
<lb/>veneraretur, ne vel in hoc argueretur minus 
<lb/>habere sapientiae, si forte aliorum Consilio 
<lb/>uti dedignans suae tantum prudentiae inniti videretur; 
<lb/>et ideo dum sibi, et gloriae suae quodammodo 
<lb/>in hoc ipse diminuit, quod plenitudinem 
<lb/>gratiae, quae in se erat, adjectione quoque 
<lb/>alienae sapientiae indigere ex virtute reputavit 
<lb/>divina sibi gratia, quae humilibus praesto est, 
<lb/>semper affuit, ut super humanum modum, et omnium 
<lb/>credulitatem, in cunctis suis processibus 
<lb/>prosperaretur. 
</p>
<p>
<lb/>Post modicum enim tempus a morte Imperatoris 
<lb/>ex qua, et si non in aperto, in occulto tamen 
<lb/>multorum sunt corda concussa, coepit in 
<lb/>Terra Laboris, et Apulia quaedam occulta fieri 
<lb/>conjuratio, non absque aliquorum instigatione, 
<lb/>qui olim honoris, et nominis Imperialis aemuli 
<lb/>fuerant, quae quidem conjuratio in Apulia, in 
<lb/>Andrensibus, Fogitanis, et Barolitanis, apud 
<lb/>Terram Laboris in Capuanis, et Neapolitanis 
<lb/>primo visa est manifestari. Rebellantibus autem 

<pb n="110"/> 
<lb/>Neapolitanis, et Capuanis factaque ab eis confoederatione 
<lb/>cum quibusdam ipsarum partium 
<lb/>Magnatibus, qui propter odium, et inimicitias 
<lb/>Bertholdi Marchionis de Honebruch a Principis 
<lb/>latere discesserunt: Princeps a praedictis Magnatibus 
<lb/>precum spe dimissus, immo eos sibi esse 
<lb/>adversarios cognoscens, cum non haberet tum tantas 
<lb/>armatorum hominum vires, ut praedictas 
<lb/>civitates, et Magnates oppugnare posset, venit in 
<lb/>Apuliam, et exercitu ibi congregato ad expugnationem 
<lb/>praedictarum Civitatum, et Magnatum, 
<lb/>potentior interea reverteretur, 
</p>
<p>
<lb/>Cum autem in Apuliam venisset, nec adhuc 
<lb/>conjuratio esset in Apulia publicata, constituit 
<lb/>stipendiarios suos Theutonicos manere in Troja 
<lb/>sub quodam Capitaneo eorum nomine Hegano, 
<lb/>qui tempore Imperatoris Capitaneus fuerat Theutonicorum 
<lb/>in Marchia Anconitana, ubi multum 
<lb/>prudenter, et strenue se gesserat. Dimissis igitur 
<lb/>Theutonicis ipsis in Trojam, ipse Princeps cum 
<lb/>familia sua Fogiam processit: cumque post paucos 
<lb/>dies Theutonici praedicti armatis omnibus 
<lb/>armis, quasi ad pugnam venissent de Troja ad 
<lb/>Fogiam, et se exclarassent in aciem ante civitatem: 
<lb/>miserunt ad Principem, quem sciebant 
<lb/>tunc pecuniam non habere, ut Princeps eis stipendia 
<lb/>daret. Huc enim dare videbatur eorum 
<lb/>intentio, ut Principe non valente eis dare stipendia 
<lb/>propter defectum pecuniae, quem tunc patiebatur, 
<lb/>ipsi contra eum in Civitatem Fogiae venirent, 
<lb/>ut eos disrobarent. Princeps autem magnanimus 
<lb/>nullo modo fecit armari suam familiam, 
<lb/>et Fogitanos; sed praedictis Theutonicis 
<lb/>sic animose per suos Nuntios responderi fecit: 
<lb/>Vos numquid contra me armati venistis? Sed si 
<lb/>me amplius cogitis, sic contra vos munitus exibo, 
<lb/>et me esse imperatoris filium cognoscetis: 
<lb/>si ergo stipendia petitis, mittite quatuor ex vobis 
<lb/>inermes, ut decet, et vobis respondebitur, ut 
<lb/>decebit. Audientes itaque Theutonici hujusmodi 
<lb/>alta Principis verba, et videntes quod non erat 
<lb/>Princeps homo vel corde, vel genere, cui vis, aut 
<lb/>metus potuisset inferri, poenitentes de eo, quod 
<lb/>sic improvide fecerant, miserunt quatuor ex eis 
<lb/>inermes ad Principem, qui de stipendiis respondit, 
<lb/>ut decuit, et de ipsorum praestatione, prout 
<lb/>potuit in illa temporis necessitate, providit. 
</p>
<p>
<lb/>Post paucos vero dies Princeps quemdam apud 
<lb/>Andrensem Civitatem enormia contra statum pacis, 
<lb/>et fidei Regiae, de novo audiens commisisse, 
<lb/>illuc cum exercitu suo processit, scire volens, an 
<lb/>vera essent ea, quorum clamor ad ipsum de illa 
<lb/>Civitate pervenerat. Ante autem quam ad Civitatem 
<lb/>appropinquasset exercitus, cuncti pene Andrenses 
<lb/>Cives tamquam sibi conscii, dimissa Civitate 
<lb/>mulieribus tantum parvulisque relictis, a 
<lb/>Civitate fugerunt. Terruerat enim eos Principis 
<lb/>famosa potentia, conscientiaque lassa pupugerat. 
<lb/>Cum autem ante Principis faciem stare non possent: 
<lb/>Princeps autem advertens in multorum strage 
<lb/>non peccantium securitati esse detrahendum, 
<lb/>Cives ad Civitatem ipsam reverti jussit, et prout 

<pb n="111"/> 
<lb/>magnificentiam suam decuit, eis remisit poenam, 
<lb/>quam juste meruerant, et alia poena, quae correctionem 
<lb/>potius, quam perniciem ipsis induceret 
<lb/>eos mulctavit. Et deinde apud Luceriam profectus 
<lb/>est, ubi audivit, quod jam Fogitani aggeribus 
<lb/>circumcirca vallare se coeperant, et praeter 
<lb/>solitum ad pulsationem campanae populo 
<lb/>convocato, consilia quaedam non sine certa suspicione 
<lb/>tractabant. 
</p>
<p>
<lb/>Princeps autem orientis morbi materiam, antequam 
<lb/>invalesceret, praecedere satagens, cum 
<lb/>exercitu suo de nocte procedens, ante Fogiam 
<lb/>summo diluculo repente dispositis hinc inde aciebus 
<lb/>apparuit, cumque Fogitani mane summo 
<lb/>Principis exercitu, de quo quidem nihil in nocte 
<lb/>praecogitaverant, ante Civitatem vidissent, 
<lb/>subito tremore concussi, quasi in erroris sui primordiis 
<lb/>deprehensi, et Principis sagacitate praeoccupati, 
<lb/>antequam munire se possent, missis ad 
<lb/>Principem eorum Nuntiis, veniam suppliciter postulantes, 
<lb/>egressae mulieres Civitalis ipsius, crinibus 
<lb/>resolutis, ad pedes Principis implorantes 
<lb/>cum lacrymis ejus misericordiam. Princeps vero 
<lb/>lacrymosa Civium supplicatione permotus, licet 
<lb/>rigorem in eos justitiae rationabiliter exercere 
<lb/>potuisset, et eorum poena, terror, et correctio 
<lb/>foret aliorum in exemplum, tamen sic erga eos 
<lb/>pietate uti voluit, ut nec veniam eis negaret, nec 
<lb/>delictum eorum penitus impune dimitteret; faciensque 
<lb/>unum ex justitia, et misericordia temperatum, 
<lb/>ne videretur in justitia rigidus, nec in 
<lb/>mansuetudine dissolutus. Poenam etenim corporalem, 
<lb/>quam ex delicto incurrerant, in pecuniariam 
<lb/>poenam benigne convertens, aggeres, quibus 
<lb/>se circumquaque vallaverant, explanari mandavit. 
<lb/>Delictum quidem Fogitanorum adeo fuerat 
<lb/>perniciosum exemplo, quod quaecumque eorum 
<lb/>citra sanguinem poena fuit, magnae lenitatis 
<lb/>ipsis apparuit. Princeps enim, qui non ad 
<lb/>desolationem sed ad correctionem, et regimen populi 
<lb/>natus erat, hoc agebat in poenis delinquenitum 
<lb/>ne essent, quos peccare poeniteret, nisi peccantibus 
<lb/>vitam adimeret, quid emendaret correctio 
<lb/>non haberet: in plectendo quidem, et cognoscendo 
<lb/>haec erat ejus intentio, ut vita hominum 
<lb/>corrigeretur, non ut per poenam penitus tolleretur: 
<lb/>quae suspicione carere non solent. Constituerant 
<lb/>enim sibi Consiliarios in Civitate praesidentes, 
<lb/>et formam judiciorum solitam transmutantes, 
<lb/>non jam apud Praesidem a Principe constitutum, 
<lb/>vel apud loci Bajulum est more ordinatum, 
<lb/>Criminales, aut Civiles querimonias, 
<lb/>causasque tractabant, sed apud praedictos Consiliarios 
<lb/>noviter creatos petendam sibi exequendamque 
<lb/>justitiam decernebant, praetendentes alias 
<lb/>fidem, et obedientiam Regiam, et se ad novitatem 
<lb/>illam processisse salva fidelitate Regis asserebant. 
<lb/>Quod ubi Princeps audivit, volens an ea quae dicetant, 
<lb/>vera essent experimento cognoscere, Civitatis 
<lb/>ipsius Universitati mandavit, ut eorum 

<pb n="112"/> 
<lb/>aliquos pro parte omnium Civium ad suam praesentiam 
<lb/>mitterent. Cumque Nuntii Civitatis ad 
<lb/>ipsius praesentiam juxta suum mandatum accesissent, 
<lb/>alloquutus est eos Princeps, ut decuit, 
<lb/>reducens inter alia ipsis ad mentem juramentum 
<lb/>fidelitatis, quod sibi tam ipsi, quam alii Regnicolae 
<lb/>tempore assumtionis praedicti Balii pro 
<lb/>Regis parte praestiterant, ex cujus forma juramenti 
<lb/>tenebantur sibi ad Terram Regis tuendam 
<lb/>praestare subsidium. Licet enim potentia, et industria 
<lb/>ejusdem Principis magna esset, tamen 
<lb/>ipsa et virtus in actum prodire non poterant sine 
<lb/>operatione, subsidioque fidelium. Quantum enim 
<lb/>ad vires corporis attinet, nullus quidem est, qui 
<lb/>per se, quantumcumque fortissimus sit, ad regimen 
<lb/>universale sufficiat. Sed ea est potentia, ea 
<lb/>virtus in Mundi rectoribus, ut habeant cum quibus, 
<lb/>et per quos animi sui virtutes exerceant; et 
<lb/>in hoc maxime Rectorum industria, virtusque 
<lb/>probatur, quod rudes animos aliorum, et vires, 
<lb/>quae sine exercitio in aliquibus habentur inutiles, 
<lb/>consilio, et moderamine suo ad laudabilia 
<lb/>utilium operum experimenta rectificant, atque 
<lb/>disponunt: sicque in Rectore potentia crescit, et 
<lb/>gloria, dum subjectorum sibi subsidia, et vires 
<lb/>assistunt: decrescit autem, et deperit, si ea suo 
<lb/>praesidio subtrahuntur. Quemadmodum inutiliter 
<lb/>bonus est Artifex, si necessaria sibi ad Artificium 
<lb/>instrumenta deficiant: fit autem ejus peritia 
<lb/>ex opere luculentior, si instrumenta habeat, 
<lb/>quibus operetur. 
</p>
<p>
<lb/>Hac itaque ratione Princeps, cum per id tempus 
<lb/>necessarium sibi esset subsidium, tam illorum, 
<lb/>quam aliorum Regni fidelium contra Neapolitanos, 
<lb/>et Capuanos, qui rebellionem suam 
<lb/>jam probaverant, requisivit eos ex debito fidelitatis, 
<lb/>et praestiti Sacramenti, ut subsidium sibi 
<lb/>hominum armatorum praestarent; quam requisitionem 
<lb/>taliter fieri, alia quoque causa suggesserat, 
<lb/>ut videlicet ex responsionis eorum qualitate 
<lb/>comprehenderetur, qualis eorum animus esset. 
<lb/>Nuntii vero recepta Principis requisitione, reversi 
<lb/>Barolum, insinuaverunt hoc Populo Civitatis. 
<lb/>Quo audito Populus quidem concitatus est, sed 
<lb/>interiores motus explicare non volentes in publicum, 
<lb/>remiserunt ad Principem Nuntios vacua sibi 
<lb/>verba referentes: metiebantur enim ejus ex aetate 
<lb/>prudentiam, frustra cogitantes exspectationem 
<lb/>ejus inanibus promissis obedire, et se melius 
<lb/>interim praemunire. Princeps autem, cujus industria 
<lb/>pravos eorum motus dissimulare noverat, 
<lb/>sed nescire non poterat, interea processerat ad 
<lb/>oppidum Cannarum, quod a Barolo sex fere millibus 

<pb n="113"/> 
<lb/>distat, ibique Nuncios Barolitanorum remissos 
<lb/>secunda vice recepit; auditisque ipsorum 
<lb/>verbis, sensuque verborum medulliter intellecto, 
<lb/>remisit eos ut certum sibi responsum, non suspensivum, 
<lb/>ac dubium a Civitate referrent. Quibus 
<lb/>redeuntibus Barolum, nec aliquo deinde responso 
<lb/>a Barolitanis Principi facto, solertissimus Princeps manifestam 
<lb/>agnoscens eorum fraudolentiam, 
<lb/>quam jam dissimulare amplius dedecebat: considerans 
<lb/>etiam, quod dissimulans manifesta eorum 
<lb/>sceleris amplioris posset esse causa victoriae, 
<lb/>cum fere omnes majores Civitates Apuliae conjurationis 
<lb/>illius consciae, vel participes essent, 
<lb/>propter quod, si exorienti scandalo a priticipio 
<lb/>non occurreret, majorem sibi laborem in antea 
<lb/>generaret: cum exercitu suo ante Cititatem Baroli 
<lb/>profectus est. Vidensque viros in propugnaculis 
<lb/>stantes armatos, portasque Civitatis obseratas, 
<lb/>primo quidem verbis pacificis ingressum 
<lb/>sibi ad Civitatem Regiam dari poposcit; cumque 
<lb/>illa non verbis, sed sagittis responsum sibi dedisset, 
<lb/>imperavit magnificus adolescens circumstantibus 
<lb/>viris portas Civitatis violenter aperire. 
<lb/>Cum autem illi propter sagittas ab intus venientes 
<lb/>propius dubitarent accedere, Princeps 
<lb/>morae impatiens talemque pati resistentiam alto 
<lb/>corde dedignans, pusillanimitatem ipsorum suorum 
<lb/>increpans, qui instantis victoriae gloriam 
<lb/>degeneri timore calcabant, ipsemet moenibus 
<lb/>Civitatis appropinquare non dubitans, descendit 
<lb/>de equo suo, et ad aperiendas portas animosum 
<lb/>fecit initium: ex quo quidem omnes animati 
<lb/>sunt et accensi, quod vitae jacturam honori, 
<lb/>et gloriae postponentes non jam tela pavescerent, 
<lb/>sed vincendi cupidine cujuscumque casus 
<lb/>discrimina terroresve superarent. Uno itaque 
<lb/>omnium impetu facto, remotis lignaminum diversimode 
<lb/>oppositionibus, portisque violenter effractis, 
<lb/>ipse Princeps de primis introeuntibus 
<lb/>unus fuit; multique de exercitu suo, qui de ingressu 
<lb/>desperaverant, vexillo Principis intus in 
<lb/>Civitatem profecto, eamdem ingressi, Principem 
<lb/>jam intus esse admirabantur. Quis enim 
<lb/>tantam sibi inesse crederet in illis adolescentiae 
<lb/>annis audaciam? cujus aetas ne dum ad armorum 
<lb/>exercitia, sed etiam ad experienda ipsorum 
<lb/>praeludia, vix reputabatur idonea. Quis unquam 
<lb/>corde conciperet, puerum in deliciis Imperialis 
<lb/>aulae nutritum, cujus artus teneros adolescentis 
<lb/>paternus amor sine armorum compressione gaudebat, 
<lb/>in tantam subito post patris mortem mutasse 
<lb/>duritiem, ut armorum usui ejus aetas immatura 
<lb/>sufficeret, et ea jam nunc experientia 
<lb/>exerceret. Stupebant quidem omnes, qui audiebant 
<lb/>adolescentulum Principem, cujus tunc adhuc 
<lb/>lanugo tenera replere genas incoeperat, taliter 
<lb/>expugnasse Civitatem vereque dicebant: Manum 
<lb/>domini esse cum illo, processus alto inscrutabilique 
<lb/>consilio dirigentem. 

<pb n="114"/> 
</p>
<p>
<lb/>In eisdem quoque diebus miserat, idem Princeps 
<lb/>Bertholdum Marchionem de Honebruch, 
<lb/>cum quadam gente sui exercitus in Terra Beneventana 
<lb/>propter quasdam Terras, qua in partibus 
<lb/>illis ad rebellionem tendere videbantur. Cumque 
<lb/>Civitas Avellini praedicto Marchioni misso a 
<lb/>Principe parere nollet, per fortunatam Principis 
<lb/>ab eodem Marchione potentiam expugnata, et 
<lb/>capta est eo ipso die, quo in Apulia Civitas Baroli 
<lb/>capta fuit, ut non sine Divino nutu talis 
<lb/>visa sit processisse victoria, quod duae Civitates 
<lb/>in diversis Regni partibus sitae, Magnifici Principis 
<lb/>potentiam ubicumque praepollentem, simul 
<lb/>in suae rebellionis conculcatione sentirent. 
</p>
<p>
<lb/>Capta autem Civitate Baroli murisque ejus 
<lb/>in signum rebellionis depositis et dirutis, omnes 
<lb/>aliae Civitates Apuliae, quae conjurationis consciae 
<lb/>fuerant, et Barolum respiciebant, in suo 
<lb/>proposito frustratae sunt, totumque fere Regnum 
<lb/>ex tam gloriosa Principis victoria in magna pace, 
<lb/>et tranquillitate firmatum est. Remanserat 
<lb/>tamen in Terra Laboris Neapolitanorum, Capuanorumque 
<lb/>Civitates rebellatae. Civitas quoque 
<lb/>Aversana, quae inter Capuam, et Neapolim 
<lb/>media in fidelitate manebat, et praedictis duabus 
<lb/>Civitatibus rebellibus vehementer obstabat tractatu 
<lb/>quorumdam Infidelium ad partem contrariam 
<lb/>trahebatur. Jamque ad id deventum erat, 
<lb/>quod pars contraria in Civitate ipsa se publicare 
<lb/>praesumserat, et manifestis jam armis cum fidelium 
<lb/>parte propugnabat. Quod audiens Princeps, 
<lb/>prudenterque considerans, quod si Civitas Aversana 
<lb/>in partem aliam declinaret, pars contraria 
<lb/>plurimum vigoris assumeret, ei ipsius Civitatis 
<lb/>adversatio totius fere Regni esse posset amissio: 
<lb/>confestim de Apulia in Terram Laboris accessit, 
<lb/>collectoque in unum toto exercitu, tam ea parte, 
<lb/>quae cum Marchione praedicto fuerat, quam 
<lb/>ea, quae secum venerat de Apulia, Civitatem 
<lb/>Aversanam potenter ingressus est; parteque contraria 
<lb/>viriliter expugnata, atque dejecta, Civitatem 
<lb/>ipsam in statu fidelitatis et pacis, ut decuit, 
<lb/>reformavit. Deinde processit versus Capuam, 
<lb/>et eam obsidens, usque ad muros circumquaque 
<lb/>vastaxit. Civitatem quoque Nolam, quae 
<lb/>in partem rebellium lapsa erat, cum ad mandatum 
<lb/>Principis venire nollet, potenter expugnavit, 
<lb/>et cepit, 
</p>
<p>
<lb/>Procedens deinde versus Civitatem Neapolitanam, 
<lb/>Civitatem ipsam ex ea parte, qua Vesuvium 
<lb/>Montem habet, obsedit, et faciens depopulationem 
<lb/>circumcirca usque ad moenia, Neapolitanos 
<lb/>ad bellum exercitus provocabat; qui cum 
<lb/>portis Civitatis obseratis depopulationem potius 
<lb/>fieri malo eorum velle paterentur, quam ad pugnandum 
<lb/>exire tentarent: Princeps qui castrenses 

<pb n="115"/> 
<lb/>labores prius tolerare coepit quam experiri, 
<lb/>bellorumque vias et astutias ex quadam sibi innata 
<lb/>virtute sciebat, eos ad bellum per aliam 
<lb/>viam provocare decrevit, eoque loco obsidionem 
<lb/>mutare constituit, in quo Neapolitani, quasi ad 
<lb/>certam habendam de ipso victoriam, exire ad 
<lb/>bellandum allicerentur. Erat enim quidam locus 
<lb/>ex Septentrionali Civitati propinquam versus 
<lb/>Neapolim, videlicet Putheolum, mari, montibusque 
<lb/>inacessibilibus circumquaque conclusum, 
<lb/>ubi quaedam de prope rupes sulphurea continuo 
<lb/>quaedam evaporatione fumigare conspicitur: ex 
<lb/>aliaque parte est antrum vetusta murorum compage 
<lb/>fabricatum, in quo ingredientes nihil quidem 
<lb/>aquae inveniunt, sed sudare prae calore inviti, 
<lb/>quasi in fornace compelluntur, unde et Sudatorium 
<lb/>vulgo appellatur. In medio vero maris, 
<lb/>et montium planitie est lacus continens, qui 
<lb/>vocatur Anglanum, cujus nemorum locus aquae 
<lb/>non pisces, immo serpentes, aliaque nociva animantia 
<lb/>nutrit. In locum ergo istum per asperas 
<lb/>et angustas vias cum toto exercitu Princeps intravit, 
<lb/>obsidioneque in illa planitie constituta, 
<lb/>depopulationem ex illa Civitatis parte fieri mandavit. 
<lb/>In hunc autem discriminosum locum, 
<lb/>aquae aliorumque bonorum penuria, ipsoque situ 
<lb/>formaque horribilem, ideo Princeps cum exercitu 
<lb/>ingressus est, ut vel Neapolitani ad pugnandum 
<lb/>ibi cum eo sic undique circumcluso, sub spe certae 
<lb/>victoriae, ut dictum est, confidenter exirent, 
<lb/>vel si exeundi audaciam non haberent, tam ipsi, 
<lb/>quam alii cognoscerent, quod non ita sicut ex 
<lb/>aetate videbatur, delicatus erat, ut castrenses labores, 
<lb/>quicquidve durum aut asperum in bello 
<lb/>contingeret, tolerare non posset; aliique robustae 
<lb/>aetatis viri, qui ejus vexilla sequebantur, ea 
<lb/>quae idem Princeps sufferre poterat in tenera 
<lb/>adhuc aetate constitutus, ad capessendam dulcis 
<lb/>victoriae gloriam magnanimi adolescentes exemplo 
<lb/>sufferrent. Dicebat enim, non fugiendum, 
<lb/>sed appetendum esse laborem, per quem pervenitur 
<lb/>ad gloriam, nec gratum esse solatium quod 
<lb/>non praecederent experimenta laborum: si autem 
<lb/>ad locum illum Neapolitani eum Principe bellaturi exissent, 
<lb/>oportuisset Principem, et suos bellum 
<lb/>de necessitate recipere, eum nullus pateret 
<lb/>fugae locus absque discrimine: quin immo ipsa 
<lb/>loci periculosi necessitas, bellandi desiderium 
<lb/>Principi, et suis eo magis accenderet, quo magis 
<lb/>dispendiosum fugae dedecus, casumque declararet. 
<lb/>Licet autem magis dispendiosa haec omnia 
<lb/>Principis industria praecogitasset, ob id praecipue, 
<lb/>quod per illam viam existimavit Neapolitanos 
<lb/>posse ad bellum allicere: quia tamen gratius 
<lb/>Neapolitanis fuit timere ne vincerentur, quam 
<lb/>haud quod vincerent, exire noluerunt ad pugnam, 
<lb/>cum Princeps ibi eos per triduum 
<lb/>expectasset. 

<pb n="116"/> 
</p>
<p>
<lb/>Facta autem depopulatione ibidem, in quantum 
<lb/>placuit sibi et aestivi temporis intemperies 
<lb/>passa est, recessit de loco illo Princeps, ad alias 
<lb/>partes Terrae Laboris in statu pacifico et fide 
<lb/>Regia reformandas incedens processuque temporis 
<lb/>intelligens, Regem Conradum fratrem suum 
<lb/>de Alamannia in Regnum per mare esse venturum, 
<lb/>reversus est in Apuliam, ibique moram 
<lb/>trahens, et pro adventu Regis opportuna quaeque disponens 
<lb/>dictum Regem cum magna Theutonicorum 
<lb/>comitiva per mare venientem apud 
<lb/>Sypontum debita reverentia et devotione recepit 
<lb/>sub Anno Domini 1252, Regnumque, cujus pro 
<lb/>ipso Bajulum gesserat, in pace totaliter fere constitutum 
<lb/>sibi assignavit. 
</p>
<p>
<lb/>Rex autem valde Principi gratificatus est, 
<lb/>recognoscens Regnum ipsum in absentia sua, 
<lb/>post Imperatoris patris sui mortem per ejusdem 
<lb/>Principis industriam sapienter atque viriliter 
<lb/>fuisse gubernatum, cum vix credidisse potuerit, 
<lb/>se sic quietum et pacatum Regnum inventurum 
<lb/>esse, sicut invenit: propter quod ipsum Principem 
<lb/>in magna benevolentia est amplexatus. Itaque 
<lb/>praeordinato sollemni palleo, sub cujus umbraculo 
<lb/>Rex a maris litore, ubi descenderat in terram, 
<lb/>usque ad Civitatem processurus erat ex consuetudine 
<lb/>Regiae dignitatis, Rex sub eodem palleo 
<lb/>Principem secum simul procedere turbis circumquaque 
<lb/>spectantibus voluit, ostendens eum, quodammodo 
<lb/>in illa pallei communicatione participem, 
<lb/>quem invenerat negotii fidelissimum exequutorem; 
<lb/>fecitque eum sibi in Regno secundum, ut 
<lb/>vicem suam in omnibus gereret propter magnam 
<lb/>sapientiam, quam in ipso esse considerabat. 
</p>
<p>
<lb/>Parum autem duravit haec affectio Regis ad 
<lb/>Principem; nam processu dierum videns Rex 
<lb/>ipsius Principis solertiam, suspicionem de ipso 
<lb/>incerto recipiens, quod ratione magnae sapientiae, 
<lb/>quae in ipso erat, homo esset magis dominandi 
<lb/>quam obsequendi conditione dignus, mutari 
<lb/>coepit adversus eum ipsumque deprimere, 
<lb/>quomodocumque posset, intendebat. Ut autem 
<lb/>animi sui motum sub quadam generalitatis specie 
<lb/>occultaret, ut eum quidem laederet, laedere 
<lb/>tamen nolle videretur, fecit eidem Principi notum, 
<lb/>se omnes donationes post Imperatoris obitum 
<lb/>factas revocare velle Principique suggessit, 
<lb/>ut quo magis aliis Regni majoribus daret exemplum, 
<lb/>revocationem facturum sibi donationum 
<lb/>aequanimiter patiendi. Ipse Princeps primus, 
<lb/>atque spontaneus honorem Montis Sancti Angeli, 
<lb/>et Civitatem Brundusii, quam ratione 
<lb/>Principatus Tarenti possidebat, Regi resignaret; 
<lb/>sicque factum est, quod Princeps Regis voto satisfaciens 
<lb/>animique motum plene cognoscens, honorem 
<lb/>Montis Sancti Angeli, et Civitatem praedictam 
<lb/>Regi obtulit, atque dimisit. 
</p>
<p>
<lb/>Rex autem generalem praedictarum concessionum 
<lb/>revocationem faciens, coepit praedicto 
<lb/>Principi paullatim favorem subtrahere, Terramque 
<lb/>illam, quam Princeps tenebat ex concessione 

<pb n="117"/> 
<lb/>ne paterna, non quidem simul, sed successive, 
<lb/>quibus poterat occasionibus, ab ejus dominio et 
<lb/>possessione revocavit, solumque Principatum 
<lb/>Tarenti mutilatum Comitatibus Gravinae, Tricarici, 
<lb/>Montis Caveosi, et praedicta Brundusina Civitate, 
<lb/>sibi dimisit; et ne Princeps de ipsa 
<lb/>quoque Terra, quae sibi remanserat, subsidium 
<lb/>habere posset, hominibus ipsius Principatus collectam 
<lb/>generalem gravissimam imponi et exigi 
<lb/>mandavit. Regio aerario applicandam, Justitiarium 
<lb/>quoque in Principatu ipso a Principe 
<lb/>ordinatum removit, et Justitiarium suum, sicut 
<lb/>in aliis Regni partibus, in ipso constituit, subtracta 
<lb/>sibi in eodem Principatu meri Imperii 
<lb/>potestate, quam ex concessione Patris Imperatoris 
<lb/>habuerat, ut Princeps nonnisi in civilibus 
<lb/>tantum Jurisdictionem in Principatu ipso retineret. 
<lb/>Princeps vero prudentissimus in tali quidem 
<lb/>adversitate fortunae minime frangebatur, 
<lb/>virtutum suarum auxilio, cum magis necessarium 
<lb/>sibi erat, utens propter ea, quae Rex sibi 
<lb/>faciebat. 
</p>
<p>
<lb/>Nec quidem tantis malis in fratrem Rex exaturatus 
<lb/>est; sed ad majorem extremamque ipsius 
<lb/>Principis depressionem Gualvanum Lanceam, 
<lb/>qui Imperatori diu serviverat, quem propter 
<lb/>magnam ejus fidem atque prudentiam Imperator 
<lb/>Vicarium suum in Tuscia per multum temporis 
<lb/>spatium habuit, Fredericum quoque Lanceam 
<lb/>fratrem ejus, et Bonifacium de Anglone ipsius 
<lb/>Principis avunculum, omnesque ipsius consanguineos, 
<lb/>et affines ex parte materna, conficta in 
<lb/>eos occasione, cum uxoribus, matribus, sororibus, 
<lb/>ac filiis, et filiabus, magnis et parvis, Regnum 
<lb/>exire mandavit. Qui omnes exeuntes Regnum, 
<lb/>cum se ad Imperatricem Romaniae sororem 
<lb/>ipsius Principis contulissent, misit Rex postmodum 
<lb/>Bertoldum Marchionem de Konebruch in 
<lb/>Romania, qui praedictos Gualvanum, et fratres 
<lb/>ab Imperatore Romaniae fecit de Imperio suo licentiari, 
<lb/>multum displicuisse Regi asserens, si 
<lb/>Imperator eos circa se retineret. 
</p>
<p>
<lb/>Licet autem Rex ita graviter contra Pnncipem 
<lb/>moveretur, Princeps tamen libenter omnia 
<lb/>patiens, Regi cum omni devotione obsequebatur; 
<lb/>et cum ipso Rege procedente in Terram Laboris 
<lb/>contra rebelles illarum partium, cum toto suo exercitu 
<lb/>profectus est. In processu autem illius in 
<lb/>Terra Laboris Rex Civitates Aquini, Suessae, 
<lb/>Sancti Germani, pluraque vicina Castra, quae 
<lb/>per Regis adventum rebellaverant, vicit. Civitatem 
<lb/>quoque Capuanam, et quodammodo Neapolitanorum, 
<lb/>obsidionibus terra marique ordinatis, 
<lb/>machinis quoque circumcirca dispositis, cavis etiam 
<lb/>subterraneis ad murorum obversionem, et 
<lb/>fossis, ad deditionem coegit, magnaque Victoria 
<lb/>ex illarum Civitatum deditione Rex illustratus est. 
</p>
<p>
<lb/>Reversus autem in Apuliam in hyeme sequenti, 
<lb/>mortuoque Henrico minore fratre suo, disponebat 
<lb/>Rex versus partes Imperiales procedere; et 
<lb/>cum circa veris initium ordinato exercitu processurus 
<lb/>castramentari coepisset, in campis prope 

<pb n="118"/> 
<lb/>Lavellum infirmitate correptus, cum esset circa 
<lb/>annos aetatis viginti sex, in triumphorum suorum 
<lb/>primordiis acerbo mortis fato succubuit. 
</p>
<p>
<lb/>Mortuus est autem idem Rex die 21 mensis 
<lb/>Maji anno Domini 1254 duodecimae Indictionis, 
<lb/>superstite sibi filio nomine Conradino, duorum 
<lb/>jam annorum, Elisabeth Regina suscepto, 
<lb/>cujus pueri Bajulatum praenominatus Bertholdus 
<lb/>de Honebruch per magnam sui astutiam procuravit 
<lb/>sibi a Rege committi propter favorem 
<lb/>Theutonicorum, quos omnes ratione communis 
<lb/>Nationis, et munerum allectione, adeo sibi devinxerat, 
<lb/>quod de eis omne suum beneplacitum 
<lb/>facere poterat. In ipsa enim Regis infirmitate, 
<lb/>cum ipse Rex de filio, et Regno suo dispositurus 
<lb/>esset, requisiverat Marchio Principem, an ipse 
<lb/>Princeps, Bajulatum vellet assumere, cum esset 
<lb/>Bajulatum ipsum cuicumque vellet committendum. 
<lb/>Princeps autem ejusdem Marchionis astutias 
<lb/>prudenter advertens, sciensque, quo praedicta 
<lb/>requisitio Marchionis non fiebat ad aliud, nisi 
<lb/>ut de assumptione praedicti Bajulatus animum 
<lb/>Principis investigaret: respondit ei, se non velle 
<lb/>Bajulatum ipsum assumere, sed ipsum Marchionem 
<lb/>propter magnam sapientiam et rerum 
<lb/>experientiam, quae in eo esset, ejusdem Bajulatus 
<lb/>officio fore dignum: ne si aliter idem Princeps 
<lb/>responderet, Marchio contra eum Theutonicos 
<lb/>(quod facile sibi erat) ad ejus Provinciae partes 
<lb/>conduceret. Licet enim idem Bajulatus officium 
<lb/>ad eumdem Principem, tam jure agnationis 
<lb/>legitimae (cum patruus pueri esset) quam paterna 
<lb/>voluntate deferretur (sciebat enim Rex, 
<lb/>quod negotium filii sui in Regno per nullum alium, 
<lb/>quam per Principem fratrem suum post Imperatoris 
<lb/>mortem fuerat utiliter gestum) permisit 
<lb/>tamen Princeps cautissimus, satisque sibi placere 
<lb/>monstravit, quod ipsum officium Marchioni 
<lb/>committeretur, ut et suae ambitioni super hoc satisfaceret, 
<lb/>et ipse periculum ex furore Theutonicorum, 
<lb/>quem contra se concitare poterat, 
<lb/>declinaret. 
</p>
<p>
<lb/>Assumto itaque Bajulatus officio a Marchione 
<lb/>Bertholdo, tota Camera, cunctaque Regis gaza 
<lb/>in auro, argento, lapidibus pretiosis, et aliis, 
<lb/>quae in ipsa Camera continebantur ad ipsius 
<lb/>Marchionis manus, et dominium pervenerunt; 
<lb/>cumque inter alia, quae dictus Rex Conradus de 
<lb/>filio, et Regno suo in ultima voluntate disposuit, 
<lb/>filium suum manibus, et gratiae Sedis Apostolicae 
<lb/>submittendum esse, mandasset. Papa Innocentius 
<lb/>IV, qui Sedi tunc Apostolicae praeerat, 
<lb/>ex Regis dispositione quamdam sumens occasionem, 
<lb/>asserens Regnum Siciliae ad Ecclesiam Romanam 
<lb/>spectare, Regnum ipsum vindicare intendebat, 
<lb/>cumque praedictus marchio Regni Bajulatum 
<lb/>gerens misisset Legatos ad Papam super 
<lb/>petenda Regi pupillo Sedis Apostolicae gratia, 
<lb/>prout pater suus in ultima voluntate statuisse videbatur, 
<lb/>Summus Pontifex illam Legatorum missionem, et 
<lb/>Apostolicae gratiae postulationem, magis 

<pb n="119"/> 
<lb/>debilitati pactis Regiae, quam devotioni adscribens, 
<lb/>respondit praecise, se habere velle Regni 
<lb/>possessionem, atque dominium, promittens 
<lb/>Regi pupillo, cum ad pubertatem veniret, de jure, 
<lb/>si quod haberet in Regno, gratiam esse faciendam: 
<lb/>coepitque ex parte Summi Pontificis 
<lb/>caute tractari eum aliquibus Regni Magnatibus 
<lb/>qualiter Regni possessionem adipisci Ecclesia 
<lb/>posset. 
</p>
<p>
<lb/>Cum autem jam aliqui de Regni Majoribus ad 
<lb/>partem Ecclesiae inclinare coepissent, et praedicti 
<lb/>Marchionis non esset tanta potentia, quod 
<lb/>tam gravi dissidio urgenti posset obstare, videns 
<lb/>Marchio se in tanta difficultate perplexum, cum 
<lb/>Summus Pontifex exercitum jam congregare coepisset 
<lb/>ad occupandum Regnum, pluresque Magnates, 
<lb/>quos ipse Marchio habere sperabat, auxilium 
<lb/>alii Ecclesiae, alii manifeste ad partem 
<lb/>Ecclesiae, declinarent, Bajulatus officium se assumsisse 
<lb/>poenituit, et ex tunc onus quidem incaute 
<lb/>susceptum, non sine pudore deponendum 
<lb/>existimavit. Multos quidem hoc modo fallit ambitio, 
<lb/>qui onera, quae insunt honoribus, a principio 
<lb/>non attendunt, quoniam ambitione coecati 
<lb/>videre singula, quae sunt videnda, non possunt. 
<lb/>Vident quidem, et appetunt quod delectat, nec 
<lb/>inspiciunt illa alia delectationis qualitate, quae gravant; 
<lb/>et dum improvide honorem sine contemplatione 
<lb/>oneris amplectuntur, de honore sub onere 
<lb/>turpiter cadunt. Sic nimirum Marchio Bertholddus 
<lb/>praedicti honoris Bajulatus delectatione allectus, 
<lb/>sed mox ab oneris gravitate compressus, 
<lb/>honorem improbe affectatum, onusque incaute susceptum 
<lb/>sapientius deposuit, quam assumsit. 
</p>
<p>
<lb/>Marchione itaque dimittente Bajulatus officium, 
<lb/>Comites, Barones, et alii Magnates Regni, 
<lb/>in Regis fidelitate manentes, ipse etiam Marchio 
<lb/>unanimiter convenerunt rogantes Principem Manfredum, 
<lb/>ut Balium nepotis Regis pupilli a Marchione 
<lb/>dimissum, quod eidem Principi jure agnationis 
<lb/>legitime offerebatur, assumeret, publice 
<lb/>protestantes, quod si ipse Princeps Balium ipsum 
<lb/>non reciperet, negotium pupilli Regis in Regno 
<lb/>Siciliae penitus periclitabatur: quod eidem Principi 
<lb/>praecipue posset imputari ad culpam, quod 
<lb/>ipse, qui siugulariter Regnum ipsum defendere 
<lb/>poterat, ipsum in praejudicium Regis pupilli nepotis 
<lb/>sui, et suum, relinqueret indefensum, Princeps 
<lb/>autem Balium ipsum recipere hac ratione 
<lb/>recusabat, quia ipsum Balium testamento Regis 
<lb/>commissum fuerat Marchioni, ad quem de cetero 
<lb/>pertinebat omne periculum, quod posset pupillo 
<lb/>Regi de ipsius Marchionis administratione 
<lb/>accidere, quod non debebat Princeps ad se Balium 
<lb/>ipsum subeundo transferre: cum ex quo Marchio 
<lb/>semel Baliatus officium gerere coeperat, se 
<lb/>ab eo exonerare non posset, quia etiam Regni 
<lb/>negotium ad id erat sub Marchionis administratione 
<lb/>deductum, quod nulla poterat humana ope 
<lb/>relevari: propter quod si ipse Princeps illud assumeret, 
<lb/>et in manibus suis pupilli jura deperirent, 

<pb n="120"/> 
<lb/>materiam sibi pudoris potius quam honoris 
<lb/>generaret. Contra vero ea, quae Princeps ad 
<lb/>excusationem tanti oneris allegabat, ex parte 
<lb/>alia Comitum, Baronum, Regnique Magnatum 
<lb/>fidelium proponebatur, quod licet in testamento 
<lb/>Regis Balium ipsum commissum videatur fuisse 
<lb/>Marchioni, tamen voluntas Regis fuerat ipsum 
<lb/>sibi fratri suo Principi committere, si Princeps 
<lb/>ipsum assumere vellet: quod non ob aliud praetermisit, 
<lb/>nisi quod de ipsius Principis voluntate 
<lb/>dubitavit, propter quasdam offensionis causas, 
<lb/>quae ab eo contra Principem processisse videbantur; 
<lb/>ipseque Marchio testabatur se ante mortem 
<lb/>Regis requisivisse Principem, si Balius esse vellet, 
<lb/>quod quia tunc Princeps renuit, ut supra 
<lb/>memoratum est, Rex Marchioni ipsum officium 
<lb/>Bajulatus concessit; et ea quidem contemplatione 
<lb/>commisit, ut Princeps sibi in eo exercendo, 
<lb/>auxilio, et cura praesideret; intendens autem esse 
<lb/>videbatur, Principem sibi cooperatorem esse in 
<lb/>exercitio Balii, qui solus omnia, quae huic officio 
<lb/>competebant, sufficiens erat operari. Propter 
<lb/>quod si Princeps Balium ipsum principaliter 
<lb/>gerendum acciperet, eo magis testantis Regis 
<lb/>voto satisfaciebat, qui ipsum contemplatione auxilii 
<lb/>et curae Principis, Marchioni commiserat: 
<lb/>quo magis utilitas filii sui procurabatur, si curam 
<lb/>et auxilium Principis sibi in Baliatus officio exercendo 
<lb/>accessoria pater esse decreverit, per quos 
<lb/>res, de qua agitur, magis valeat, quam per eum, 
<lb/>et praecipue ubi pupillorum versatur utilitas, circa 
<lb/>quos rigorem suum non servant, sed ad id, 
<lb/>quod magis eis expediat, se inclinant. Ea quoque 
<lb/>occasione, quod ex quo testamentarius Balius 
<lb/>semel officium Bajulatus gerere coeperat, se 
<lb/>ab eo excusare non posset, Princeps Bajulatus 
<lb/>officium, quod sibi in defectu testamentarii jura 
<lb/>decernebant, recusare non poterat, quia ex quo 
<lb/>Marchio Bertoldus, qui testamentarius fuerat, 
<lb/>ipsum officium dimiserat, jam tempore Balius erat, 
<lb/>se Balium legitime fecerat: et licet ipse Marchio, 
<lb/>Balium semel receptum dimittendo, deliquisse, 
<lb/>et contra jura fecisse videretur: Princeps 
<lb/>tamen ipsum assumendo non contra jus venire, 
<lb/>sed juri potius favere probaretur. Deliquisse quippe 
<lb/>Marchio videbatur Balium contra jura deserendo, 
<lb/>majus tamen delictum erat ipsum in pupilli 
<lb/>damnum retinere. Justum quoque videbatur 
<lb/>testamentarium Bajulum coeptam semel administrationem 
<lb/>non deserere, sed cogi perficere; magis 
<lb/>tamen justum piumque erat pupilli jura perire 
<lb/>non sinere, et damna ejus quocumque modo 
<lb/>relevare. Delictum sane Marchionis in desertione 
<lb/>Bajulatus superior corrigere vel punire non 
<lb/>poterat, et sic sine ultione pupilli miserabilis laesura 
<lb/>transibat. Justitia tamen Principis in ipsius 
<lb/>officii recusatione videbatur delicto illo deterior, 
<lb/>quae et damnum generat pupillo indefenso perpetuum, 
<lb/>et Principi recusanti culpam ei infamiam 
<lb/>servaret in posterum. Sed qualis esset illa justitia, 
<lb/>tutelam pupilli legitimam, testamentario Balio, 
<lb/>ac tutore cessante, recusare? cum ne dum tutelam 

<pb n="121"/> 
<lb/>deservit, verum etiam quia inutilis tutor 
<lb/>erat, non videbatur esse tutor, cum etiam verba 
<lb/>intentioni deserviant, et effectus attendatur potius 
<lb/>in his, quae verbis sunt declaranda, quam sonus. 
<lb/>Quis enim qualisve tutor est, qui vel non tuetur 
<lb/>vel inutiliter, vel damnose tuetur? Cessat ergo 
<lb/>testamentarius tutor, aut Balius, ut legitimo fiat 
<lb/>locus, cum testamentarius, vel tutelam animo 
<lb/>non suscipit, vel susceptam inutiliter gerit, aut 
<lb/>deserit; cum nec in hoc casu tutori quidem inutili 
<lb/>adjiciendus videatur esse contutor, aut tutelam 
<lb/>deserens, ea praesumere sit cogendus. Cum ille, 
<lb/>qui vel contutorem adjicere, vel desertorem ad resumendum 
<lb/>cogere posset, aut desit, aut ille quidem 
<lb/>sit, qui pupillo Regi adversus adeo sit, atque 
<lb/>contrarius, ut ipsius substantiam vindicare 
<lb/>sibi potius, quam gubernare censeatur. Videri 
<lb/>namque poterant ad Summum pertinere Pontificem, 
<lb/>vel compellere Balium testamentarium tutelam 
<lb/>pupilli resumere, vel et tamquam inutili 
<lb/>alium adhibere; sed ipsius ad hoc erat specialis 
<lb/>intentio, ut pupilli Regnum Ecclesiae vindicaretur, 
<lb/>potius indefensum, quod defensum pupillum 
<lb/>esse desiderabat, ut votum suum de praedicto Regno 
<lb/>contra eum liberius, et efficacius prosequeretur. 
<lb/>Ea quoque ratione, quod pupilli negotium 
<lb/>sub Marchionis administratione periclitatum erat, 
<lb/>ejus Balium, et curam non quidem recusare, 
<lb/>sed magis debebat Princeps assumere, quia si 
<lb/>negotium ipsum relevare forte non posset, non sibi 
<lb/>pudor, sed ei, qui causa periclitationis fuerat, 
<lb/>remanebat; si autem posset, honor sibi inde crescebat 
<lb/>et gloria, cum virtus circa difficiliora probelur, 
<lb/>nec ex eo laus alicui debeatur, quando facit 
<lb/>quae alii faciunt, sed quod id etiam tentare 
<lb/>audet, quod alii perhorrescunt. Alia quoque potissima 
<lb/>ratione Princeps Regni gubernaculum recusare 
<lb/>non poterat, nec debebat; quidam enim eo 
<lb/>tempore a malevolis rumor exiverat, quod Rex 
<lb/>Conradus II, parvulus nepos Principis in fata 
<lb/>concesserat: ex quo Summus Pontifex majorem 
<lb/>sibi habendi Regni rationem adaptabat, pluresque 
<lb/>Regnicolae justiorem quodammodo sibi causam 
<lb/>declinandi ad partem Ecclesiae extimabant; 
<lb/>non quidem attendentes, quod si praedictus parvulus 
<lb/>defecisset, qui ratione primogeniturae patris 
<lb/>sui Regis Conradi I. Principem Manfredum 
<lb/>in Regni successione praecedebat, mors ipsius pueri 
<lb/>locum Principi in eadem Regni successione fecisset: 
<lb/>quamobrem Princeps ad hujusmodi quidem 
<lb/>aemulorum intentionem repellendam. Regni 
<lb/>gubernaculum, tam ad utilitatem pupilli nepotis 
<lb/>sui, si viveret, quam ad suam, si forte de facto 
<lb/>aliud contigisset, assumere de jure debebat; ad 
<lb/>magnam quoque praedictorum Comitum, Baronum, 
<lb/>et aliorum Regni fidelium, ipsiusque etiam 
<lb/>Marchionis instantiam, quam ipsius pupilli, ac 
<lb/>suam in defectu ejus utilitatem attendens, Regni 
<lb/>Balium, et gubernaculum, in Marchionis defectum 
<lb/>tamquam causam penitus desperatam, assumsit, 
<lb/>promittente sibi firmiter Marchione praedicto 
<lb/>in Apuliam ire, et eidem Principi mittere 

<pb n="122"/> 
<lb/>aurum, argentum, totasqae Gazas Regiae Camerae, 
<lb/>quae ad ipsum Marchionem tempore mortis 
<lb/>Regis pervenerant, ei cum magno quoque exfortio 
<lb/>armatorum ad ipsum Principem sine mora 
<lb/>redire; statimque tam ipse Marchio, quam Comites, 
<lb/>Barones, aliique Regni fideles eidem Principi 
<lb/>juraverunt fidelitatem Regis, et suam; ita videlicet, 
<lb/>ut si Rex parvulus viveret, eidem Principi 
<lb/>tamquam Generali Balio ejus intendere, et 
<lb/>parere; sin autem ipse puer, vel jam defecisset, 
<lb/>vel post, liberis non susceptis, deficeret, ipsum 
<lb/>Principem Manfredum ex tunc in Regem, et Regni 
<lb/>dominum haberent. 
</p>
<p>
<lb/>Princeps itaque assumto Regni gubernaculo coepit 
<lb/>ordinare exercitum, negotiaque Regni disponere, 
<lb/>prout rei temporisque qualitas patiebatur. 
<lb/>Marchione autem profecto in Apuliam, et de promissione 
<lb/>facta Principi parum curante, quia milites 
<lb/>Theutonici, quos Princeps habebat, sine stipendiorum 
<lb/>praestatione sub expectatione melioris 
<lb/>eventus ultra retineri non poterant, cum praedictus 
<lb/>Marchio haberet totam Cameram Regis Conradi, 
<lb/>cunctasque ipsius Gazas, nec Principi aliquid 
<lb/>de eis mitteret: Princeps ad ipsorum militum 
<lb/>stipendia aerarii sui Gazas exposuit, usquequo 
<lb/>argentea, quae ad familiare ministerium erant, 
<lb/>ad usus et stipendia militum erogari mandavit, 
<lb/>sciens cum Salomone tempus esse spargendi, 
<lb/>et tempus esse retinendi, nihilque pretiosius reputans, 
<lb/>quam honorem. Constituit ergo quamdam 
<lb/>Theutonicorum, et aliorum equitum, ac peditum 
<lb/>comitivam ad Sanctum Germanum. Itemque in 
<lb/>Capuana Civitate se cum quadam alia comitiva 
<lb/>firmavit, ut tam ipsam, quam alias vicinas Terras, 
<lb/>quae jam in fide Regia, et sua vacillare coeperant, 
<lb/>sua praesentia coerceret. Interea Summus 
<lb/>Pontifex in Siciliam Nuntios miserat ad Petrum 
<lb/>Ruffum de Calabria, qui Sicilias, et Calabriae 
<lb/>Bajulus fuerat ordinatus sub Marchione Bertholdo, 
<lb/>quorum nuntiorum tractatu ad id jam deventum 
<lb/>erat, quod dictus Petrus Ruffus Fulconem 
<lb/>Nepotem suum, et alios sollemnes Nuntios pro 
<lb/>parte sua in Civitate Messana misit ad Papam, 
<lb/>cum duabus Galeis per mare usque Terracinam 
<lb/>venientes; famaque erat, quod tam Sicilia, quam 
<lb/>Calabria ad convertendum se in partem Ecclesiae 
<lb/>disponebantur, Richardus enim de Monte Nigro, 
<lb/>qui propter odium, et inimicitias, quas habuerat 
<lb/>cum Marchione Bertholdo, in partem contrariam 
<lb/>declinaverat, qui in Regni finibus Terras, 
<lb/>et Castra tenebat, confoederationem jam fecerat 

<pb n="123"/> 
<lb/>cum Campanis, et exercitui Papali transitum in 
<lb/>Regnum dare promisit. Alii etiam per occultos 
<lb/>nuntios suos donationes sibi a Sede Apostolica 
<lb/>impetraverant, sicque totum Regnum per diversas 
<lb/>partes perfidiae, et ambitionis erat vitio violatum, 
<lb/>quod impossibile videbatur ruinae illius 
<lb/>humana subventione succurri, ni Deus aliter de 
<lb/>suae infinitae potentiae auxilio provideret. 
</p>
<p>
<lb/>Conjuratio quoque facta erat a quibusdam in 
<lb/>Capua, ut statim quod Papalis exercitus Regno 
<lb/>appropinquasset, ipsi uno impetu in Principem 
<lb/>latenter insurgerent, et ipsum aut caperent, aut 
<lb/>interficerent, Praedictus quoque Marchio Bertholdus 
<lb/>in promissione, quam Principi fecerat de 
<lb/>mittenda sibi pecunia, et de veniendo ad eum cum 
<lb/>exfortio de Apulea sibi defecerat; immo per Apuleam 
<lb/>discurrendo, negotia sua commodaque tractabat, 
<lb/>et requisitus etiam per Gualvanum Lanceam 
<lb/>ex parte Principis ad eum missum de periculis, 
<lb/>in quibus Principem dimiserat, non curabat. 
<lb/>Princeps autem, qui post assumtum Regni 
<lb/>gubernaculum fuerat pluries per Nuntios a Summo 
<lb/>Pontifice requisitus, ut ipsum Regni gubernaculum 
<lb/>in manu Ecclesiae dimitteret, tam grave 
<lb/>periculum prudenter advertens, ex circumstantibus 
<lb/>undique malis minus malum decrevit eligere, 
<lb/>ut exteriores hostes, quos habebat in januis, 
<lb/>ex cautela declinaret, et interiores inimicos, quibus 
<lb/>jam erat circumdatus, ex dissimulatione circumspectus 
<lb/>evaderet. Cogitavit enim minus esse 
<lb/>periculum, si Papam intrare Regnum sponte 
<lb/>ipse permitteret, quam si Papa violenter intraret, 
<lb/>quod ipse Princeps deficientibus, immo officientibus 
<lb/>sibi suis, prohibere non posset: cum efficacius, 
<lb/>et cautius ipse Princeps posset sibi sic 
<lb/>ingresso, post jurium, et processuum suorum experientiam 
<lb/>resistere, quam improvisis, et inexpertis 
<lb/>ejus se viribus objectare: majoris esse honoris, 
<lb/>et gloriae reputans ex prudentia vincere, 
<lb/>quam ex audacia vinci. Certus enim erat, quod 
<lb/>si Regnum Papa violenter intraret, hi, qui contra 
<lb/>Principem conspiraverant, efficacius sibi nocituri 
<lb/>erant, et quamvis eos ipse forsan evadere, 
<lb/>nullo tamen modo vires ad resistendum resumere 
<lb/>posset. Si autem voluntarie Papam in Regno 
<lb/>reciperet, conspirationis periculum declinaret, 
<lb/>et quicquid in antea facturus esset, ex ipsius Papae, 
<lb/>ac suorum processibus, quos quales futuri 
<lb/>erant ex magna sapientia praenoscebat, viam et 
<lb/>materiam inveniret. His ergo aliisque rationibus 
<lb/>circumscriptis, Nuntiis, qui ad se a Summo Pontifice 
<lb/>missi erant, Princeps respondit, et talem 
<lb/>per eum, et suos Nuntios missos ad Papam deprecationem, 
<lb/>cum ea devotione, qua decuit, fecit, 
<lb/>ut videlicet Sanctus Pater Apostolicus, ad 
<lb/>quem causa, et praecipue pupillorum defensio Dei 
<lb/>vice defertur, ipsum Principem, qui causam pupilli 
<lb/>Regis Nepotis sui gerendam, ex sola aetatis 

<pb n="124"/> 
<lb/>imbellis miseratione suscepit, in ipsius administratione 
<lb/>contra debitum pietatis Apostolicae non 
<lb/>turbaret; immo sibi super hoc auxilium tribuens, 
<lb/>praedictum Pupillum Regem in Matris Ecclesiae 
<lb/>sinu reciperet, ut pater suus Conradus in ultima 
<lb/>decreverat voluntate. Et si eidem Summo Pontifici 
<lb/>prorsus placebat Terram pupilli regere, paratum 
<lb/>se obtulit idem Princeps eumdem Sanctissimum 
<lb/>Patrem in Regnum recipere sine praejudicio 
<lb/>Regis, et suo; et tam ipsius Regis, quam 
<lb/>suo in omnibus jure salvo. Sub cujus auctoritate 
<lb/>petitionis expositae pnibus tractatum est, quod 
<lb/>Papa sine praejudicio pupilli Regis, et Principis, 
<lb/>cum juris utriusque protestatione, ex permissione 
<lb/>Principis ingrederetur Regnum. Ad majorem 
<lb/>autem sui devotionem ad Sacrosanctam Ecclesiam 
<lb/>ostendendam Princeps Summo Pontifici 
<lb/>obviam processit usque ad Ceperanum: et Papa 
<lb/>Regnum intrante Princeps stratoris ei officium 
<lb/>exhibens fraenum tenuit, quousque ad Pontem 
<lb/>Gariliani transiret. 
</p>
<p>
<lb/>In ipso autem ingressu Papae in Regnum res 
<lb/>mira contigit, nam Crux, quae ante Summum 
<lb/>pontificem de consuetudine dignitatis Apostolicae 
<lb/>ferebatur, capitulo funis Crucem circumplectente 
<lb/>conscisso, de manu illius, qui ipsam portabat 
<lb/>statim post transitum pontis in terram cecidit. 
<lb/>Sic ergo Summus Pontifex ingressus est Regnum, 
<lb/>praemisso Legato Sedis Apostolicae G. Sancti 
<lb/>Eustachii Diacono Cardinali, viro quidem juvene, 
<lb/>et ipsius Papae consanguineo. 
</p>
<p>
<lb/>Coepit autem statim idem Legatus non tamquam 
<lb/>Rector, aut Gubernator in Regno agere, 
<lb/>sed tamquam Regni Dominus, pupilli Regis, et 
<lb/>Principis jura subvertere, et a Comitibus, Baronibus, 
<lb/>et aliis tamquam Rex juramenta fidelitatis 
<lb/>exigere, nullo jure Regis, et Principis salvo 
<lb/>sibique tamquam Regi Siciliae intendi ab omnibus 
<lb/>faciebat, ipsumque etiam Principem requirebat, 
<lb/>ut sibi simile juramentum praestaret. Princeps 
<lb/>autem sibi respondit, quod cum ex pactionibus 
<lb/>habitis inter Summum Pontificem, et ipsum de Regni 
<lb/>negotio cautum esset, nepotis, et sua jura salvari, 
<lb/>nec usque ad tempora pubertatis aliquid pupilli 
<lb/>ipsius de Regni statu immutari debere, cum 
<lb/>existimandum esset de jure pueri, et quod Ecclesia 
<lb/>in Regno habere contendit, juramentum ipsum 
<lb/>ab eo adhuc exigi non debebat. Licet autem ad 
<lb/>juramentum tale praestandum nullatenus Princeps 
<lb/>induci potuerit, coepit tamen apud eumdem 
<lb/>Principem reverentia hominum consueta diminui, 
<lb/>cum dictus Legatus ipsum Principem, sicut 
<lb/>et alios Regni Magnates, nulla contemplatione 
<lb/>habita Caesarea Nobilitatis, qua ipse aliis excellebat, 
<lb/>suo intenderei suppeditare dominio. 
</p>
<p>
<lb/>Cum autem hoc modo ipse Legatus potentiam 
<lb/>suam magnificaret in Regno, cuncti poene Regni 
<lb/>majores sibi tamquam Domino reverentiam exhibebant, 
<lb/>ita quod Princeps jam non superior, se 
<lb/>aliorum videretur esse aequalis: accidit, quod quidam 
<lb/>de Dominis Anglonis, Burrellus nomine, 

<pb n="125"/> 
<lb/>cui Princeps ipse, dudum Imperatore defuncto 
<lb/>Baliam Regni gerens, quamdam Terram, qua juste 
<lb/>fuerat per Imperatorem privatus, gratiose restituit, 
<lb/>et quem etiam quondam Rex Conradus 
<lb/>honore militiae decoraverat, Comitatum Alesinae, 
<lb/>ac honorem Montis Sancti Angeli, qui erat 
<lb/>ejusdem Principis pertinentiae, a Summo Pontifice 
<lb/>ante ingressum ejus in Regnum, ut in partem 
<lb/>Ecclesiae declinaret, obtinuerat sibi concedi. 
<lb/>Cumque Princeps Comitatum ipsum juris sui esse 
<lb/>juste contendens, ipsum Burrellum pacifico modo 
<lb/>requireret, ut se de Comitatu ipso nullatenus 
<lb/>intromitteret; immo de quadam alia Terra, quam 
<lb/>tenebat de praedicio honore Montis Sancti Angeli, 
<lb/>si eam teneret sibi, Principem in Dominum 
<lb/>recognosceret, et assecurationis sibi juramentum 
<lb/>ex Regni more praestaret, alioquin terram ipsam 
<lb/>dimitteret: idem Burrellus in superbiam elatus, 
<lb/>nedum dimittere Comitatum ipsum, vel Terram 
<lb/>ipsam a Principe recognoscere, ac juramentum 
<lb/>assecurationis ei praestare negavit, verum etiam 
<lb/>de pari incoepit cum ipso contendere, indignumque 
<lb/>reputare ipsum Principem tenere in Dominum, 
<lb/>quem ei, cui ipse idem subjectus erat, asserebat 
<lb/>non debere esse subjectum. Princeps autem 
<lb/>acuto cordi suo fraenum rationis apponens, 
<lb/>procacitate verborum illius non dedignabatur, et 
<lb/>cum inferiore contendere sordidum reputabat. 
</p>
<p>
<lb/>Intellexit interea Princeps, quod quaedam gens 
<lb/>a praedicto Burrello transmissa Comitaium Alesinae 
<lb/>invaserat, et duas Terras Comitatus ipsius 
<lb/>jam occupaverat, Princeps autem ipse, ne juris 
<lb/>sui videretur esse neglector, nihil de contingentibus 
<lb/>volens omittere, Summum Pontificem adiit, 
<lb/>sibique exposuit qualiter Comitatus Alesinae, quem 
<lb/>dictus Burrellus sibi asserebat ab ipso Papa fore 
<lb/>concessum, ei jam ipsum occupare incoeperat ratione 
<lb/>honoris Montis Sancti Angeli, sui juris erat: 
<lb/>propter quod ipse Summus Pontifex sic super 
<lb/>hoc provideret, quod inconveniens inde aliquod 
<lb/>evenire non posset. Summus autem Pontifex respondit, 
<lb/>se praefato Burrello nihil de juribus 
<lb/>Principis concessisse: quae quidem Pontificis responsio 
<lb/>duplicitatem in se continere videbatur, 
<lb/>magisque ad implicationem, quam ad explicationem 
<lb/>negotii faciebat, adeo ut post multas hujusmodi 
<lb/>responsiones implicitas visum fuerat Papam 
<lb/>dixisse, quod praedictus Comitatus ad honorem 
<lb/>Montis Sancti Angeli non spectaret, sicut 
<lb/>fuerat a praedicto Burrello suggestum; voluntatis 
<lb/>tamen suae esse, postquam esset in Capua, de 
<lb/>ipso negotio secundum justitiam providere. Mirabantur 
<lb/>autem omnes Principis prudentiam, quod 
<lb/>contra dicti Burrelli instantiam non viribus, sed 
<lb/>juribus uti contentus erat; dixitque quidam de 
<lb/>Romana Curia Magnus, quod sic deceret facere 
<lb/>Principem, ut non ipse de alio, sed de eo alius 
<lb/>quereretur. 
</p>
<p>
<lb/>Inter haec Summus Pontifex, cum esset apud 
<lb/>Theanum quadam corporis infirmitate deductus, 
<lb/>et diceretur, quod Bertholdus Marchio de Honebruch 
<lb/>de Apulia veniebat ad Curiam Summi Pontifici, 

<pb n="126"/> 
<lb/>Princeps volens in occursum eidem Marchioni 
<lb/>procedere, petita eundi a Papa ex curialitate 
<lb/>licentia, processit: cumque per modicum 
<lb/>viae a Civitate processisset, visa est quaedam 
<lb/>acies equitum in quodam loco eminenti exclarata 
<lb/>consistere super quemdam angustum viae 
<lb/>transitum, quo Princeps cum sua comitiva tunc 
<lb/>transiturus erat. De quibus cum nesciretur in primo 
<lb/>aspectu, qui essent, fuit qui diceret Burrellum 
<lb/>esse cum comitiva sua, qui pluries inter 
<lb/>alia, quae de Principe fuerat obloquutus, ipsam 
<lb/>etiam Principis personam offendere conatus erat. 
<lb/>Certa ergo habita comitiva, ex his, qui processerant, 
<lb/>quod ex loci inaequalitate, in quo erat idem 
<lb/>Burrellus, ad offensionem Principis in loco 
<lb/>illo angusto ejus transitum expectaret, dictum fuit 
<lb/>ab aliquo de comitiva Principis quomodo videbatur 
<lb/>locus idoneus requirendi Burrellum, si se Vasallum 
<lb/>Principis recognoscerat de Terra, quam 
<lb/>de honore Montis Sancti Angeli teneret, cum praesertim 
<lb/>ipse videretur ad offensionem Principis, 
<lb/>quam saepe minatus fuerat, praeparatus. Princeps 
<lb/>autem ne per dictum locum angustum incaute 
<lb/>transiret, et posset sibi forsan ex incautela evenire 
<lb/>periculum, cum esset inermis, galeam sibi 
<lb/>ad munimen capitis tantum dari fecit, et capiti 
<lb/>suo superimposuit. Aliqui quoque de comitiva 
<lb/>sua, quos insolentia praedicti Burrelli multoties 
<lb/>in principalis nominis et honoris obtrectationem 
<lb/>turbaverat, et ad tantae ultionem injuriae 
<lb/>latum sibi videbant et tempus oblatum, descenderunt 
<lb/>de roncenis, quos equitabant, et destrerios 
<lb/>ascenderunt. Quod cum aspexisset Burrellus, et 
<lb/>sui, in fugam protinus se proruperunt: quidam 
<lb/>de comitiva Principis, qui non ex ejus mandato, 
<lb/>sed ex zelo ultionis injuriae tantum, nimis 
<lb/>animose processerant, praedictum Burrellum, et 
<lb/>suos evaginatis ensibus insequuti sunt. Princeps 
<lb/>vero, qui honori suo se satisfactum fore de fuga 
<lb/>tantum ipsius Burrelli contentus erat, et propter 
<lb/>reverentiam tantum Summi Pmiificis, tunc ab 
<lb/>ipsius interfectione temperatum esse voluisset milites 
<lb/>et domicellos suos praedictum Burrellum insequentes 
<lb/>voluit quidem revocare nec potuti, immo 
<lb/>cum Burrrellus versus Theanum fugeret, et 
<lb/>jam ictum lanceae fugiendo recepisset in dorso, 
<lb/>propter insolentiam suam, quam omnes noverant 
<lb/>credebantque, quod ipse Burrellus personam Principis 
<lb/>offendisset, et ideo fugeret: subito surrexit 
<lb/>clamor in populo, rumorque increbuit, quod Principem 
<lb/>percussisset; sicque factum est in fuga illa, 
<lb/>quod Burrellus in Civitate Theanensi ab insequentibus 
<lb/>eum, qui de Principis injuria dolebant, 
<lb/>vulneratus fuit, atque peremtus. 
</p>
<p>
<lb/>Erat autem in comitiva Principis tunc quidam 
<lb/>miles Summi Pontificis Nepos, nomine Thitius, 
<lb/>qui animositatem sociorum, et Principis videns 
<lb/>in sequutione Burrelli, et de illius interfectione 
<lb/>propter Summi Pontificis reverentiam timens, 
<lb/>Principem rogabat, ne ille Nobilis interficeretur; 
<lb/>cumque super hujusmodi materia confabulatio inter 
<lb/>eum, et Principem familiariter esset, cum de 

<pb n="127"/> 
<lb/>interfectione Burrelli Princeps nihil sciret, aut 
<lb/>crederet, venerunt aliqui de societate illius, qui 
<lb/>in fuga illa equos amiserant. Principi supplicantes, 
<lb/>ut equos ipsos eis restitui faceret ab illis de 
<lb/>comitiva sua, qui eos ipsis abstulerant, Princeps 
<lb/>autem equos ipsis restitui mandans: Redite (inquit) 
<lb/>ad Dominum vestrum, et dicite sibi, ne sit 
<lb/>ita stultus, sicut hactenus fuit: nos enim de stultitia, 
<lb/>et insolentia ejus propter reverentiam Domini 
<lb/>Papae, et nostrum honorem, non curamus. 
<lb/>Inter haec autem quidam, qui ad aurem Principis 
<lb/>erat, dixit Burrellum esse interfectum. Princeps 
<lb/>autem interea, qui cum praedicto Thitio de 
<lb/>insequutione suorum, ei ne idem Burrellus interficeretur, 
<lb/>confabulabatur, de ipsius interfectione 
<lb/>certificatus eidem Thitio, tu quidem, inquit, ne 
<lb/>Burrellus interficiatur, conatus es: scias autem ipsum 
<lb/>interfectum esse, sicut nunc secreta nobis 
<lb/>relatione patefactum est: de cujus quidem morte 
<lb/>propter Summi Pontificis reverentiam dolemus, 
<lb/>propter ipsius vero insolentiam non dolemus, 
<lb/>cui etiam praeter nostrum propositum secundum 
<lb/>stultitiam suam responsum est. Taliter autem 
<lb/>contingente hujusmodi casu, cum Princeps ad 
<lb/>Summum Pontificem quosdam familiares suos, 
<lb/>videlicet Gervasium de Martina, et Goffredum 
<lb/>de Cusentia remittere vellet ad excusandum dictum 
<lb/>Principem, et exponendum, qualiter 
<lb/>propter Principis voluntatem atque propositum, casus 
<lb/>ille contigerat, ne Summus Pontifex aliquid 
<lb/>in casu illo contra suam reverentiam crederet processisse: 
<lb/>memoratus Thitius, Si aliquis, inquit, de 
<lb/>vestra Princeps familia pro hujusmodi facienda 
<lb/>excusatione perrexerit, contigere poterit, quod illi 
<lb/>de societate Burrelli in familiares vestros mortem 
<lb/>sui Domini vindicabunt: propter quod consultius 
<lb/>esse videtur, vos bono ordine ad occurrendum 
<lb/>Marchioni, sicut proposuistis, cum vestra 
<lb/>comitiva procedere; ego autem, qui praesens 
<lb/>vestram innocentiam in casu isto vidi, excusationem 
<lb/>vestram ante praesentiam Summi Pontificis, 
<lb/>ut decuerit, propositurus accedam. 
</p>
<p>
<lb/>Redeunte autem Thitio ad Summum Pontificem 
<lb/>in Theanum pro excusatione Principis, ut 
<lb/>propositum fuerat, Princeps cum suis collegis 
<lb/>inivit consilium, in quantum illa temporis brevitas 
<lb/>patiebatur; ei inventum est de Consilio, quod 
<lb/>Princeps nullo modo se in Capua figeret, sed occasione 
<lb/>eundi cum celeritate in Marchionis occursum, 
<lb/>continuato equitatu, usque ad Acerras 
<lb/>procederet ad Comitem Acerrarum cognatum suum. 
<lb/>Licet autem Princeps statim casu illo contingente 
<lb/>praeordinari custodiam transitus fecerat, 
<lb/>ne quis praecedere posset, et casum illum 
<lb/>Cardinalibus, qui cum Papali exercitu erant 
<lb/>Capuae, manifestaret: tamen jam in Capuam 
<lb/>casus illius fama pervenerat; non tamen de morte 
<lb/>ipsius Burrelli fama certa erat, sed de quadam 
<lb/>rixa habita inter Burrellum, et aliquos de familia 
<lb/>Principis; et de vulneratione ipsius Burrelli 
<lb/>inter homines diversos quidem rumor, incertusque 
<lb/>vagabatur, aliis asserentibus Burrellum fuissse 

<pb n="128"/> 
<lb/>tantummodo vulneratum, aliis vero ipsum fuisse 
<lb/>peremtum. Itaque Princeps cum comitiva sua 
<lb/>procedens, Civitati cum appropinquasset, et Cardinales, 
<lb/>qui in occursum Papae, qui tunc Capuam 
<lb/>credebatur venturus, Civitate exeuntes, 
<lb/>Principis vexillum videntes parumper a via secesserunt, 
<lb/>Principis quodammodo vitantes occursum, 
<lb/>quem ei exhibere consueverant. Audito enim 
<lb/>eo, quod dicebatur de casu praedicto, decreverunt 
<lb/>Cardinales venientem Principem esse capiendum; 
<lb/>sed, sicut postea compertum est, cogitantes, 
<lb/>quod hoc fieri sine multa hominum strage 
<lb/>non posset, praesertim cum animositas ipsius 
<lb/>Principis, et suorum nota esset, magisque propter 
<lb/>eventum praedicti casus ex desperationis periculo 
<lb/>timenda esset, captionem ipsius Principis 
<lb/>differendam tunc esse melius existimarunt, 
<lb/>ne strages aliqua hominum sanguinis eis pruesentibus 
<lb/>fieret: quod eorum ordinem, et suae dignitatis 
<lb/>eminentiam laedere videretur. Cardinalibus 
<lb/>autem, ut dictum est, divertentibus, quia 
<lb/>equites, et alii Populares in occursum Principis 
<lb/>recta via procedebant, Princeps autem diversionem 
<lb/>Cardinalium, qui semper sibi occurrere laeta 
<lb/>facie consueverant, coepit habere certa ratione 
<lb/>suspectam; vidensque Cardinalibus a via secedentibus, 
<lb/>equites alios, et populum versus se 
<lb/>recta via procedere, firmiter credidit contra se 
<lb/>tunc aliquid esse tentandum, cogitavitque tunc 
<lb/>suam, quomodocumque melius posset, experiri, 
<lb/>fortunam. Factum est autem, quod equites illi et 
<lb/>populus eum laeta facie receperunt, et procedens 
<lb/>cum eis simul versus Civitatem cum tubis, et alio 
<lb/>genere musicorum, cum pervenissent ad rectitudinem 
<lb/>loci, ad quem Cardinales praedicti a via 
<lb/>diverterant, versus Cardinales ipse procedens, 
<lb/>eos in ea, qua decuit, devotione salutavit; expositoque 
<lb/>eis, se omnino Marchioni Bertholdo obviam 
<lb/>procedere, et ideo cum festinantia equitare, 
<lb/>ab eis licentia petita non juxta solitum affectionem recepit. 
</p>
<p>
<lb/>Cum autem Princeps pervenisset ad Pontem 
<lb/>Vulturni, quo intratur ad Civitatem, volebat quidem 
<lb/>cum festinatione transire; sed tibicines, quos 
<lb/>in illa frequentia populi declinare, et praeire satagebat, 
<lb/>contra eum semper in suae festinantiae 
<lb/>impedimentum inveniebantur; et sic usque ad hospitium, 
<lb/>quo consueverat hospitari, inter 
<lb/>honorem, timoremque deductus, regratiatus, ut decuit, 
<lb/>eis, quod sic honorifice sibi occurrerant, dicensque 
<lb/>cum magna festinantia ire obviam Marchioni 
<lb/>Bertholdo, processit, et versus Acerras 
<lb/>iter direxit. 
</p>
<p>
<lb/>Cum autem quatuor fere millibus a Capuana 
<lb/>Civitate esset elongatus, venit post eum qui diceret, 
<lb/>magnam partem arnesiorum Principis, et 
<lb/>suorum apud Capuam esse captam, magnamque 
<lb/>comitivam equitum post Principem cum magna 
<lb/>praeparatione venire. Princeps vero his auditis, 
<lb/>nec faciem quidem, nec animum mutans, viginti 
<lb/>Theutonicos equites post se remanere, et sub uno 
<lb/>vexillo venire constituit, et ipse cum reliqua 

<pb n="129"/> 
<lb/>sua comitiva passu quidem parumper concitato, 
<lb/>non tamen dissoluto processit; et cum per aliquantulum 
<lb/>viae passu ita incitato pergerent, eum 
<lb/>via ejus loci arcta esset, et sepibus, fossisque 
<lb/>hinc inde limitata, Princepsque suos omnes attenderet, 
<lb/>suorum dissolutionem, ne in turpem 
<lb/>se fugam prorumperent, modesto retinens gressu; 
<lb/>cum perventum fuisset ad locum quemdam spatiosum, 
<lb/>ubi diverti a via poterat, Princeps a 
<lb/>via parumper in campum declinans retrorsum 
<lb/>aspiciens, Videre, inquit, volo si aliqui nos insequuntur, 
<lb/>ne videamur fugere nullo prosequente. 
<lb/>Tunc autem venit unus de suis, qui retro se 
<lb/>remanserat, dicens, Theutonicos omnes, qui retrorsum, 
<lb/>ut dictum est, pro guardia remanserant, 
<lb/>fuisse captos ab illis, qui contra Principem 
<lb/>a Capua missi fuerant. Princeps autem: 
<lb/>Quomodo, inquit, hoc esse potest, ut illi omnes 
<lb/>capti essent, et tu evaderes? In haec verba G. 
<lb/>de Ocra Cancellarius, et J... Principi se 
<lb/>adjunxerunt, dicentes properandum esse, quia 
<lb/>major tunc non erat. Princeps autem cum suis 
<lb/>in illa planitie se recolligens, coepit cum eis adeo 
<lb/>composito passu procedere, ut unus de familia 
<lb/>sua, qui cum festinantia de loco illa processerat 
<lb/>Acerras ad denuntiandum Comiti Acerrarum 
<lb/>Principis adventum, non prius ad Principem 
<lb/>reversus fuerat, quam Princeps pervenisset 
<lb/>ad aquam difficilis, et periculosi transitus, quae 
<lb/>ab Acerris duobus fere millibus distat. Cumque 
<lb/>perventum esset ad locum ipsius aquae, in quo 
<lb/>gurges profundus, et periculosus erat, cujus 
<lb/>transitum pons eminens angustus, et fragilis dabat, 
<lb/>ita quod unum post unum transire non sine 
<lb/>periculi timore oportebat; dubitans Princeps, 
<lb/>ne propter festinantiam transeundi aliquis suorum 
<lb/>in illo gurgite periclitaretur, remansit ipse 
<lb/>in ipso pontis ingressu, ut concursum aliorum 
<lb/>ad transitum festinantium cohiberet, et singulos 
<lb/>unum post unum, sicut angustia fragilitasque 
<lb/>pontis patiebatur, transire faceret; postremusque 
<lb/>omnium ipse transivit; sicque ipse, et sui ad 
<lb/>oppidum Acerrarum salubriter pervenerunt. Isti 
<lb/>autem sunt, qui in adversitate hac Principem 
<lb/>non deseruerunt, et juncti sunt cum eo apud 
<lb/>Acerras. 
</p>
<p>
<lb/>Interea Bertholdus Marchio de Honebruch de 
<lb/>Apulia veniens ad Castrum Argentii, quod ab 
<lb/>Acerris sex millibus fere distat, qui casum quidem 
<lb/>accidisse, casumque intelligens; modo, inquit, 
<lb/>fecit Princeps, ut filium Imperatoris fecisse 
<lb/>decuit, quod stulti illius insolentiam, se Imperatoris 
<lb/>filio pacificare nolentis, contra se diu 
<lb/>Invalescens ultus inde est. Erant autem cum 
<lb/>Marchione ipso quidam Nobiles, qui cum eo venerant 
<lb/>de Apulia, qui casu praedicto audito, 
<lb/>considerantes Principi Manfredo tunc necessarrium 
<lb/>esse auxilium, atque consilium, suaserunt 
<lb/>Marchioni Bertholdo, ut antequam ad Summum 
<lb/>Pontificem accederet, ad Principem apud Acerras 
<lb/>declinaret, cum tunc magis suum necessarium 
<lb/>esse sibi consilium, et auxilium, quam 

<pb n="130"/> 
<lb/>aliquo tempore fuisse probaretur. Cumque Marchio 
<lb/>ad id per eosdem Nobiles nullo modo induci 
<lb/>potuisset, dicens, quod si tunc Principi loqueretur, 
<lb/>Principem apud papam juvare non posset, 
<lb/>dicti tamen Nobiles ad Principem apud Acerras 
<lb/>accesserunt, expositoque Principi inter alia, qualiter 
<lb/>Marchio Bertholdus recta via ire disponebat 
<lb/>ad Papam, nec per eos induci potuit, ut 
<lb/>prius ad Principem declinaret: quidam ipsius 
<lb/>Principis familiaris nomine Goffredus de Cusentia, 
<lb/>et quidam Miles Comitis Acerrarum nomine 
<lb/>Giroldus, ad Marchionem ipsum, cum jam 
<lb/>sero esset, transmissi sunt. Qui ad Marchionem 
<lb/>de nocte pervenientes, totumque praedictum negotium 
<lb/>seriatim exponentes, deprecati sunt ipsum 
<lb/>cum omni affectu inducere, quod ad Principem 
<lb/>in illa sua necessitate diverteret. Cumque Marchio 
<lb/>se de hoc alicujus licet frivolae pallio rationis 
<lb/>excusaret, et ad exagerationem excusationis 
<lb/>suae diceret, se indebite in Papae, et Principis 
<lb/>compositione fuisse contemtum, aliorumque collateralium 
<lb/>Principis utilitatem fore tractatam, 
<lb/>suam vero penitus fuisse praetermissam ab iis, 
<lb/>qui compositionem hujusmodi tractaterant, et 
<lb/>in hac objurgatione Galvanum Lanceam compositionis 
<lb/>ipsius tractatorem specialiter tangeret, 
<lb/>et se inde ab eo reputaret offensum: praedictus 
<lb/>Goffredus apud ipsum Marchionem fiducialiter 
<lb/>instans, semper, inquit, o Marchio, auxilium 
<lb/>consiliumque tuum necessarium Principi fuit, 
<lb/>sed numquam ita utile, sicut modo. Imperator 
<lb/>enim decedens ipsum Principem in brachiis 
<lb/>tuis, ut nosti, dimisit, ut tu qui consanguinitatis 
<lb/>ex parte patris, et affinitatis ex parte matris, ei 
<lb/>es proximitate conjunctus, erga Principem in 
<lb/>tenera tibi aetate commissum, patris matrisque 
<lb/>vicem expleres. Ad tuam ergo gloriam, honor 
<lb/>ejus, ad tuum pudorem ejus confusio pertinet, 
<lb/>tuumque honorem ipsius Principis honorem defendendo 
<lb/>procuras; tuaeque satis gloriae detrahis, 
<lb/>si nunc praesertim, cum eum tuum implorare 
<lb/>auxilium fortuna compellit, confusioni 
<lb/>ejus, dum potes, non resistis: et si tu quidem 
<lb/>in praesenti articulo derelinquis, non profecto 
<lb/>ipso solus, sed tota domus Augusta, ex qua tota 
<lb/>gloria tua pendet, periclitatur. Breve est, et 
<lb/>modicum, quod abs te petitur, unius videlicet 
<lb/>horae colloquium; magnum autem surget inde 
<lb/>periculum, si negatur: ex hoc enim colloquio 
<lb/>inter te, et Principem ad horam habendo, magnum 
<lb/>invenietur instantis ruinae remedium, 
<lb/>magnusque habebitur communis honoris gloriaeque 
<lb/>tractatus, quod quidem nulla occasione 
<lb/>deberes renuere, etiam si oporteret te ad hoc 
<lb/>per multas dietas, nedum per sex fere milliaria, 
<lb/>quibus nunc elongaris a Principe, laborare. Nec 
<lb/>certe alicujus offensam, quam tibi factam reputas, 
<lb/>in Priucipis debes retorquere periculum, 
<lb/>nec tu in tantum offensae illius ultimo debes attendere, 
<lb/>ut nedum Principi, sed tibi quoque 
<lb/>sint manifestae caussae jacturae expertissimae: 
<lb/>sed prudentia tua ex hoc imprudentiam generare 

<pb n="131"/> 
<lb/>conspicitur, si dum ulcisci credis, in alium 
<lb/>ultionem moliris, nedum in alium, sed in te 
<lb/>ipsum. His ergo aliisque rationibus convictus 
<lb/>quodammodo, cum facultas sibi excusationis 
<lb/>praemissae deficeret, memoratis Nuntiis respondens, 
<lb/>Cras, inquit, Marescallus Summi Pontificis, 
<lb/>sicut ex ejus notificatione accepi, mihi e 
<lb/>Capua usque ad nemus, quod est contra Magdalenam 
<lb/>in loco, ubi dicitur Sanctus Petrus de 
<lb/>Cancellis debet occurrere, ibique cum eo loqui 
<lb/>debeo, antequam Summo Pontifici me praesentem; 
<lb/>redeatis ergo ad Principem, sibique ex 
<lb/>parte mea dicatis, ut cras ante horam tertiam 
<lb/>ad praedictum nemus inermis cum paucis veniat, 
<lb/>ut quasi ex alia causa equitans ad locum 
<lb/>ipsum casualiter venire videatur, et secundum 
<lb/>adventum suum praedictus Papae Marescallus 
<lb/>anticipet: et sic cum eodem Principe potero ibi 
<lb/>sine aliqua suspicione habere colloquium. 
</p>
<p>
<lb/>Accepta ergo hac responsione a Marchione, 
<lb/>eadem nocte ante diluculum ad Principem apud 
<lb/>Acerras reversi erant, ipsaque responsione Principi 
<lb/>patefacta, summo diluculo, juxta Marchionis 
<lb/>dictum ad designatum locum iturus Princeps, 
<lb/>cum paucis de suis equitavit. Cum autem ad locum 
<lb/>destinatum pervenisset, per quem quidem 
<lb/>locum recta via erat eundi Capuam, ibique Marchionem 
<lb/>transiturum expectaret, venit ad eum 
<lb/>in loco ipso Nuntius a Marchione destinatus, 
<lb/>significans, Marchionem recepto Summi Pontificis 
<lb/>expresso mandato, ut ad suam acceleraret 
<lb/>praesentiam, in magna festinantia equitasse, et 
<lb/>per aliam viam ad Summum Pontificem ivisse, 
<lb/>ideoque Principem expectare in loco ipso, hac de 
<lb/>causa non potuisse. Suggessit autem idem Nuntius 
<lb/>Principi ex parte Marchionis, ut Nuntios 
<lb/>suos Capuam mitteret, processuros de Consilio 
<lb/>et instructione Marchionis ipsius, ad causam 
<lb/>Principis coram Summo pontifice proponendam. 
<lb/>Princeps autem hoc audiens ex illo eodem loco, 
<lb/>ubi per dictum nuntium Marchionis verba recepit, 
<lb/>Nuntios suos, videlicet Gualvanum Lanceam, 
<lb/>et Richardum Filingerium Capuam misit 
<lb/>juxta consilium Marchionis, ipseque Acerras 
<lb/>reversus est. 
</p>
<p>
<lb/>Euntes autem Principis Nuntii Capuam, primo 
<lb/>quidem praesentaverunt se Marchioni, quem 
<lb/>nimis elatum, alteratumque ab eo, quod ipsi 
<lb/>crediderant, invenerunt; coepitque idem Marchio 
<lb/>Gualvanum Lanceam ex praedictis Nuntiis 
<lb/>vehementer objurgare, quod ipse, qui tractator 
<lb/>compositionis inter Papam, et Principem fuerat, 
<lb/>ad compositionem ipsam sine praesentia sua 
<lb/>procedere praesumsisset, suamque tantum utilitatem 
<lb/>tractasset; et de ipso Marchione, qui plura 
<lb/>castra tenebat, propter quae sua utilitas in 
<lb/>ipsa compositione potius procurari potuisset, 
<lb/>aliquatenus non curasset. Dictus autem Gualvanus 
<lb/>Lancea, vir quidem corde purus, et ore 
<lb/>moderatus, ipsius marchionis objurgationi suae 
<lb/>causam non subesse legitimam, nihilque in praedictae 
<lb/>compositionis tractatu ad contemtum, vel 

<pb n="132"/> 
<lb/>incommodum ipsius Marchionis interveniise; 
<lb/>quinimmo ipsius Marchionis factum, quod propter 
<lb/>sui absentiam digne, ut decebat tractare non 
<lb/>poterat, Princeps secundum ipsius Marchionis, 
<lb/>ut credebatur votum esse reservatum; nec debere 
<lb/>propter hanc, quam ipse sibi factam reputabat 
<lb/>offensam, vel quamcumque aliam, auxilium 
<lb/>suum Principi in articulo maxime praefato subtrahere, 
<lb/>sed se cum viribus suis ad ipsius relevationem 
<lb/>optare, cum quaecumque ad id ab eodem 
<lb/>Marchione proponeretur excusatio, quominus 
<lb/>Principem in tanta necessitate juvaret, potius 
<lb/>quidem sui accusatio, quam excusatio videretur. 
<lb/>Finita autem allocutione hujusmodi, et 
<lb/>Marchione promittente causam Principis juvare 
<lb/>pro posse, perrexerant ipse Marchio, et Nuntii 
<lb/>Principis ad Summum Pontificem; qui antequam 
<lb/>sibi se praesentassent, ingressus est ad 
<lb/>eum Marchio, et quid sibi clanculo suggesserit, 
<lb/>ex qualitate responsionis factae postmodum Nuntiis 
<lb/>a Summo Pontifice compertum est, Cum 
<lb/>enim Nuntii post id attendentes excusationes 
<lb/>Principis coram Papa proponerent, ostendentes 
<lb/>qualiter mors Burrelli, sine aliqua Principis 
<lb/>culpa contingerat, et legitimam super hoc purgationem 
<lb/>pro parte Principis faciendam offerrent, 
<lb/>asserentesque Principem libenter ad suam 
<lb/>velle remcare praesentiam pro complenda justitia, 
<lb/>dummodo sibi personae securitas, aut literis 
<lb/>promitteretur, aut verbo, judiciumque procederet 
<lb/>secundum Romanas leges, vel constitutiones, 
<lb/>ubi lex, aut constitutio scripta deficeret, 
<lb/>Summus Pontifex a Marchione, sicut praesumitur, 
<lb/>informatus, justitiam quidem servandam 
<lb/>Principi esse respondit, personae tamen securitatem, 
<lb/>nec sibi in literis, nec simplici etiam 
<lb/>verbo promisit. Et licet ex parte Nuntiorum 
<lb/>Principis super securitate tantum habenda diutius 
<lb/>fuisset allegatum, nullo modo alia super 
<lb/>hoc potuit haberi responsio; nec mirum, si tantae 
<lb/>tunc inerant animis coelestibus iras, et in 
<lb/>tantum rigorem mentis Apostolicae mansuetudo 
<lb/>diruerat. Ante quidem Marchionis adventum 
<lb/>Summus Pontifex casum praedictae mortis Burrelli 
<lb/>non ita gravem acceperat, sed cordi sibi 
<lb/>fuerat, si etiam Princeps ex eo facto culpabilis 
<lb/>probaretur, per dispensationem, quam personae, 
<lb/>ac temporis qualitas inducebat, ipsum 
<lb/>quantumcumque grave esset, levigare delictum, 
<lb/>Sed praedictum Marchionem suggessisse dictum 
<lb/>est sibi: quod si rigorem in delicto illo puniendo 
<lb/>non servaret, multum sibi ad acquisitionem Regni 
<lb/>proficeret, vel quia capta persona Principis 
<lb/>non esset, qui sibi in Regni acquisitione resisteret, 
<lb/>vel quia si Princeps in ipsius rigoris formidine 
<lb/>ad suam praesentiam non veniret, maximam 
<lb/>contra eum procedendi materiam haberet. 
<lb/>Illa ergo de causa Summus Pontifex contra 
<lb/>Principem taliter obriguerat, ut quantumcumque 
<lb/>Princeps in omni humilitate, et devotione se 
<lb/>justitiae pariturum offerret, dummodo personae 
<lb/>sibi securitas promitteretur, numquam tamen ad 

<pb n="133"/> 
<lb/>id Papa inclinari potuit, ut aliud sibi, quam 
<lb/>primo responderat, responderet. Suadebatur ergo 
<lb/>Principi ab aliis ul abstineret, ab aliis vero, 
<lb/>ut Summo Pontifici se praesentaret. Sciebatur 
<lb/>enim ab aliquibus, quod si Princeps non veniret 
<lb/>ad Papam, mitti debebat contra ipsum exercitus 
<lb/>ad insequendum eum, quocumque iret, donec 
<lb/>caperetur, vel de toto Regno fugaretur; si 
<lb/>autem veniret ad Papam, propositum erat, quod 
<lb/>vel traderetur statim in carcerem, vel extra Regnum 
<lb/>omnibus bonis destitutus ejiceretur, vel 
<lb/>ultimo supplicio puniretur. 
</p>
<p>
<lb/>Nuntii ergo Principis una cum Marchione super 
<lb/>his diutius cogitantes, et disserentes ad invicem 
<lb/>quod esset minus periculosum, vel venire 
<lb/>ad Papam, vel recedere, tandem remiserunt ad 
<lb/>Principem unum ex ipsis, videlicet Goffredum 
<lb/>de Cusentia, haec omnia sibi significantes per 
<lb/>eum, et asserentes, quod si ipsi essent in ea conditione, 
<lb/>qua Princeps erat, de his duobus periculis 
<lb/>hoc eligerent, scilicet venire ad Papam, dicentes 
<lb/>non esse justitiae, nec Apostolicae mansuetudinis 
<lb/>juris prosequutionem incipere a captione 
<lb/>vel punitione personae, praesertim ubi ea 
<lb/>persona convenitur, quae sine magno scandalo 
<lb/>in suo jure non laeditur; nec esse verisimile, 
<lb/>Papam circa personam Principis ab aequitate 
<lb/>divertere, cujus est proprium aequitatis viam 
<lb/>omnibus esse. 
</p>
<p>
<lb/>Perrexit ergo dictus Goffredus ad Principem, 
<lb/>quem omnibus sibi seriatim expositis remisit 
<lb/>Princeps ad Papam, qui tunc iturus Aversam sequenti 
<lb/>die dicebatur, ut sibi ex parte Principis 
<lb/>significaret, quod cum Civitas Capuana esset 
<lb/>Principi manifeste suspecta propter conspirationem, 
<lb/>quae jam ibi facta fuerat contra eum; et 
<lb/>quod arnesia sua ibi capta fuerant, quae etiam 
<lb/>ad mandatum Papae sibi restitui non poterant; 
<lb/>et quod etiam quamplures de Imperio ibi erant, 
<lb/>quos Imperator Pater suus offenderat, qui in ultionem 
<lb/>offensionis ipsius injuriam sibi de levi 
<lb/>inferre praesumerent: propter hujusmodi suspicionem 
<lb/>dubitavit Princeps, et dubitat ire Capuam 
<lb/>ad praesentiam suam. Ex quo autem ipse Summus 
<lb/>Pontifex iturus erat Aversam, illuc Princeps 
<lb/>ad eum ire volebat. Praedicto ergo Goffredo 
<lb/>eunte Capuam, et hoc totum Papae ex parte 
<lb/>Principis exponente, et supplicante, ut id admittere 
<lb/>dignaretur: Papa respondit, se nolle quod 
<lb/>Princeps ad suam praesentiam veniret, sed ad 
<lb/>praesentiam Legati, Goffredus ergo responsionem 
<lb/>hujusmodi sibi factam a Papa, Gualvano Lanceae 
<lb/>significavit. Ipse autem Gualvanus, qui Papae 
<lb/>voluntatem erga Principem caute praesenserat, 
<lb/>miratus quod Princeps adhuc erat Acerris, 
<lb/>monuit, quod recedat, et in Apuliam vadat, laboretque 
<lb/>habere secum Joannem Morum, ut per 
<lb/>ipsum habeat Luceriam, quam si sibi habuerit, 
<lb/>bene faciet facta sua. Ego autem, inquit, hic 
<lb/>morabor; quia si modo recederem, ex recessu 
<lb/>meo recessus Principis argueretur, et sic de 

<pb n="134"/> 
<lb/>levi impediretur; donec vero hic ego sum, nihil 
<lb/>de recessu Principis praesumetur, et prius 
<lb/>erit Princeps in loco securo, quam de recessu 
<lb/>ejus aliquid hic sciatur. Remansit ergo Gualvanus 
<lb/>Papali Camera, seu Curia ex causa praedicta 
<lb/>remanente, magis adventum Principis reputante, 
<lb/>quam recessum. 
</p>
<p>
<lb/>Praedictus autem Goffredus ad Principem reversus 
<lb/>est; et cum exposuisset ei responsionem 
<lb/>Papae, et sanum praedicti Gualvani consilium, 
<lb/>Princeps ei dixit: Priusquam tu venires ad nos. 
<lb/>id idem cogitavimus: et in hoc nos firmavimus, 
<lb/>ut recedamus. Ut autem Princeps omnia cum 
<lb/>cautela faceret, ne forte posset sibi sinistrum ex 
<lb/>incautela venire, fecit publice dici, quod ipse 
<lb/>Aversam iturus esset ad Papam, missique sunt 
<lb/>alia ex more de familia sua pro recipiendis sibi 
<lb/>hospitiis, ut ex hoc Princeps illuc crederetur iturus, 
<lb/>sicque factum est, quod sapienter simulatione 
<lb/>interposita Princeps fortunam sequens, et divinae 
<lb/>sese tantum provisioni relinquens, de oppido 
<lb/>Acerrarum versus Apuliae partes cum sua 
<lb/>securus modica comitiva recederet. 
</p>
<p>
<lb/>Fuerat autem praedictus Joannes Morus quidam 
<lb/>servus niger de domo Imperatoris, qui pro 
<lb/>eo quod a pueritia sua visus fuit homo industriosus, 
<lb/>et in omni obsequio sedulus, in Aula Imperatoris 
<lb/>crevit, et in oculis suis satis acceptus fuit, 
<lb/>adeo quod ipse Imperator, qui non tam conditionem 
<lb/>originis in omnibus quam virtutes moresque 
<lb/>considerabat, cum illa sibi clarior videretur esse 
<lb/>Nobilitas, quae ex moribus, quam illa, quae 
<lb/>ex sanguine procedebat: praedictum Joannem, 
<lb/>licet aspectu deformem, et ex Ancilla natum, Camerae 
<lb/>suae Custodem et Secretorum Aulae participem, 
<lb/>et.... suorum Praepositum fecerat. 
<lb/>Mortuoque Imperatore, Princeps Manfredus dum 
<lb/>Baliatum fratris sui gesserat, ipse Joannes Morus 
<lb/>in eodem officio invitus Magister, et Praepositus 
<lb/>Regiae Camerae factus fuit, adeoque magnificatus 
<lb/>a Rege, quod etiam Civitati Luceriae 
<lb/>ipsum praeposuit, et Praepositum ipsius Civitatis 
<lb/>vocari fecit. In Civitate vero ipsa, vivente 
<lb/>Rege, ipse Joannes magis quam ipse Rex dominabatur, 
<lb/>nec plus ipse de Saracenis ipsius Civitatis 
<lb/>faceret, quam ipse Joannes Morus, qui 
<lb/>Rector, et tamquam Dominus ipsius Civitatis remansit. 
<lb/>Contingente ergo praedicto casu mortis 
<lb/>Burrelli, Princeps, dum apud Acerras esset, ad 
<lb/>praedictum Joannem, de quo tamquam de nutritura 
<lb/>Camerae patris sui confidebat, suos Nuntios 
<lb/>misit, per quos ei casum praedictum exposuit, 
<lb/>auxiliumque ejus in ea qua erat necessitate 
<lb/>confidenter postulavit; prudentiamque Principis 
<lb/>in casu praedicto commendans, auxilium sibi 
<lb/>cum omni affectione promisit: aliud tamen in 
<lb/>corde, quam in ore habebat, sicut ex post facto 
<lb/>apparuit. Quanta enim Princeps ipse de Acerris 
<lb/>recedendo mala pertulit, et qualiter dictus 
<lb/>Joannes Morus sibi defecerit, dicendum est. 
</p>
<p>
<lb/>Recessit enim Princeps de Acerris ante mediam 
<lb/>noctem concitante eum Comite Acerrarum cognato 

<pb n="135"/> 
<lb/>suo usque ad quoddam Castrum, quod 
<lb/>Mallianum vocatur; erantque in comitiva ipsius 
<lb/>Principis duo juvenes fratres nobiles Neapolitani, 
<lb/>quorum alter Marinus Capece; alter vero 
<lb/>Conradus vocatur. Ii quia Castrum quoddam, et 
<lb/>vicos patrimoniali jure habebant, sciebant ex assuetudine 
<lb/>locorum illorum qualitates, et transitus, 
<lb/>per quos Princeps salibriter esset transiturus. 
<lb/>Ducatu ergo illorum duorum juvenum Princeps 
<lb/>cum comitiva sua proficiscebatur; cumque 
<lb/>perventum esset ad Castrum Montis Fortis, quod 
<lb/>tenebat Ludovicus frater Bertholdi Marchionis 
<lb/>de Honebruch ex dono Regis Conradi, per quod 
<lb/>quidem Castrum viae publcae transitus erat, 
<lb/>cum locus ipse non immerito Principi suspectus 
<lb/>esset propter praedictum Marchionem, qui Principem, 
<lb/>sicut dictum est, manifeste deseruerat, et 
<lb/>pubblice in partem contrariam conversus erat, 
<lb/>ex instructione praedictorum Marini, et Conradi 
<lb/>declinatum est a transitu illius Castri Montis 
<lb/>Fortis, et arreptum est iter per Montes excelsos, 
<lb/>et invios, nedum equitum sed peditum 
<lb/>transitui difficillimos. Cum enim nox esset, Luna 
<lb/>tamen lucente apparebant declinia montium, 
<lb/>per quae transitus erat, longe terribiliora, et 
<lb/>profundiora quam erant; et ad id loci quandoque 
<lb/>perveniebatur, in quo vel propter imminentis 
<lb/>ruinae formidinem, vel propter aeris opacilatem, 
<lb/>splendore Lunae per oppositionem aliquando deficiente, 
<lb/>nulla spes eis inde exeundi remaneret, et 
<lb/>certum quisque ibi suum periculum expectaret. 
<lb/>Levigabatur sane eis in illa tenebrosa periclitatione 
<lb/>quodammodo timor, si ab equis descenderent, 
<lb/>et eundo pedites timorem pro labore commutarent: 
<lb/>magis enim propriis, quam equorum 
<lb/>suorum pedibus credebant viae illius, immo ac 
<lb/>dubitabilis peregrinationis leviorem quidem extimantes 
<lb/>esse ruinam, si ex propriorum pedum 
<lb/>lapsu forsitan caderent, quam si sedentes in 
<lb/>equis cum equorum ipsorum praecipitatione 
<lb/>corruerent. 
</p>
<p>
<lb/>In hac ergodifficultate, et multo discrimine 
<lb/>Princeps cum sua comitiva transivit; et circa 
<lb/>diluculum perventum est ad quoddam Castrum, 
<lb/>quod Manlianum vocatur, per cujus Castri medium 
<lb/>Princeps, et sui transituri erant. Querentibus 
<lb/>autem illius Castri incolis de comitiva illa, 
<lb/>quae esset, dictum est ab aliquibus, comitivam 
<lb/>esse Marchionis Bertholdi: verumtamen cum fama 
<lb/>casus mortis Burrelli, et discessus Principis 
<lb/>ibi jam sparsa esset, coepit apud aliquos de Castro 
<lb/>illo esse credulitas, quod illa comitiva Principis 
<lb/>esset, dicebantque aliqui, conveniens esse 
<lb/>scire, qui essent isti, qui sic transeunt, et non 
<lb/>permitti eos sine requisitione, et discussione transire. 
<lb/>Erat autem transitus illius loci difficilis, ita 
<lb/>quod oportebat eos unum ire post alium; municipes 
<lb/>quoque illi portas clauserant, de municipii 
<lb/>captione dubitantes, viamque transeuntibus dederant 
<lb/>satis angustam, et difficilem pro exteriore 
<lb/>municipii parte juxta ipsos municipii muros, ita 
<lb/>quod, cum onerata animalia, quae cum arnesiis 

<pb n="136"/> 
<lb/>praecedebant, propter transitus illius angustiam 
<lb/>se fixissent, aliqui de comitiva Principis, qui 
<lb/>sequebantur, crediderunt animalia illa cum arnesiis 
<lb/>per municipes esse retenta, et transitum eis 
<lb/>impediti, coeperuntque de fortuna quisque sua 
<lb/>experienda cogitare. Factum est autem, quod locum 
<lb/>illum difficilem non sine magna dubitatione 
<lb/>transierunt Princeps, et sui, et divertentes a Civitate 
<lb/>Avellini, in qua praedictus Marchio de 
<lb/>Honebruch potestatem, et vires habebat, ad Castrum 
<lb/>Atripaldae, quod est praedictorum Marini, 
<lb/>et Conradi, quasi ante horam tertiam salubriter 
<lb/>pervenerunt. 
</p>
<p>
<lb/>Fuit autem Princeps in Castro ipso cum magna 
<lb/>reverentia, et honore receptus, pransusque 
<lb/>est ibi Princeps aliquantutum, uxoribus praedictorum 
<lb/>fratrum, nobilibus quidem, et speciosis 
<lb/>mulieribus, ad utriusque Principis latus in mensa 
<lb/>sedentibus, viris suis honestam earum cum 
<lb/>Principe refectionem gratam satis habentibus, et 
<lb/>ad honorem sibi maximum reputantibus, quod 
<lb/>cum eis Imperatoris filius prandium participare 
<lb/>dignatus esset. In quo quidem Princeps nihil de 
<lb/>suae sibi magnitudinis honore diminuit, cum in 
<lb/>hoc quaedam videatur esse praerogativa dominarum, 
<lb/>ut plura circa eas ad honorificentiam veniant, 
<lb/>quae circa viros quantumcumque magnos 
<lb/>fortassis dedecere viderentur. Prandio autem illo 
<lb/>a Principe, et suis breviter, et summarie celebrato, 
<lb/>discessum est, illoque die ad quoddam Castrum Comitis 
<lb/>Acerrarum, quod dicitur Nuscum, 
<lb/>Princeps cum sua comitiva pervenit; fuitque ibi 
<lb/>et magnus honor exhibitus ex parte praedicti Comitis 
<lb/>cognati sui per ipsius loci municipes, taliter 
<lb/>quod tunc eum dubitare non oportebat, nisi 
<lb/>quatenus dubitari posset, ne de Papali exercitu 
<lb/>aliqui post eum mitterentur. Pernoctavit ergo 
<lb/>Princeps in ea securitate, quam loci tantum illius 
<lb/>conditio, et qualitas dabat. Summo sequenti 
<lb/>mane inde recedens versus Guardiam Lombardorum 
<lb/>iter direxit. 
</p>
<p>
<lb/>Erat autem Terra ipsa Guardiae de pertinentiis 
<lb/>Comitatus Andrensis, quem possidebat Marchio 
<lb/>Bertholdus, unde Princeps ad ipsam Guardiam, 
<lb/>quamquam ad Terram ipsam pervenisset, 
<lb/>non accessit, quia quidam rumor factus est, quem 
<lb/>etiam suspicio ipsa formabat, quod quaedam gens 
<lb/>armata dicta fuisset in Principis occursum venire. 
<lb/>Princeps autem conspiciens in mente quicquid 
<lb/>pro in cautela sibi posset evenire contrarium 
<lb/>ex improviso misso quodam de familia sua, nomine 
<lb/>Abbatino, ad explorandum, si de eo, quod dicebatur 
<lb/>aliquid esset, ipse Princeps se cum suis in 
<lb/>aciem ordinatam exclaravit; et licet praedictus 
<lb/>Abbatinus, qui ad explorandum praedicta missus 
<lb/>fuerat, rediens diceret nullam gentem se alicubi 
<lb/>videre potuisse, Princeps tamen cum sua comitiva 
<lb/>stipatus, quasi ad bellum recipiendum 
<lb/>composita, et accincta processit, et tum appropinquasset 
<lb/>ad Guardiam Lombardorum, praemisit 
<lb/>ad Terram ipsam nuntios, suum significans 
<lb/>adventum, ut qualis esset ipsius Terrae status 

<pb n="137"/> 
<lb/>agnosceret, antequam ad ipsam veniret. 
</p>
<p>
<lb/>Nuntiis autem reversis, et statum ipsius terrae 
<lb/>non mutatum in aliquo significantibus, Princeps 
<lb/>ad Terram ipsam processit, non tamen Terram 
<lb/>intravit, sed ad burgum ipsius populo convocato 
<lb/>confortare coepit, et monere eos, ut decuit, 
<lb/>quod in solita fidei constantia manerent. Populus 
<lb/>autem ipsi Principi exposuit, qualiter quidam 
<lb/>Legatus Apostolicae Sedis, qui apud Arianum 
<lb/>cum magno exercitu Ecclesiae erat, requisivit 
<lb/>eos, ut se, et Terram Ecclesiae dederent, ei 
<lb/>de voluntate sua quid super hoc facturi essent ad 
<lb/>certum terminum responderent (quem quidem 
<lb/>terminum in diem crastinum prorogari dicebat) 
<lb/>quod si in eodem termino se reddere nolle responderent, 
<lb/>excrcitum ipsum consequenter ad sui 
<lb/>oppugnationem, et destructionem expectarent. 
<lb/>Princeps autem, Non decet, inquit, de hujusmodi 
<lb/>comminationibus timere, dummodo fides 
<lb/>vestra non vacillet; ecce enim nos in Apuliam 
<lb/>descendimus ad disponenda sic negotia Domini 
<lb/>Regis nepotis nostri, et nostra, quod vos, et fideles 
<lb/>alios contra omnium adversariorum machinamenta 
<lb/>tuebimur, gratia nobis assistente divina. 
<lb/>Propter quod vobis districte praecipimus, 
<lb/>ut nihil de statu vestro timeatis, nec aliquid vel 
<lb/>ad Legati, vel ad alicujus personae requisitionem, 
<lb/>sine nostro speciali mandato facere praesumatis. 
<lb/>Nos enim pro vobis, et aliis fidelibus 
<lb/>stabimus, et praedicto Legato, ac quibuscumque 
<lb/>aliis adversariis volentibus, sicut respondendum 
<lb/>fuerit, respondebimus. Vestrum ergo 
<lb/>et aliorum subjectorum est stare, ut statis; nostrum 
<lb/>vero de statu vestro, et aliorum curam 
<lb/>gerere, ne status vester aliquorum turbetur 
<lb/>infestatione. 
</p>
<p>
<lb/>Facta igitur tali ad incolas Guardiae proloquutione, 
<lb/>Princeps processit inde, et ipso eodem 
<lb/>die pervenit ad oppidum, quod Bisaccia vocatur, 
<lb/>ibique per incertos praemisit de eodem loco ad 
<lb/>Castrum Bimium Nuntium suum, pro adventu 
<lb/>suo incolis ipsius Castri notificando: quod quidem 
<lb/>Castrum ad ipsum Principem ratione praedicti 
<lb/>Comitatus Andriae pertinebat. Audito autem 
<lb/>salubri adventu Principis, incolae ipsi valde 
<lb/>laetati sunt, et laetitiam suam luminaribus, 
<lb/>aliisque, quibus potuerunt, modis demonstraverunt. 
<lb/>Sicque Princeps, quemdam militem de familia 
<lb/>sua nomine Arduinum misit, illuc ad Castrum 
<lb/>ipsum pro parte sua fideliter custodiendum. 
<lb/>Miserat quoque praedictus Princeps Mephiam 
<lb/>Nuntios suos, scilicet Gualterium de Ocra 
<lb/>Regni Siciliae Cancellarium, et Gervasium 
<lb/>de Martina, qui euntes, et significantes ipsius 
<lb/>Terrae Civibus adventum Principis, facto eis colloquio, 
<lb/>sicut decuit, voluntatem eorum exquisierunt, 
<lb/>si ipsum Principem, et suos in Civitate 
<lb/>recipere vellent. Melphienses autem responderunt, 
<lb/>se Nuntio Papae fidelitatem, et homagium juravisse, 
<lb/>et ideo non debere, nec velle contra ipsum 
<lb/>juramentum venire; velle autem se recipere principem 

<pb n="138"/> 
<lb/>in civitate, dummodo cum modica comitiva 
<lb/>Civitatem intraret, et sine Theutonicis, ac 
<lb/>Saracenis. Redeuntibus ergo praedictis Nuntiis 
<lb/>ad Principem, et responsionem Melphiensium sibi 
<lb/>significantibus, asserentibus etiam, quod Melphienses 
<lb/>Civitatem munire jam coeperant, ipse 
<lb/>Princeps ad Civitatem Esculanam procedere disposuit. 
<lb/>Prius autem, quam ad Civitatem ipsam 
<lb/>procederet, praemisit ad eam Nuntium suum cum 
<lb/>literis ad notificandum ibi adventum suum, et 
<lb/>praevidendum statum, et voluntatem ipsius Civitatis 
<lb/>Incolarum. Pergens autem ipse Nuntius in 
<lb/>Civitatem ingressus invenit seditionem ibi tunc 
<lb/>nuper exortam, et Comestabulum Civitatis ipsius 
<lb/>fuisse in illa seditione peremptum, tantamque in 
<lb/>ipsa Civitate turbationem, quod ipse Nuntius literas 
<lb/>Principis, quas habebat ad Civitatem, nec 
<lb/>dare, nec ostendere ausus est; immo de aliquorum 
<lb/>Consilio, qui Principi benevoli videbantur, 
<lb/>ipsum latere oportuit, et de nocte postmodum Civitatem 
<lb/>exire. 
</p>
<p>
<lb/>Interea Princeps sequenti die de oppido Biscacciarum 
<lb/>moverat versus Exculum processurus. 
<lb/>Cum autem procederet, occurrit sibi in via praedictus 
<lb/>Nuntius de Exculo rediens, et quidam Juvenis 
<lb/>nepos Comestabuli, qui pridem apud Exculum 
<lb/>fuerat in seditione interfectus; et exposita 
<lb/>Principi Civitatis illius conditione suggerebatur 
<lb/>ei, tam ab illo juvene, qui ultionem mortis patrui 
<lb/>sui desiderabat, quam ab aliis de comitiva 
<lb/>sua, qui magnum habebant bellandi desiderium, 
<lb/>ut versus Civitatem ipsam recta via procederet, 
<lb/>utileque esse suis gentibus, ut Civitatem ipsam, 
<lb/>antequam melius munire se posset, subito intraret. 
<lb/>Positum ergo, et firmatum est a Principe, 
<lb/>et suis recta via procedere in Civitatem; et jam 
<lb/>singuli de comitiva sua certam victoriae spem 
<lb/>amplectentes, magisque desiderantes invenire resistentiam, 
<lb/>ut vires suas et animos experiri possent, 
<lb/>quam tranquillum et pacificum habere ad 
<lb/>Civitatem ingressum, jam de ipsa rebellium strage 
<lb/>futura, et de spoliorum direptione quamdam 
<lb/>exultationis sibi materiam anticipabant. Dum 
<lb/>autem sic animose procederent, praedictus Juvenis 
<lb/>nepos Comestabuli interfecti comitivam Principis 
<lb/>coepit praecedere, ut quod requisitionis illius 
<lb/>erat, viae qualitatem iuvestigaret, quatenus 
<lb/>securior Principis comitiva procederet. Cumque 
<lb/>per aliquantulum viae processisset, dixit se pro 
<lb/>certo accepisse per viam, quod Marchio Oddo 
<lb/>frater Marchionis Bertholdi cum quingentis militibus 
<lb/>Cornetum venerat, quod quidem ab Exculo 
<lb/>sex millibus distat. 
</p>
<p>
<lb/>Tali autem rumore in comitiva Principis exorto, 
<lb/>et praedicto juvene id ipsum verum tenaciter 
<lb/>affirmante, licet mendacium esset, quod vel ipsa 
<lb/>conditio temporis suspecta verisimile suggerebat, 
<lb/>vel ipse Juvenis destrictionis Terrae suae timore 
<lb/>confixus, atque damno mortis patrui sui quod 
<lb/>incurrerat, damnum Patriae nollet inferre; Princeps 
<lb/>tamen consideravit sapienter, quod id, quod 
<lb/>de adventu praedicti Marchionis dicebatur, vel 

<pb n="139"/> 
<lb/>verum jam esset, vel adhuc contingere posset; 
<lb/>sciebat enim post recessum suum de Acerris, quod 
<lb/>gens proculdubio ventura erat: magis etiam de 
<lb/>praedicto Oddone credebat propter Marchionem 
<lb/>Bertholdum fratrem suum, qui jam cor suum contra 
<lb/>Principem, ut supra memoratum est, manifestaverat. 
<lb/>Arbitratus est ergo Princeps circumspectus, 
<lb/>quod si Civitatem tunc Esculanam invaderet, 
<lb/>et capere forte non posset, pro eo quod 
<lb/>non tantas vires armatorum tunc habebat, quantas 
<lb/>haberi ad unius Civitatis oppugnationem oporteret, 
<lb/>multum de suo sibi honore decresceret, 
<lb/>et dum vires magis suorum ex illa prima sinistra 
<lb/>fortuna trepescerent adversarii sui, multum inde 
<lb/>vigoris assumerent, si autem Civitatem illam 
<lb/>violenter forsitan caperet, contingere posset, quod 
<lb/>dum sui se in spoliorum direptionem occuparent, 
<lb/>prout manifeste jam innuebant, posset aliquod 
<lb/>sibi, et suis intervenire periculum; vel etiam si 
<lb/>hoc non contingeret, licet ipse Princeps ibi sine 
<lb/>aliquo periculo se receptare, praedicto Marchione 
<lb/>Oddone apud Cornetum existente, et exercitu 
<lb/>illo Ecclesiae, qui erat apud Arianum, 
<lb/>ex parte alia veniente, ipse Princeps, et sui in 
<lb/>ipsa Civitate Exculi viderentur inclusi, et prius 
<lb/>contra eum adversarii sui circumquaque insurgerent, 
<lb/>quam ipse Princeps potentiam, et vires 
<lb/>suas collectas hic inde praesidiis augere et firmare 
<lb/>posset, illiusque modicae gloriae favor, qui tunc 
<lb/>obvenire poterat, si civitatem Exculi caperet, 
<lb/>gloriae majoris emolumentum, quod in antea erat 
<lb/>habiturus impediret. Ratus est ergo Princeps 
<lb/>in illis diebus revelationis suae primordiis, 
<lb/>suam quodammodo per ingenitam sapientiam viare 
<lb/>fortunam, et more sapientis opificis, qui primo 
<lb/>apparatum facit, et tunc demum destinatum 
<lb/>opus aggreditur, cum necessariorum, quae jam 
<lb/>parata sunt, defectus aliquis non timetur, sapienter 
<lb/>decrevit se prius pro illius temporis qualitate 
<lb/>componere, ut debile principium melior 
<lb/>fortuna sequatur. 
</p>
<p>
<lb/>Mutato ergo ex praedictis rationibus proposito, 
<lb/>Princeps ab incoepto itinere Exculi divertens 
<lb/>ad quoddam Castrum, quod dicitur Lavellum, 
<lb/>perrexit, quod a Civitate Venusii octo fere millibus 
<lb/>distat, ibique fuit satis reverenter, et honorifice 
<lb/>receptus, cum ibi per unam noctem mansisset. 
<lb/>Sequenti mane Nuntii Venusinorum venerunt 
<lb/>illuc ad Principem, supplicantes ei ex parte 
<lb/>suorum Concitium, ut Princeps ad regiam, et 
<lb/>suam Civitatem Venusii venire dignaretur, asserentes 
<lb/>qualiter de salubri adventu Principis valde 
<lb/>civitas illius universitatis laetata est, magisque 
<lb/>ac magis laetarentur, si personam ejus in ipsa 
<lb/>Civitate videre mererentur. 
</p>
<p>
<lb/>Ad supplicationem ergo, et devotionem Venusinorum 
<lb/>Princeps cum sua comitiva ad Civitatem 
<lb/>ipsam profectus est, cunctique ipsius Terrae 
<lb/>Cives contra Civitatem sibi devote occurrentes, 
<lb/>ipsum, et suos in magno gaudio, et tripudio receperunt, 
<lb/>et omnes sibi expensas pro se, et tota 

<pb n="140"/> 
<lb/>ejus comitiva de communi omnium Civium largitione 
<lb/>hilariter tribuerunt. 
<lb/>Interea Joannes Morus, qui, sicut superius 
<lb/>dictum est, significaverat se praestiturum omne 
<lb/>auxilium, et consilium Principi, statuto loco 
<lb/>sui in custodia Civitatis Luceriae quodam de familia 
<lb/>sua nomine Marchisio; adhibitis sibi mille 
<lb/>Saracenis armigeris, inter equites, et pedites, 
<lb/>et trecentis Theutonicis equitibus locatis contra 
<lb/>Luceriam in domibus Regiis, quae sunt ibi, qui 
<lb/>Theutonici post mortem Imperatoris locati fuerant 
<lb/>in Civitate Trojana, post mortem vero Regis 
<lb/>de Civitate ipso per ipsius Terrae Cives ejecti 
<lb/>fuerant; receptoque ab ipso Marchisio juramento, 
<lb/>et facto sibi districto mandato, ut neminem, 
<lb/>sive Principem, site quamcumque aliam 
<lb/>personam Civitatem Luceriae intrare permitteret; 
<lb/>ad Summum Pontificem profectus est, significans 
<lb/>Principi, quod ipse ad hoc ibat, ut apud 
<lb/>Summum Pontificem negotium, et utilitatem 
<lb/>Principis tractaret; licet illius esset intentio, ut 
<lb/>se, et Civitatem Luceriae in manibus Ecclesiae 
<lb/>poneret, et quantum posset confusionem Principis 
<lb/>procuraret. Princeps vero audito Joannis 
<lb/>Mori discessu a Luceria, miserat diversos jam 
<lb/>Nuntios ad Civitatem ipsam humilis quidem 
<lb/>conditionis ad contractandum, et qui familiaritatem, 
<lb/>et usum cum Saracenis ipsius Civitatis 
<lb/>habebant, qui sine suspicione introire poterant, 
<lb/>et exire e Civitate ad explorandum ibidem, quae 
<lb/>et qualis voluntas Civitatis ipsius recipiendi 
<lb/>Principem esset: per quos Nuntios ad se redeuntes 
<lb/>intellexit Princeps, qualiter voluntas ipsorum 
<lb/>hominum satis bona esset, et quod mirabantur, 
<lb/>quare Princeps recta via Luceriam non 
<lb/>venisset, cum ipsi omnes se ad defensionem et 
<lb/>honorem Principis, et bona eorum omnia disponerent, 
<lb/>et parata essent. 
</p>
<p>
<lb/>Cum autem Princeps apud Venusium morans 
<lb/>talia nova de Luceria recepisset, traciare coepit 
<lb/>cum Secretaris suis, qualiter ad Terram ipsam 
<lb/>Luceriae conferre se posset, aliis asserentibus 
<lb/>melius esse, Principem solum cum uno, aut 
<lb/>duobus tantum in specie privatae personae ire, 
<lb/>et Civitatem intrare, aliis vero dicentibus, 
<lb/>ipsum debere cum tota sua comitiva procedere, 
<lb/>cum oporteret ipsum transire inter Civitatem 
<lb/>Exculanam, quae rebellaverat, et Civitatem 
<lb/>Fogiae, ad quam Oddo Marchio de Honebruch 
<lb/>cum Papali magna militia certissime venerat. 
<lb/>Resedit tamen in hoc consilium, ut Princeps 
<lb/>iret in specie privatae personae, quia nullo modo 
<lb/>per medium praedictarum duarum Civitatum 
<lb/>rebellium cautius transire posset, quam si totam 
<lb/>suam comitivam non duceret secum; quae 
<lb/>propter multitudinem, cum tamen illa multitudo 
<lb/>pauca esset, non posset forsitan ita transire, 
<lb/>quin ad aliquam praedictarum Civitatum forte 
<lb/>inde notitia perveniret. 
</p>
<p>
<lb/>Interim autem dum hoc tractatur, venerunt 
<lb/>Cives Venusini ad Principem dicentes: se a 
<lb/>Melphiensibus esse requisitos ad confoederationem 

<pb n="141"/> 
<lb/>ad invicem faciendam, asserentes se confoederationem 
<lb/>ipsam eis negare non posse propter 
<lb/>Melphiensium potentiam, quae eis ex vicinitate, 
<lb/>quae inter eos est, plurimum nocere posset, 
<lb/>si cum eis confoederationem non haberent. 
<lb/>Verumtamen voluntati eorum confoederationem 
<lb/>ipsam esse cum Melphiensibus facere, salvo in 
<lb/>omnibus Principis honore, et salute. Princeps 
<lb/>autem audiens Venusinorum verba, voluntatemque 
<lb/>eorum de facienda ipsa cum Melphiensibus 
<lb/>confoederatione, monstravit quasi parum 
<lb/>curare. 
</p>
<p>
<lb/>Disposito ergo Principe cum praedictis tantum 
<lb/>Secretariis suis de itinere suo, ne ad alios 
<lb/>forte hujus rei notitia perveniret, fecit publice 
<lb/>dici, quod ipse iturus erat versus Ecclesiam 
<lb/>S. Nicolai de Aufido, loquuturus cum Friderico 
<lb/>de Antiochia fratre suo, quem illuc ipse Princeps 
<lb/>venisse confixit, et deinde processurus erat 
<lb/>Spinazzolam: mandavit ergo illis de familia 
<lb/>sua, qui remansuri erant, ut sequenti mane 
<lb/>Spinazzolam cum Camera sua proficiscerentur; 
<lb/>Secretariis autem dixit, qui cum reliqua familia, 
<lb/>et Camera remanere debebant, ut de Spinazzola 
<lb/>cum Camera ipsa non recederent, donec 
<lb/>rei futurae qualitas, quicquid faciendum esset, 
<lb/>indicaret. 
</p>
<p>
<lb/>Erat autem primus dies Novembris hora quasi 
<lb/>vespertina, cum hoc tractaretur, vixque ad hoc 
<lb/>completo super materia ista colloquio, cuidam 
<lb/>de hominibus longe astantibus super mutationem 
<lb/>gratiam fecit. Quod Princeps signum bonum ingens 
<lb/>id esse auspicatus, subito ensem sibi dari 
<lb/>postulavit; et cum ensis tunc nullo modo invenire 
<lb/>potuisset (quod aliqui non bono evenire auspicio 
<lb/>suspicati sunt) ipse nihilominus Princeps 
<lb/>quodam alio ense cujusdam socii sui militis, qui 
<lb/>sibi oblatus est, se accinxit, et armis aliis competenter 
<lb/>munitus equitavit, tres tantum Scuterios 
<lb/>secum ducens. Cumque in illa modica societate 
<lb/>Civitatem exivisset, quosdam de familia 
<lb/>sua iter ignorantes, equitantes post Principem 
<lb/>invenit, cum se seque sibi in via junxerunt, quos 
<lb/>Princeps revocare noluit, ne ipsis aliquid de suo 
<lb/>forsan proposito perpendi posset. Inventae sunt 
<lb/>autem omnes illius comitivae cum Principis persona, 
<lb/>quibus procedentibus sapervenit nox, et 
<lb/>cum nocte pluvia, quae adeo grandis erat, et 
<lb/>tenebras noctis augebat, quod euntes non poterant 
<lb/>se ad invicem videre, sed se solo verbo vel 
<lb/>mutuo contactu sentiebant; nec scire poterant, 
<lb/>versus quam partem incederent, cum nec ipsos 
<lb/>certa via duceret, quam ipsi studiose diverterant, 
<lb/>et per invios ire campos, dum adhuc lux esset, 
<lb/>elegerant, ne ad aliquam praedictarum Civitatum 
<lb/>causaliter declinarent. Ibant ergo non ex 
<lb/>arbitrio, sed sola eos ducente fortuna, cum stellae, 
<lb/>quas ad itineris nocturni demonstrationem 
<lb/>nox ipsa parare curaverat, aer tunc pluviosus 
<lb/>abscomdisset, et omne illis in ipsa tempestate remedium 
<lb/>subtraxisset. Erat autem inter eos quidam 

<pb n="142"/> 
<lb/>miles nomine Adenolphus Pardus, qui fuerat 
<lb/>Magister venationum Imperatoris Frederici, 
<lb/>qui ex nimia venationum assuetudine magnam 
<lb/>illarum partium notitiam habebat, et inter illas 
<lb/>tenebras, quantum de industria sua poterat, 
<lb/>Principi ducatum praestabat, ita ut inter illas 
<lb/>fortunae adversitates in ducatu ipsius Adenulphi 
<lb/>magnam partem fiduciae suae Princeps posuisse 
<lb/>videretur, magnumque spei remedium sibi in illo 
<lb/>errore faciebat notitia regionis, quam ipsum 
<lb/>Adenulphum ex nimia venationum Imperialium 
<lb/>assuetudine habere sciebat. Licet autem sicut 
<lb/>eis tunc fortuna saeviens minari videretur, ut 
<lb/>in incertum se tunc eorum quisque crederet, non 
<lb/>periculum, sed quam, ut forsitan, non errarent, 
<lb/>ipsi lumen potius se errare praesumerent, tamen 
<lb/>circa noctis medium ad quemdam locum eos error 
<lb/>ille perduxit, qui vocatur S. Agapitus, qui 
<lb/>medius est inter Fogiam, et Luceriam. Erat enim 
<lb/>ibi quaedam domus, quam Imperator Fredericus 
<lb/>pro venationis solatio construi fecerat, quae 
<lb/>quidem domus in illa noctis tenebrositate albescens 
<lb/>aliquantulum apparuit, nec tamen Princeps 
<lb/>ad domum illam prius divertere voluit, quam 
<lb/>loci illius qualitate circumquaesita, quantum poterat 
<lb/>in illa noctis opacitate comprehendi de loco 
<lb/>ipso, quod esset S. Agapitus certificatus esset, 
<lb/>alicui praedictarum rebellium proximus, ad 
<lb/>quem divertere sibi periculosum esse potuisset, 
<lb/>praesertim cum similes domus per similes Apuliae 
<lb/>partes, et maxime in Capitanata, per praedictum 
<lb/>Imperatorem constructae fuerant in venantium 
<lb/>solatiis, quarum aliqua Civitati Fogiae, 
<lb/>in qua praedictus Oddo Marchio cum Papali 
<lb/>exercitu erat, nimis vicinabatur. 
</p>
<p>
<lb/>Rigente ergo illa tempestate pluviali, Princeps 
<lb/>cum suis illis paucissimis sociis ad domum illam 
<lb/>declinavit, ut homines et equi, qui pluviam indesinentem 
<lb/>illa in tenebrositate vagantes pertulerant, 
<lb/>per modicam in illo loco pausationem, 
<lb/>aliquam tanti laboris refocillationem acciperent; 
<lb/>adeoque gratulanter loci illius quietem amplexi 
<lb/>sunt, quod quodammodo praeteriti paulo ante 
<lb/>discriminis obliviscentes, in tantum se solatii 
<lb/>luxum in illa requie, locique angustia laxaverunt, 
<lb/>ut ignem maximum lignorum sibi oblata 
<lb/>copia facerent, qualiter sibi magni reges, et 
<lb/>Principes in illis solatiis suis facere fieri consueverunt: 
<lb/>quod licet reprehensibile quodammodo 
<lb/>visum fuerit, cum ex ignis illius fulgore, qui 
<lb/>usque Fogiam, vel Trojam prae sui magnitudine 
<lb/>pervenire poterat, aliquid de ipsius Principis 
<lb/>transitu per locum illum ab adversariis suis perpendi 
<lb/>potuisset, tamen sic factum est, et pro 
<lb/>infecto haberi non potest. Per totum noctis residuum 
<lb/>moratus est in illo loco Princeps, et sui, 
<lb/>et tam ipsi quam equi magnam ibi de labore, 
<lb/>quem habuerant, refocillationem acceperunt. 
<lb/>Paulo autem ante diluculum equitaverunt, et 
<lb/>eum ad tria forte milliaria Civitati Luceriae 
<lb/>appropinquassent, cogitavit Princeps, quod si 

<pb n="143"/> 
<lb/>omnes simul ad Civitatem accederent, contingenre 
<lb/>posset, quod homines Civitatis multitudinem 
<lb/>illam, licet paucam, suspectam haberent, et 
<lb/>forsitan ingressum sibi negarent; si autem cum 
<lb/>duobus, aut tribus tantummodo iret, ingressum 
<lb/>sibi dare non dubitarent; et posito quod ingressum 
<lb/>non darent, facilius, et salubrius cum paucis, 
<lb/>quam cum multis, deinde salvare se posset: 
<lb/>cogitabat enim Princeps, quod si in Luceria 
<lb/>forte non reciperetur, ad Castrum Bibiani, quod 
<lb/>pro eo tenebat, pergeret, et ibi se receptaret. 
</p>
<p>
<lb/>Missis ergo in loco illo omnibus illis, qui secum 
<lb/>ibant, Princeps ipse cum tribus tantum, 
<lb/>quorum unus idioma Saracenorum bene noverat, 
<lb/>ad portam appropinquabat, quo ex interiori parte 
<lb/>plures homines, qui ad noctis custodiam deputati 
<lb/>ad portam custodiendam, asserentes, equites 
<lb/>Civitatem versus venire, convenerant propter 
<lb/>magnam sollicitudinem custodiendi Civitatem, 
<lb/>quam eis illius temporis qualitas ingerebat. Cum 
<lb/>ergo Princeps esset extra ante portam et homines 
<lb/>Civitatis ex interiori parte in ipsius portae 
<lb/>propugnaculis starent, unus ex famulis Principis 
<lb/>linguam Saracenicam sciens prius accessit, et 
<lb/>hominibus, qui portam custodiebant dixit: En 
<lb/>Dominus vester Princeps filius Imperatoris juxta 
<lb/>desiderium vestrum ad vos venit: aperite ergo 
<lb/>sibi portas, et ipsum recipite in Civitate, sicut 
<lb/>jam pridem cum magna bona vestra liberalitate 
<lb/>promisistis. Cum autem illi dubitarent, an ibi 
<lb/>Princeps esset, prout ille dicebat, et suspicarentur 
<lb/>ab ipso illudi, Princeps ut se illis cognitum 
<lb/>faceret, appropinquavit magis ad portam, et 
<lb/>cognitus est ab eis: statim autem quod cognoverunt, 
<lb/>quod Princeps esset, anxiabantur ad portam 
<lb/>sibi aperiendam, volebantque prius mittere 
<lb/>ad Marchisium statutum per Joannem Morum, 
<lb/>ut supra dictum est, in Civitate Luceriae qui 
<lb/>claves praedictae Civitatis habebat. Tunc vero 
<lb/>unus ex illis qui intus erant, fidem suam ulterius 
<lb/>erga Principem ostendens sic inquit: Pro 
<lb/>clave ad Marchisium mittimus: Ipse Marchisius, 
<lb/>qui mandatum habuit a Joanne Moro, quod 
<lb/>nec Principem, nec aliquem alium ingredi Civitatem 
<lb/>permitteret clavem ipsam non dabit, sed 
<lb/>Principis ingressum, quantumcumque poterit, 
<lb/>impediet. Bonum ergo est ut quomodocumque 
<lb/>melius fieri potest, Princeps intret: ipso enim 
<lb/>ingresso omnia postmodum plana erunt. Erat 
<lb/>autem clivus quidam a Civitate productus, per 
<lb/>ipsam portam ad labem aquae pluvialis extra 
<lb/>Civitatem educendam, qui clivus limen portas 
<lb/>per medium secabat, ita quod clausa porta 
<lb/>tantum foraminis ex illo clivo remanebat, quod 
<lb/>homo prostratus ingredi inde poterat Civitatem. 
<lb/>Ille ergo, qui sic fuerat proloquutus: Ingrediatur, 
<lb/>inquit, Princeps per foramen, quod sub 
<lb/>porta est, et sic in Civitate quomodocumque ipsum 
<lb/>habere possumus, habeamus. Tunc Princeps 
<lb/>nec advertens ingressus illius turpitudinem 
<lb/>sed magnae fructum gloriae, quae ex illa 
<lb/>turpitudine resultabat, cogitans per labores, et 

<pb n="144"/> 
<lb/>angustias transeundum esse ad gloriam, et ex 
<lb/>illa contumeliosa quidem, sed utili prostratione, 
<lb/>surrecturum se ad magnae solium exaltationis 
<lb/>aspirans, cum jam ad id eum fortuna duxisset, 
<lb/>ut non tamquam homo directus, sed tamquam 
<lb/>reptile incurvatus, terraeque prostratus gradi 
<lb/>deberet, animadvertit sapientissime, quod processus 
<lb/>forte, qui jam ad illius depressionis ultimum 
<lb/>tenerat, ad suae revelationis tendebat initium, 
<lb/>descenditque de equo suo, et se in terram 
<lb/>prosternere ad ingrediendum per foramen parabat. 
<lb/>Quod Saraceni videntes, magnaque ex illa 
<lb/>Principis miranda quidem, sed necessaria humilitate 
<lb/>permoti: Numquid, inquiunt, ferendum 
<lb/>est, ut dominus noster, ita viliter Civitatem intret? 
<lb/>Effringamus igitur portas, ut ingrediatur, 
<lb/>sicut Principem decet. Uno ergo impetu facto 
<lb/>irruerunt ad portas, ipsasque fregerunt, et intus 
<lb/>Principem cum magno gaudio recipienies, ipsum 
<lb/>usque ad medium Civitatis in brachiis suis relevatum 
<lb/>a terra portaverunt. Itaque circumcinctus 
<lb/>Princeps innumera multitudine populi confluentis 
<lb/>ad aspectum ipsius, in illa honorifica delatione 
<lb/>sui magnam personae defatigationem sustinebat, 
<lb/>dum homines magis suo communi gaudio, 
<lb/>quam ipsius Principis habililati satisfacientes, 
<lb/>in tantum exhibitionem illam honoris 
<lb/>extenderent erga Principis personam, ut de labore, 
<lb/>et compressione, quam tunc Princeps patiebatur, 
<lb/>parum cogitarent: quod cum oblato sibi 
<lb/>in illla frequentia populi cum maxima difficultate 
<lb/>equo equitasset, sensit de persona graviori 
<lb/>tunc periculo, quam id quidem habuerit, 
<lb/>respirasse. 
</p>
<p>
<lb/>Cum autem hoc fieret, et de adventu Principis 
<lb/>Civitas tota ferveret, pervenit hoc ad notitiam 
<lb/>Marchisii statuti per Joannem Morum in Civitate, 
<lb/>qui Marchisius in Regio palatio erat. Qui 
<lb/>cum audisset Principem fore in Civitate, admirans 
<lb/>qualiter id esse potuisset, cum ipse portarum 
<lb/>omnium claves haberet, fecit confestim armari 
<lb/>Saracenos deputatos per Joannem Morum 
<lb/>sub se ad custodiam Civitatis, ipseque armis munitis 
<lb/>egressus est de Palatio, et simul cum praedictis 
<lb/>armatis contra Principem venire coepit. 
<lb/>Principe autem procedente ad palatium cum maxima 
<lb/>Populi multitudine, ipso quoque Marchisio 
<lb/>cum armatis suis contra Principem ab ipso palatio 
<lb/>veniente, cum ventum esset ad id loci, quo 
<lb/>dictus Marchisius Principem euntem aspiceret, 
<lb/>factus est illico clamor, et concursus populi ad 
<lb/>ipsum Marchisium, ut incontinenti descenderet, 
<lb/>et ad pedes Principis iret. Ille obstupefactus, et 
<lb/>de necessitate virtutem faciens, statim descendit, 
<lb/>armisque depositis, ante Principem se prostravit, 
<lb/>et pedes Principis osculatus est, sicque Princeps 
<lb/>cum magno honore, et gaudio ad palatium 
<lb/>Regium populo comitante perductus est. 
</p>
<p>
<lb/>Inter haec illi de familia Principis, qui ipso, 
<lb/>ut dictum est, cum tribus tantum ad Civitatem 
<lb/>accedente, retro remanserant, cum e vestigio 
<lb/>venientes ad Civitatem appropinquassent, audientes 

<pb n="145"/> 
<lb/>Principem esse intus, accesserunt ad portas 
<lb/>Civitatis. Cum autem Principe mox ingresso, 
<lb/>portae, quae apertae fuerant, clausae interim, 
<lb/>et obfirmatae fuissent, illi autem ante portas ipsas 
<lb/>stabant, et intrare non poterant, custodes enim 
<lb/>portarum nesciebant, nec credebant eos de familia 
<lb/>Principis esse: dum autem illi sic starent ante 
<lb/>portas Civitatis collecti, ecce Marchio Oddo 
<lb/>cum quadam comitiva sua veniebat de Fogia ad 
<lb/>Luceriam, cumque Civitati appropinquans equites 
<lb/>illos ante portam Civitatis stantes videret, 
<lb/>quaesivit a quodam rustico, quem secus viam 
<lb/>fodientem invenit, qui essent illi, qui ante portam 
<lb/>Civitatis equites stabant; illo autem rustico 
<lb/>respondente sibi, illos esse de familia Principis, 
<lb/>et eumdem Principem Civitatem asserente ingressum, 
<lb/>statim ipse Oddo miratus nimis atque 
<lb/>turbatus, de roncino, quem equitabat, descendit, 
<lb/>et dextrerium suum, qui sibi a dextris ducebatur, 
<lb/>ascendit, et versus Fogiam retrocedebat. 
</p>
<p>
<lb/>Cum autem illi de familia Principis stantes 
<lb/>ante porlam vidissent, et agnoscentes ex vexillo, 
<lb/>quod ille erat Marchio Oddo, post eum se proripuerunt, 
<lb/>ipsum viriliter insequentes; cumque 
<lb/>vero equi eorum essent valde fatigati ex labore 
<lb/>noctis praeteritae, videntes, quod eum attingere 
<lb/>non poterant, ab ipsius insequutione temperaverunt; 
<lb/>et reversi ad portas Civitatis, postquam 
<lb/>scitum est eos de Principis comitiva esse, apertis 
<lb/>januis Civitatem intrarunt, et ad Principem, qui 
<lb/>in Palatio Regio erat, accesserunt, Principi significantes, 
<lb/>qualiter Marchio Oddo venerat atque 
<lb/>recesserat. 
</p>
<p>
<lb/>Congregato ergo universo populo Civitatis ante 
<lb/>Palatium Regium, Princeps in ipso Palatio 
<lb/>residens ad fenestram, quae prospicit inter Meridiem, 
<lb/>et Occasum, de qua ipse populum respiciebat, 
<lb/>totusque populus ipsum videbat, proloquutus 
<lb/>est ad populum, sicut negotii qualitas requirebat, 
<lb/>exponens causam, propter quam a 
<lb/>Summo Pontifice recesserat, et qualiter voluntatis 
<lb/>suae erat jura Regis nepotis sui, et sua, et 
<lb/>libertatem bonumque statum Regni, et Civitates 
<lb/>ipsius viriliter manutenere atque defendere: statimque 
<lb/>omnes se in personis, et rebus ad servitium, 
<lb/>et beneplacitum Regis, et Principis obtulerunt, 
<lb/>et juramenta fidelitatis, et omagii sibi pro 
<lb/>parte Regis, et sua, secundum eorum ritum corporaliter 
<lb/>praestiterunt. 
</p>
<p>
<lb/>Interea Secretarii Principis, et olli de comitiva 
<lb/>sua, qui cum camera sua remanserant apud 
<lb/>Venusium, et juxta ipsius Principis mandatum 
<lb/>Spinazzolam processerant, ibique manebant nihil 
<lb/>poenitus sciebant de his, quae Principi feliciter 
<lb/>obtigerant, Princeps autem id eis significans, 
<lb/>mandavit eis, ut non per viam, quae est inter 
<lb/>Exculum, et Fogiam, sed per Castrum Bovini, 
<lb/>vel per Sypontum Luceriam venirent. Illi autem 
<lb/>tutius elegerunt per Sypontum venire; si enim 
<lb/>per Bovinum venissent, sinistrum eis procul dubio 

<pb n="146"/> 
<lb/>contigisset; nam eo ipso die, videlicet secundo 
<lb/>Novembris, quo Princeps Luceriam ingressus 
<lb/>est, Bertholdus Marchio de Honebruch G. Cardinali 
<lb/>Apostolicae Sedis Legato in Apulia cum 
<lb/>magno exercitu venienti, per unam dietam obviam 
<lb/>procedens Fogiam venererat. Qui Marchio 
<lb/>veniens, cum sibi significatum fuisset in via 
<lb/>Principem esse Luceriae, conturbatus est nimis, 
<lb/>nuntiumque ad Legatum ad id sibi significandum 
<lb/>celeriter misit; tantusque terror ad comitivam 
<lb/>Marchionis ex illo rumore factus est, sicut aliqui 
<lb/>postmodum de comitiva illa dixerunt, ut 
<lb/>quamplures de Apulia, qui cum Marchione veniebant, 
<lb/>cum ipse Marchio venerit Fogiam, se 
<lb/>ibi non fixerunt, sed ipso eodem die usque Barolum 
<lb/>Nuntius Marchionis adeo festinavit, quod 
<lb/>ipso eodem die, videlicet secundo Novembris, fuit 
<lb/>apud Trojam; propter quorum Legati, et Marchionis 
<lb/>adventum tam praedictum Castrum Bovini, 
<lb/>quam aliae Civitates, et Castra per Apuliam 
<lb/>in partem ipsius Legati, et Marchionis 
<lb/>declinaverunt. 
</p>
<p>
<lb/>Inventae sunt autem in praedicto Palatio Regio 
<lb/>Luceriae Camera Imperatoris Frederici, et 
<lb/>Camera Regis Conradi, Camera quoque Marchionis 
<lb/>Oddonis, et Camera Joannis Mori, in 
<lb/>quibus Cameris inventum est aurum, argentum, 
<lb/>vestes, lapides pretiosi, et arma quamplurima. 
<lb/>Coepit ergo Princeps de gazis, et bonis, quae in 
<lb/>cameris ipsis inventa sunt, inter milites distribuere, 
<lb/>et tam eis, quam illis, qui secum de partibus 
<lb/>Terrae Laboris venerant, quam aliis, quos 
<lb/>undecumque habere poterat, stipendia praestare: 
<lb/>praedicti enim Theutonici equites, quos Joannes 
<lb/>Morus, ut dictum est, in praedictis domibus extra 
<lb/>Luceriam constituerat, statim Principe veniente 
<lb/>Luceriam, se sibi ad suum servitium praesentaverunt. 
<lb/>Princeps eos libenter recepit, et stipendia 
<lb/>ejus concessit. Plures etiam alii Theutonici, qui 
<lb/>post mortem Regis per diversas Regni partes, et 
<lb/>praecipue per Apuliam dispersi erant, audito 
<lb/>Principis adventu in Luceriam, ad ipsum venerunt, 
<lb/>et ad stipendia recepti sunt; et licet aliqui 
<lb/>eorum equos vel arma non haberent, Princeps 
<lb/>eis equos, et arma, prout unumquemque indigere 
<lb/>videbat, praestabat. Multi etiam de exercitu 
<lb/>Legati, et Marchionis, audita liberalitate Principis, 
<lb/>de exercitu ipso recedentes, venere ad Principem; 
<lb/>et Princeps eis stipendia tribuebat, ita 
<lb/>quod per modicum temporis spatium exercitus 
<lb/>Principis adeo est augmentatus, quod terror ejus 
<lb/>totam jam Apuliam concutiebat. Statim enim 
<lb/>quod Princeps Luceriam intravit, et exercitum 
<lb/>suum sic augmentare coepit, per singulas vicinas 
<lb/>Terras misit literas suas, ut Luceriam foderum 
<lb/>rerum victualium necessariarum pro suo 
<lb/>exercitu mitterent: misit, et literas Fogiam ubi 
<lb/>erat Marchio Bertholdus; quae literae receptae 
<lb/>ab universitate Civitatis praesentatae faerunt 
<lb/>Marchioni praedicto; quos literas cum legisset 
<lb/>Marchio, valde miratus est, quod Princeps, qui 
<lb/>paulo ante in tanta depressione, et humiliatione 

<pb n="147"/> 
<lb/>fuerat, quod eum supplicare alios oportebat, sic 
<lb/>subito ex depressione illa in excellentem statum 
<lb/>erectus esset, ut de fodero sibi mittendo ita imperiose 
<lb/>mandaret, ac si totius jam Regni Dominus 
<lb/>esset. Turbatus ergo valde ex hoc Marchio 
<lb/>convertit se ad consuetas versutias, et quasi amicabiliter 
<lb/>motus, et de honore ac salute Principis 
<lb/>zelum habens, magisque se intimum, et familiarem 
<lb/>Principi ostendere volens, misit eis 
<lb/>quasdam vestes lineas, et laneas, ut Princeps, 
<lb/>qui pro diuturnis armis fatigatus erat, et qui in 
<lb/>solis armis suis Luceriam venerat, cum nondum 
<lb/>Camera sua cum testibus, et aliis personae suae 
<lb/>necessariis pervenisset ad eum, vestibus illis a 
<lb/>Marchione missis indueretur. Misitque sibi consilium, 
<lb/>ut Princeps de gratia Ecclesiae non desperaret, 
<lb/>nec tamquam desperans ea faceret, 
<lb/>quae ad majorem aggregationem odii, et discordiae 
<lb/>redundarent: confidere enim se dicebat, 
<lb/>quod adhuc poterat factum suum sic cum Summo 
<lb/>Pontifice componere, quod honor sibi, et commodum 
<lb/>increscere potuisset. Princeps autem 
<lb/>Marchionis ipsius vestes tamquam necessarias 
<lb/>recepit, verba vero tamquam superflua, et dolosa 
<lb/>contemsit, viresque, et potentiam suam, 
<lb/>quod magis sibi necessarium, et utile erat, augmentare 
<lb/>quotidie satagebat. Principe autem sic 
<lb/>suas quotidie vires augente coepit de concordia 
<lb/>inter ipsum, et Legatum tractatus haberi, tractatumque, 
<lb/>quod Princeps usque ad ripam fluminis, 
<lb/>quod est inter Luceriam, et Trojam veniret, 
<lb/>Nuntiique Legati usque ad ripam ejusdem 
<lb/>fluminis ex parte alia venirent a Troja, ut ibi 
<lb/>ad invicem de negotio concordiae loquerentur. 
<lb/>Praefixo ergo ad hoc die Princeps cum equitum, 
<lb/>et peditum comitiva Luceriam exivit, et usque 
<lb/>ad ripam praedicti fluminis, comitiva sua parum 
<lb/>retro dimissa, cum paucis accessit. Illi vero 
<lb/>de parte Legati cum magna similiter comitiva 
<lb/>Trojam exeuntes, Principis videntes exercitum 
<lb/>longe citra ripam fluminis consistere, nec 
<lb/>ad ripam fluminis aliquatenus appropinquare 
<lb/>volebant. Princeps vero hoc videns, cum illis 
<lb/>suis paucis sociis, qui secum erant, ad ripam 
<lb/>fluminis transivit, et comitivam, quae retro remanserat, 
<lb/>ad ripam, ubi prius ipse steterat, venire 
<lb/>fecit. Cumque Principe flumen transeunte 
<lb/>ita de parte Legati adhuc ad ipsum appropinquare 
<lb/>nollent, Princeps versus eos magis appropinquavit, 
<lb/>et per tantum loci spatium, eundo 
<lb/>versus illos, se jam a sua comitiva elongaverat 
<lb/>quod aliquibus temerarium quodammodo visum 
<lb/>fuit, sic hostili parti se credere, ubi pars hostilis 
<lb/>de eo sic dubitaret. Cum autem illi nullo modo 
<lb/>se vellent de prima statione movere, et jungere 
<lb/>se ad colloquium, Princeps vel pusillanimitatem 
<lb/>illarum spernens, vel fraudem conjiciens, 
<lb/>retrocessit, et Luceriam cum sua comitiva reversus 
<lb/>est. 
</p>
<p>
<lb/>Post paucos autem dies cum videret Marchio 
<lb/>Bertoldus, quod Principis potentia nimis augumentabatur, 
<lb/>misit ad Principem quemdam suum 

<pb n="148"/> 
<lb/>secretum Nuntium religiosum, de domo videlicet 
<lb/>S. Mariae Theutonicorum, sibi significans, quod 
<lb/>ipse Marchio ad gratiam Principis redire volebat, 
<lb/>si Princeps vellet ipsum recipere, et certa 
<lb/>sibi pacta, et conditiones, quas Marchio petebat, 
<lb/>adimplere. Inter ipsa autem pacta continebatur, 
<lb/>ut Princeps filiam suam Ganarro nepoti 
<lb/>Marchionis nuptui traderet, petiitque Marchio 
<lb/>quod Princeps Gualterium de Ocra Regni Siciliae 
<lb/>Cancellarium Secretarium suum ad eumdem 
<lb/>Marchionem pro hujusmodi tractatu habendo 
<lb/>destinaret apud Trojam, sub eo quidem praetextu, 
<lb/>quod idem Cancellarius ad Legatum pro 
<lb/>tractatu concordiae mitti videretur. Princeps autem 
<lb/>sapienter considerans, quod si Marchionem 
<lb/>ex parte sua, quocumque modo habere posset, 
<lb/>partis adversae vires multum decrescerent, sua 
<lb/>vero potentia nimis augumentaretur, tali petitioni 
<lb/>Marchionis acquievit, et praedictum Cancellarium 
<lb/>ad Marchionem praedicto modo mittere 
<lb/>disposuit. Cumque praedictus Cancellarius 
<lb/>solus nollet ipsius negotii onus assumere, tum 
<lb/>quia Marchionis astutias habebat suspectas, tum 
<lb/>quia ad palliandum causam profectionis ipsius 
<lb/>ad tractandum cum Legato concordiam, unam 
<lb/>tantum personam transmitti inconveniens quodammodo 
<lb/>esse videbatur, adhibitus est ad ipsum 
<lb/>negotium exequendum Goffredus de Cusentia 
<lb/>ipsius Principis Secretarius, factaque est uniquique 
<lb/>eorum Principe commissio eundi ad praedictum 
<lb/>Legatum Trojam, et de concordia cum 
<lb/>ipso tractanda, data eis a Principe plena potestate, 
<lb/>et auctoritate tractandi cum Marchione, 
<lb/>qualiter ad partem Principis reverteretur, et offerendi 
<lb/>ac firmandi sibi pro parte Principis 
<lb/>omnia pacta, et conditiones, quas ipse Marchio 
<lb/>postulaverat. 
</p>
<p>
<lb/>Profecti sunt ergo praedicti Nuntii Principis 
<lb/>Trojam ad Legatum Sedis Apostolicae ibi existentem, 
<lb/>ut de concordia cum ipso tractaretur. 
<lb/>Legatus autem potentiam suam quodammodo ex 
<lb/>dedignatione magnificare volens, Nuntios ipsos 
<lb/>admittere nolebat, sed quosdam eis auditores dedit, 
<lb/>videlicet Archiepiscopum Ravennatensem, 
<lb/>Episcopum Faventinum, et Albertum de Flisco 
<lb/>consanguineum suum, coram quibus auditoribus 
<lb/>Nuntii Principis causam tractandae concordiae, 
<lb/>pro qua venerant, exposuerunt, Principem minus 
<lb/>ipsius concordiae esse nocivum; sed nihil 
<lb/>cum ipsis facere potuerunt; sicque Nuntii ipsi 
<lb/>ad Marchionem se contulerunt, et licet non possent 
<lb/>cum ipso tractare aliquid ita sicut volebant, 
<lb/>quia in verbis ejus, quae dolo et astutia 
<lb/>plena erant, se aliquatenus firmare non poterant, 
<lb/>quamvis enim pactis, et conditionibus sibi oblatis 
<lb/>acquiescere videbatur, tamen dicebat se expectare 
<lb/>Marchionis Oddonis fratris sui voluntatem, 
<lb/>et consilium, quod magis dilationem conclusionis 
<lb/>afferre videbatur; tamen ne ipsorum Nuntiorum 
<lb/>accessus illuc penitus inutilis esset, per illud 
<lb/>modicum temporis, quo in Troja fuerunt, 
<lb/>ab eis sapienter, et caute tractatum est, quod 

<pb n="149"/> 
<lb/>una Comestabulia Theutonicorum, quae in exercitu 
<lb/>Legati erat, ab exercitu ipso discederet, et 
<lb/>ad partem Principis veniret, cum se ad id commode 
<lb/>faciendum loci, et temporis opportunitas 
<lb/>daret. Sicque praedicti Nuntii negotio, pro quo 
<lb/>venerant, infecto, ad Pnrincipem redierunt. 
</p>
<p>
<lb/>Princeps ad hoc cum magnum jam exercitum 
<lb/>congregatum haberet, animusque ejus ad potentiae 
<lb/>suae vires experiendas esset accensus, praesertim 
<lb/>cum exercitus Papalis qui erat in Fogia, 
<lb/>multum se quotidie roboraret vallando se circumcirca 
<lb/>infossatis, intendendo etiam succidere 
<lb/>nemus Palmulae Civitati Fogiae propinquum 
<lb/>ad construendum Palatia circumcirca in fossatis 
<lb/>ad majus sui munimen: cogitavit, quod melius 
<lb/>erat hostes suos impugnare, antequam ipsi 
<lb/>se sic praemunire possent, et laborem sibi postea 
<lb/>majorem darent. Praefixit ergo in corde suo certum 
<lb/>diem, videlicet in qua exiturus esset in campum, 
<lb/>jussitque omnibus de exercitu suo se interim 
<lb/>praeparare, ut ad aliud mandatum singuli 
<lb/>se ad belli expeditionem praeparatos decenter 
<lb/>invenirent. 
</p>
<p>
<lb/>Interea vero Comes Gualterius de Manupello 
<lb/>de partibus Comitatus sui veniebat ad Legatum, 
<lb/>ab ipso vocatus, qui ad quoddam Castrum, quod 
<lb/>dicitur Serra Capriola, dicebatur jam pervenisse. 
<lb/>Princeps autem scripsit et, ut antequam ad 
<lb/>Legatum iret, ad ipsius Principis veniret praesentiam: 
<lb/>cumque praedictus Comes respondisset, 
<lb/>se dubitare hoc facere sine voluntate Legati, misit 
<lb/>interim Princeps ad eumdem Comitem Nuntios 
<lb/>speciales, videlicet Riccardum Filingerium militem, 
<lb/>et praefatum Goffredum de Cusentia, ut 
<lb/>ipsum Comitem inducerent, ut iturus ad Legatum 
<lb/>per Luceriam transiret, et Principi loqueretur, 
<lb/>quod quidem sibi convenire volebat per 
<lb/>eum, super facto concordiae Legato ex parte 
<lb/>Principis exponendo. 
</p>
<p>
<lb/>Cum autem haec fierent, venit dies, quem ad 
<lb/>exeundum in campum Princeps sibi praefixerat, 
<lb/>ipsoque die tanta pluviae inundatio a praecedenti 
<lb/>nocte incipiens facta est, quod difficile erat 
<lb/>hominibus, nedum in campum procedere, sed 
<lb/>etiam extra domos exire; sicque in diem, tertium 
<lb/>videlicet, processus in campum necessario dilatus 
<lb/>est. Quo die veniente Princeps summo diluculo 
<lb/>Comitem Henricum de Spernaria, virum 
<lb/>strenuum, et bellici discriminis expertum ad se 
<lb/>venire jubens: En hodie, inquit, dies est, in quo 
<lb/>sub spe certa victoriae contra nostros hostes, 
<lb/>nostra possumus esplicare vexilla. Accipe ergo 
<lb/>tecum aciem unam equitum armatorum, et felici 
<lb/>animo exeas, procedens usque ad locum 
<lb/>inter Trojam, et Fogiam, et Luceriam medium; 
<lb/>ut quacumque ex parte sive de Troja, sive de 
<lb/>Fogia aliqui de hostili parte prodierint, provideri 
<lb/>possint; constituasque duos viros cum duobus 
<lb/>vexillis in colliculo illo, quod aliquantulum 
<lb/>exeuntibus huic Civitati apparet oppositum, et 
<lb/>de quo usque ad vicinitatem Fogiae, et Trojae 
<lb/>potest utriusque haberi prospectus; quos viros 

<pb n="160"/> 
<lb/>informes, et instruas, ut de loco illo versus 
<lb/>utramque partem intente respicientes, si gentem 
<lb/>aliquam ex aliqua praedictarum partium 
<lb/>prodire viderint, primo unus illorum, et deinde 
<lb/>alius vexilla in circuitu ventilent; nos enim inspectores 
<lb/>alios hic in palatii summitate constituemus, 
<lb/>qui ad vexilla praedicta prospectum 
<lb/>certissimum habeant, ut si praedicta signa vexillorum 
<lb/>viderint, per quae significetur, ut positum 
<lb/>est, aliquam gentem de aliqua praedictarum 
<lb/>partium exire, nobis statim haec dicant, 
<lb/>nosque ad signum ipsum cum exfortio confestim 
<lb/>exibimus ad ejus subsidium: si autem antequam 
<lb/>hoc fiat, vel etiam post, ante nostrum 
<lb/>occursum aliqua gens de hostili parte tibi occurrent, 
<lb/>viriliter ipsam aggrediaris, quia proculdubio 
<lb/>victoriam obtinebimus. 
</p>
<p>
<lb/>Egressus est ergo juxta mandatum Principis 
<lb/>Comes Henricus cum quadam equitum comitiva, 
<lb/>pervenitque ad locum, quem sibi designaverat 
<lb/>Princeps. Ordinavit quoque Princeps duos 
<lb/>viros cum vexillis in loco eminenti, juxta Principis 
<lb/>designationem ad prospiciendum, et notificandum, 
<lb/>si qua gens partis adversae exivisset a 
<lb/>Fogia, vel a Troja; ipse vero Comes cum comitiva 
<lb/>sua reposuit se in quadam valle depressa, 
<lb/>ut a longe videri non posset. Princeps autem 
<lb/>constituerat prospectores in summitate palatii 
<lb/>Luceriae, ut signa vexillorum, quae focienda 
<lb/>erant ad ostendendum exitum gentis de Fogia vel 
<lb/>Troja, sicut fuerat praeordinatum viderent, et 
<lb/>Principi significarent. Cumque aliquantulum 
<lb/>transisset spatiis, ecce prospectores in summitate 
<lb/>palatii constituti dixerunt Principi, se signa 
<lb/>vexillorum vidisse, quae inter Principem, et 
<lb/>Comitem posita fuerant, ut dictum est; Princeps 
<lb/>autem tamquam leo diu passus exuviem, ad 
<lb/>aliquod praecedentis indicium subito concitatus 
<lb/>exurgens, prospectu signorum sibi significato 
<lb/>animosius exibuit, et cum comitiva equitum, 
<lb/>et peditum, quam decenter ordinaverat, statim 
<lb/>Civitatem exivit, et comiti Henrico jam in Luceriam 
<lb/>redire incipienti se junxit. Cumque Comes 
<lb/>miraretur, quia Princeps exiverat, cum 
<lb/>nulla signa vexillorum facta fuissent, affirmatum 
<lb/>est ab inspectoribus in summitate palatii 
<lb/>constitutis, quod ipsi signa vexillorum certissime 
<lb/>viderant, et ea Principi significaverant, cui 
<lb/>quidem illudere fas non erat, ut sibi aliud pro 
<lb/>alio diceretur. 
</p>
<p>
<lb/>Licet autem in veritate signa aliqua facta non 
<lb/>fuerant, tamen procul dubio facta fuisse apparuerunt 
<lb/>propter victoriam, quae disposita erat a 
<lb/>Deo per Principem ipsa die habenda de adoersariis 
<lb/>suis. Cum enim Princeps, et Comes super 
<lb/>hujusmodi materia colloquerentur, et se ad revertendum 
<lb/>in Luceriam direxissent, ecce quaedam 
<lb/>equitum caterva longe retro apparuit: et 
<lb/>cum dubitaretur, qui essent, prima facie creditum est, 
<lb/>quod esset illa Comestabulia Theutonicorum, 
<lb/>de qua per Nuntios Principis pridem 
<lb/>ad Marchionem transmissis, ut dictum est, tractatum 

<pb n="151"/> 
<lb/>caute fuerat, ut de exercitu Legati recederent, 
<lb/>et ad partem Principis venirent. Dixit 
<lb/>ergo Princeps: Tu cum comitiva illis in occursum 
<lb/>eas; qui si pacifici veniunt, ipsos pacifice 
<lb/>recipias, et eos ad nos honorifice ducas; si autem 
<lb/>adversarii sunt, non dubites eos viriliter 
<lb/>aggredi; nos enim viso congressu ad te confestim 
<lb/>cum toto isto exfortio veniemus. Principe 
<lb/>ergo ita remanente cum illis, qui secum de Civitate 
<lb/>venerant, Comes Henricus cum illis, quos 
<lb/>primo secum duxerat, versus catervam equitum 
<lb/>venientem processit. Cumque interim appropinquasset, 
<lb/>quod per vexilla poterat, quae gens esset 
<lb/>illa discerni, cognovit Comes, quod illa caterva 
<lb/>esset Marchionis Oddonis, quae de Fogia 
<lb/>exierat ad praedationem aliquam faciendam; 
<lb/>statimque contra eum coepit animosius ire; quo 
<lb/>viso praedictus Oddo Marchio, quia non erat 
<lb/>cum eo tanta gens, et talis, quod bellum recipere 
<lb/>potest, coepit retrocedere. Comes autem ipsum 
<lb/>insequens, animosum contra eum fecit insultum, 
<lb/>in quo insultu aliqui de parte Marchionis in terram 
<lb/>fuerunt prostrati, Princeps autem viso illo 
<lb/>insulto praemisit Fredericum de Acerris militem 
<lb/>suum cum quadam acie armatorum in succursum 
<lb/>Comitis, quo Frederico accelerante, Marchio 
<lb/>Oddo se versus Fogiam quantum poterat retrahebat, 
<lb/>commissoque inter eos conflictu, Marchione 
<lb/>praedicto se viriliter defendendo, quousque 
<lb/>vidit principem a longe cum certa comitiva venientem, 
<lb/>ipsius ergo Comitis, et Principis exercitus 
<lb/>animosior factus, contra Marchionem potentius 
<lb/>dimicare coepit. Marchio comitivam Principis 
<lb/>venientem videns, et de sua comitiva diffidens, 
<lb/>in fugam se versus Fogiam proripuit, paululumque 
<lb/>moratus ante Civitatem, et bellum ibi 
<lb/>recipere volens, cum vidisset quod illi de Civitate 
<lb/>ad ejus subsidium non exirent, sed in Civitatem 
<lb/>descendere praepararent, Comes autem Henricus 
<lb/>viriliter insectabatur eum, et magnam jam 
<lb/>stragem de suis facere coeperat; cum etiam jam 
<lb/>comitiva equitum Principis Comiti Henrico se 
<lb/>adiunxisseit; videns ipse Marchio deterius esse stare, 
<lb/>quam fugere, se ad fugam dissolute convertit, 
<lb/>et usque ad Castrum Canusii fugit, ibique 
<lb/>se receptavit. 
</p>
<p>
<lb/>Principi autem cum suis usque ad introitum 
<lb/>Civitatis Fogiae appropinquanti nimis vehementer 
<lb/>in ipso ingressu a parte contraria resistebatur, 
<lb/>coepitque balistis, et arcubus ex utraque parte 
<lb/>recte pugnari; cumque per duarum fere horarum 
<lb/>spatium sic bellaretur ante Civitatem, nec 
<lb/>posset Princeps cum suis hostiliter illam catervam 
<lb/>irrumpere, et Civitatem intrare, ecce pedites arcerii, 
<lb/>qui Principem sequuti sunt a Luceria, nec 
<lb/>potuerant cum equitibus simul venire, ad Civitatem 
<lb/>appropinquaverunt, qui non ea parte in 
<lb/>qua Princeps cum suis equitibus erat, sed ex alia 
<lb/>parte Civitatis, quae respicit septentrionem, de 
<lb/>ordinatione Principis accesserunt, in qua videlicet 
<lb/>parte resistentia aliqua non habebatur, quam 
<lb/>Princeps appropinquabat. Cum ergo fossata, quae 

<pb n="152"/> 
<lb/>Fogitani, et illi de Papali exercitu fecerant circumcirca, 
<lb/>non essent multum elevata ex illa parte, 
<lb/>quam praedicti pedites petierunt, ingressi sunt 
<lb/>ipsi pedites ex illa parte, et fuerunt in burgo Civitatis 
<lb/>ipsius, quod erat ex illa parte. Cum autem 
<lb/>illi, qui erant in speculis Civitatis constituti, 
<lb/>pedites ipsos vidissent ingressos, et jam ipsi 
<lb/>pedites sagittis eos hinc inde lacesserent, factus 
<lb/>est subito clamor, quod Civitas ex parte alia capta 
<lb/>esset. Quod cum pervenisset ad illos, qui Civitatem 
<lb/>ex parte alia contra Principem defendebant, 
<lb/>statim dimissa defensione se verterunt in 
<lb/>fugam versus palatium Regium Civitatis ipsius: 
<lb/>quibus sic fugientibus Princeps, et sui post eos 
<lb/>Civitatem ingressi sunt, aliosque eorum contrucidaverunt, 
<lb/>alios vero ceperunt, praeter illos, qui 
<lb/>se in praedicto palatio receptare potuerunt. 
</p>
<p>
<lb/>Posita autem Civitate ipsa in direptionem, et 
<lb/>praedam, potuisset quidem Princeps, si voluisset, 
<lb/>contra illos, qui se receptaverant in palatio, 
<lb/>bellum inferre, et eorum per violentiam, personas 
<lb/>habere, sed cum jam sero esset factum, cogitavit 
<lb/>Princeps quod si per istantem noctem ad obsidionem 
<lb/>illorum in Civitate ipsa remaneret, Legatus 
<lb/>Apostolicae Sedis, qui cum magno exercitu erat 
<lb/>apud Trojam, hoc audito posset contra illum cum 
<lb/>exercitu illo venire, et forte illum offendere, praesertim 
<lb/>cum milites, et pedites sui propter laborem 
<lb/>illius diei valde fatigati essent: cogitavit enim 
<lb/>post haec, quod cum aliqui viri Ecclesiastici, qui 
<lb/>cum exercitu Papali Fogiam venerant, in praedicto 
<lb/>palatio cum aliis se receptassent, posset sibi 
<lb/>ad magnam saevitiam imputari, si se ad obsidionem 
<lb/>illorum inclusorum perseverante, et palatio 
<lb/>ipso per violentiam capto, praedicti viri Ecclesiastici 
<lb/>cum aliis caperentur. Hac ergo potissimum 
<lb/>causa, et ne etiam ex sui praesentia Civitas 
<lb/>per suorum depraedationem magis damnificaretur, 
<lb/>vidit Princeps melius esse recedere, quam 
<lb/>ibi in nocte ipsa remanere, ut illi, qui in palatio 
<lb/>se receptaverant, capta Principis absentia fugerent, 
<lb/>et votum suum Princeps de eis sine aliqua 
<lb/>nota crudelitatis haberet. 
</p>
<p>
<lb/>Reversus est ergo Princeps illo sero cum toto 
<lb/>exercitu suo Luceriam, et ad mediam fere noctem 
<lb/>pervenit ad Civitatem. Sequenti vero mane in ipso 
<lb/>diluculo venerant ad Principem duo Cives Troiani, 
<lb/>missi ab universitate Civitatis Trojae, dicentes, 
<lb/>quod Legatus Apostolicae Sedis, qui in Troja 
<lb/>fuerat, audita Victoria, quam Princeps habuerat 
<lb/>in Fogia, cum exercitu quem ibi habebat, de 
<lb/>Civitate Trojana nocte recesserat tantaque fuerat 
<lb/>in fuga illius, et exercitus sui dissolutio, quod 
<lb/>aliqui relictis penitus arnesiis suis, personas tantum 
<lb/>onerare, et portare tentantes ipsa ad terrorem 
<lb/>etiam muliercularum onerata in animalibus 
<lb/>suis dimittebant, et se ad fugam, sicut melius poterant, 
<lb/>expediebant, ita etiam quod mulieres Civitatis 
<lb/>ipsius animalia fugientia arnesiis onerata 
<lb/>trahebant aliqui etiam armis induti, cujuscumque 
<lb/>seu viri seu mulieris timentes occursum, arma 

<pb n="153"/> 
<lb/>ipsa libentius deponebant, et viro seu etiam 
<lb/>mulieri, ut secure abire sinerentur, dimittebant, 
<lb/>Aliqui etiam non curantes equis sellas aptare, equos 
<lb/>ad nudum equitabant, et Civitate exibant. 
<lb/>Aliqui quoque vix tantum sibi spatium in illa fugienti 
<lb/>occupatione laxabant, ne equos suos de 
<lb/>praesepe resolverent, et equitarent, sed dummodo 
<lb/>salvare quoque modo se possent dimissis equis 
<lb/>pedites fugiebant. Praedicti ergo Nuntii Trojanae 
<lb/>Civitatis hoc Principi exponentes, ipsum ex parte 
<lb/>universiiatis ipsius suppliciter deputabantur, 
<lb/>ut ad Civitatem Trojanam venire dignaretur, nec 
<lb/>eis imputaret ad culpam, quod Legatum praedictum, 
<lb/>et Marchionem cum Papali exercitu receperunt, 
<lb/>cum eorum violentiae nullo modo resistere 
<lb/>potuissent. Simili quoque modo Rogerius de 
<lb/>Parisio, qui cum praedicto Papali exercitu Trojam 
<lb/>venerat, significavit Principi, quod fugiente 
<lb/>Legato ipse Castrum Civitatis ipsius ad honorem 
<lb/>regis, et Principis cepit, ipsumque ad fidelitalem 
<lb/>regis, et Principis custodiebat. 
</p>
<p>
<lb/>His auditis totus exereiius Principis valde laetatus 
<lb/>est, instabantque omnes apud Principem, et 
<lb/>praecipue illi Theutonici, qui pridem de Civitate 
<lb/>Troiana per mortem Regis Conradi fuerant, 
<lb/>ut dicium est, a Trojanis expulsi, ut Princeps 
<lb/>cum exercitu proficisceretur Trojam. Princeps 
<lb/>autem sapienter corde consideravit, quod si tunc 
<lb/>Trojam accederet, magna destructio Civitati eidem 
<lb/>posset accidere, tum ex cupidine spoliorum, 
<lb/>qua fere omnes ad eundum illuc accedebantur, tum 
<lb/>ex ultione injuriae, qua praedicti milites Theutonici 
<lb/>miro modo videbantur accensi, praesertim 
<lb/>cum data eis materia debacchandi, ad quaelibet 
<lb/>enormia committenda impune prosilirent, belli 
<lb/>praecipue tempore, quo licite committuntur illicita, 
<lb/>et quae pacis tempore injusta sunt. Ex hac 
<lb/>ergo provida consideratione Princeps exercitus 
<lb/>sui motum contra Civitatem Trojanam a direpitone 
<lb/>in ipso sui primordio caute revocavit, gravius 
<lb/>sibi futurum existimans eorum impetum semel 
<lb/>in sui voti prosequutione permissum ab illius 
<lb/>postea Civitatis destructione compescere, quam a 
<lb/>principio revocare. Dixit itaque Princeps non esse 
<lb/>necessarium Trojam appetere, quae jam Legato, 
<lb/>et exercitu Papali inde fugientibus ad mandatum 
<lb/>Regis et suum conversa erat; necessarium 
<lb/>autem esse, et magis utile repetere Fogiam propter 
<lb/>illos, qui pridie in palatio se receptaverant, 
<lb/>ne si sic sine impugnatione aliqua dimitterentur, 
<lb/>possent forsitan, et ipsi animum viresque resumere, 
<lb/>et alii de secta ipsorum, qui per vicina fortassis 
<lb/>loca collecti erant, aliquid resistentiae in 
<lb/>corde concipere, et nocumentum aliquod fidelibus 
<lb/>irrogare. 
</p>
<p>
<lb/>Habitum est ergo pro meliori redire Fogiam, 

<pb n="154"/> 
<lb/>quam ire Trojam, sicut Princeps edixerat; arreptoque 
<lb/>itinere Princeps, et sui versus Fogiam 
<lb/>vexillis explicatis procedebant. Cum autem essent 
<lb/>ad quatuor fere millia prope Civitalem, occurrit 
<lb/>exercitui Principis in via quidam Nuntius 
<lb/>de Fogia veniens, qui dixit, quod omnes illi, qui 
<lb/>die praeterita se in palatio Fogiae receptaverant, 
<lb/>de nocte recedentes fugerunt. 
</p>
<p>
<lb/>Cum autem rumor hujusmodi in exercitu Principis 
<lb/>de fuga illorum insonuisset, omnes uno impetu, 
<lb/>et praecipue Theutonici per camporum invia 
<lb/>versus illam partem, qua illos fugientes ire 
<lb/>existimabant, animose currere coeperunt, ut eis 
<lb/>ex transverso possent occurrere. Qui quidem ex 
<lb/>magna prosequenti animositate, quam hostium 
<lb/>fuga nimis augebat, videbantur in equis non quidem 
<lb/>incedere, sed volare: non quippe, ut fieri solet, 
<lb/>ante positas hostium acies illi gressibus modeste 
<lb/>procedebant, quasi congressuri, ut in campo 
<lb/>stantibus hostibus sapienter bellum inferrent, 
<lb/>sed cum hostes, qui non apparebant, ex animo 
<lb/>quaererent, moderamen eis sola videbatur effraenitas, 
<lb/>qua ipsos invenire possent. Insequuti sunt 
<lb/>ergo eos hoc modo per viae plurimum, nec ullo 
<lb/>modo eos attingere potuerunt, quia illi tempestive 
<lb/>nimis de nocte fugam arripuerant, et timor eis 
<lb/>ad fugiendum alas adjunxerat; in tantam enim 
<lb/>dissolutionem fugiebant, quod eorum aliqui viam 
<lb/>ignorantes, vel potius pro cautela ipsam deserentes, 
<lb/>et per devia montium divertentes, cum pervenissent 
<lb/>ad loca, quorum exitus nives undique 
<lb/>clauserant, post dies aliquot mortui reperti sunt; 
<lb/>per plura etiam loca bonettae pannis, et rebus aliis 
<lb/>plenae inventae sunt, quas ut fugerent expedite 
<lb/>in via dimiserant. 
</p>
<p>
<lb/>His itaque taliter gestis, et talem quippe Principe 
<lb/>apud Fogiam assequuto victoriam, praedictus 
<lb/>legatus Apostolicae Sedis de Troja recedens, 
<lb/>cum Papali exercitu versus Neapolim ad Summum 
<lb/>Pontificem properabat; qui cum tanta festinantia 
<lb/>ibat, quod Marchioni Bertholdo, qui 
<lb/>pridie ab ipso fuerat missus ad Papam, in via se 
<lb/>adjunxit, et deinde ambo simul Neapolim pervenientes 
<lb/>invenerunt, quod ipsis diebus, videlicet 
<lb/>Idibus Decembris, Papa defunctus erat. Tantus 
<lb/>autem Cardinalibus, et aliis de Romana Curia 
<lb/>ex illa Victoria Principis timor accessit, quod 
<lb/>viso Legato, et Marchione omnes voluere de Neapoli 
<lb/>recedere, et in Campaniam redire. Ad magnam 
<lb/>tamen instantiam, et confortationem Marchionis 
<lb/>ipsius steterunt, et in unum collecti ad 
<lb/>electionem novi Summi Pontificie Cardinales de 
<lb/>mane procedentes elegerunt Dominum Rainaldum, 
<lb/>aliis Raymundum Episcopum Ostiensem, 
<lb/>vocatusque est Papa Alexander. 

<pb n="155"/> 
</p>
<p>
<lb/>Princeps autem post habitam praedictam victoriam, 
<lb/>morabatur in partibus Capitanatae, clamabantque 
<lb/>tam Theutonici, quam Saraceni Barolum, 
<lb/>Barolum. Ergo cum tota alia Terra Bari 
<lb/>partem Ecclesiae adhuc teneret, audita victoria, 
<lb/>quam Princeps habuerat, et qualiter Theutonici, 
<lb/>et Saraceni versus eos incursionis suae vota 
<lb/>direxerant, memores destructionis, quam jam 
<lb/>pridem fuerant ex alia sua rebellione perpessi, 
<lb/>Nuntios miserunt ad principem, se et Civitatem 
<lb/>ad mandatum regis, et Principis exponentes. 
<lb/>Ipsis ergo Barolitanis venientibus ad mandatum 
<lb/>regis, et Principis, tota alia Terra Bari adhuc 
<lb/>in rebellione durabat, Princeps antem non ipsam 
<lb/>Terram Bari, sed superiores Apuliae partes, quae 
<lb/>magis parti adversae vicinabantur, repetere decrevit, 
<lb/>processitque versus Barolum, disponens 
<lb/>antequam obsidionem contra Castrum ipsum frmaret, 
<lb/>ut ipsum violenter caperet, sed hyeme adversante 
<lb/>noluit ibi frustra laborare. 
</p>
<p>
<lb/>Processit ergo Venusium, et ex insperato Civitatem 
<lb/>ipsam adhuc in rebellione perseverantem 
<lb/>intravit, ipsamque ad mandatum suum habuit: 
<lb/>petierunt enim ipsius Civitatis incolae humiliter 
<lb/>a Principe veniam, proponentes, qualiter contra 
<lb/>Melphienses, et alios, qui eos in rebellione praecesserant, 
<lb/>quod destructionem eis ex vicinitate 
<lb/>comminabantur, stare in proposita fide non potuerent, 
<lb/>propter quod de necessitate in partem eorum 
<lb/>declinarant, fidem autem suam non deseruerant 
<lb/>in eodem, sed quando potuerant, in adventu 
<lb/>Principis ipsam declaraverunt: talibusque verbis, 
<lb/>et aliis hujusmodi coram Principe propositis 
<lb/>veniam promeruerunt. Memoratus est enim 
<lb/>Princeps, qualiter pridem ipsum a Terra-Laboris 
<lb/>procedentem, et in Apuliam venientem, omnique 
<lb/>spe frustratum, Venusini devote receperunt, 
<lb/>et honorem, quem possent, sibi concumulati fuerunt, 
<lb/>ex qua potissimum causa Princeps ad praestandum 
<lb/>eis veniam inclinatus est. 
</p>
<p>
<lb/>Interea vero Joannes Morus erat in Acheruntia, 
<lb/>et eodem tempore, quo Princeps Luceriam, 
<lb/>ut supra dictum est, intravit, ipse Joannes Morus 
<lb/>a Papali Curia rediens, cum audisset in via 
<lb/>Principem esse Luceriae, valde turbatus est, admirans, 
<lb/>quomodo Civitatem ipsam introire potuerat, 
<lb/>cum ipse ante recessum suum valde diligenter 
<lb/>eam ordinasset custodiri; misitque ad Principem 
<lb/>Nuntios supplicans, quod et literas suas 
<lb/>de securitate mitteret; cum ipse ad pedes suos venire 
<lb/>vellet. Princeps autem infidelitatem, et proditionem 
<lb/>ipsius Joannis Mori dissimulare contemnens, 
<lb/>literas suas ei denegavit; dixit tamen, 
<lb/>quod si venire vellet, secundum quod merita sua 
<lb/>exigebant, recipiendus erat; quod ipse Joannes 
<lb/>audiens non Luceriam venit ad Principem, utpote 
<lb/>laesam conscientiam habens, sed recta via profectus 
<lb/>est in Acheruntiam, ibique ut dictum est, 

<pb n="156"/> 
<lb/>morabatur. Saraceni vero ibi cum ipso morantes, 
<lb/>ipsius proditione cognita, ferino potius, quam 
<lb/>humano instinctu eumdem Joannem Morum in eis 
<lb/>plurimum confidentem interfecerunt, et corpore 
<lb/>ejus ab eis membratim diviso, caput ejus in Luceriam 
<lb/>delatum est, et ad portam Fogitanam ipsius 
<lb/>Civitatis in spectaculum suae nefandae proditionis 
<lb/>appensum est. Saraceni ipsi miserunt Nuntios 
<lb/>ad Gualvanum Lanceam avunculum Principis de 
<lb/>Romana Curia redeuntem (erat in Castro suo, 
<lb/>quod Tulle vocatur) sibi hoc significantes, et petentes 
<lb/>ut veniret in Acheruntiam et Terram ipsam 
<lb/>pro parte Principis reciperet. Dictus enim 
<lb/>Gualvanus, qui, ut supra dictum est, Principe 
<lb/>recedente de Acerris apud Romanam Curtam ex 
<lb/>utili quidem, et necessaria causa remanserat, 
<lb/>donec in praedicta Curia fuit, tamquam homo 
<lb/>astutus, et discretissimus, ostendebat se, non pro 
<lb/>se, sed contra Principem esse, ut caute sibi de 
<lb/>ipsius Principis utilitate tractaret; capta vero 
<lb/>temporis opportunitate de Curia ipsa recessit, et 
<lb/>ad Castrum suum praedictum, quod dicitur Tulle, 
<lb/>interfecto praedicto Joanne Moro, ad petitionem 
<lb/>Saracenorum Acheruntiam intravit, terramque 
<lb/>ipsam pro Principis parte recepit, cum Princeps, 
<lb/>ut praedictum est, apud Venusium esset, 
<lb/>idem Gualvanus ad Principem illuc venit, laetatusque 
<lb/>est nimis Princeps de adventu suo, tum 
<lb/>quia ipsum de manibus adversariorum suorum 
<lb/>recepit incolumem, tum quia consilium, et auxilium 
<lb/>ejus circa illa ardua negotia, quae Principi 
<lb/>incumbebant, sibi necessarium et utilissimum 
<lb/>erat. Ipso enim Gualvano ad Principem veniente, 
<lb/>multis cogitationibus se Princeps exoneravit, 
<lb/>cum ipse Gualvanus tantae quidem prudentiae ac 
<lb/>strenuitatis esset, quod de toto guerrae negotio 
<lb/>Princeps sibi secure posset incumbere, et ipse 
<lb/>tamquam Dominus sine cogitatione aliqua 
<lb/>remanere. 
<lb/>Interim autem Civitas Rapullae, quae ipsius 
<lb/>Gualvani erat, in rebellione durabat, mittitur 
<lb/>ergo illuc praedictus Gualvanus cum multitadine 
<lb/>equitum, et peditum armatorum; cumque Cives 
<lb/>ipsius oratione requisiti pacifice ad mandatum 
<lb/>venire nollent, datus est viriliter in Civitatem 
<lb/>insultus; et licet incolae loci se nimis audacter 
<lb/>in primo congressu defenderent, cum situs 
<lb/>loci ipsius defensioni eorum magnam audaciam 
<lb/>daret, inde animis, et viribus Principalis exercitus 
<lb/>ex illorum magis resistentia, et defensione 
<lb/>crescentibus, cum resistentiam illorum solatium 
<lb/>reputarent, et defensionem, quam illius loci nomine 
<lb/>faciebant, suarum esse sentirent incitamenta 
<lb/>virtutum. Violenter tamen Civitas capitur, pluresque 
<lb/>de Civitate ipsa propter rebellionem ipsam, 
<lb/>in qua pertinaciter devenerant, neci traduntur, 
<lb/>et ad extremam quodammodo desolationem Civitas 
<lb/>ipsa non minus ex incolarum suorum stultitia, 
<lb/>quam ex Principalis exercitus triumphali 
<lb/>ultione perducta est. 

<pb n="157"/> 
</p>
<p>
<lb/>Capta autem tali modo Civitate Rapullae, 
<lb/>Melphienses, qui eidem Civitati ad quinque fere 
<lb/>millia vicinantur, timentes ne ipsi in rebellione 
<lb/>persistentes simul paterentur, statim missis ad 
<lb/>Principem Nuntiis ad mandatum ipsius redeunt. 
<lb/>Tranenses quoque, et Barenses, et alii de Justitiaratu 
<lb/>Terrae Bari, audita captione Rapullae, 
<lb/>et quod alia etiam superior pars Apuliae ad mandatum 
<lb/>Principis venerat, satis temerarium esse 
<lb/>putantes in rebellione ultra perseverare, ad mandatum 
<lb/>Principis revertuntur: totaque jam fere Apulia, 
<lb/>praeter quasdam Civitates Terrae Idrunti, 
<lb/>mandato et Jurisdictione Principis se sponte 
<lb/>supposuit, 
</p>
<p>
<lb/>Interea post assumtionem Summi Pontificis Alexandri, 
<lb/>dum sic Princeps in Apulia prosperaretur, 
<lb/>Thomas Comes Acerrae cognatus Principis, 
<lb/>et Riccardus Filangerius venerunt ad Principem 
<lb/>a quibusdam, ut credebatur. Cardinalibus 
<lb/>missi, admirantes quare cum mos esset, ut assumto 
<lb/>novo Papa Nuntii a Mundi Principibus 
<lb/>mitterentur ad ipsum, nec ipse Princeps Nuntios 
<lb/>aliquos ad novum Papam miserit, suadebant sibi, 
<lb/>quod Nuntios ad novum Papam delegaret. 
<lb/>Princeps vero ad mittendos Nuntios induci non 
<lb/>potuit, ne Papa, vel alii de Romana Curia ex 
<lb/>hujusmodi Nuntiorum missione aliquam debilitatem, 
<lb/>vel pusillanimitatem esse in Principe cogitarent, 
<lb/>dixitque Princeps; ad Papam non ad 
<lb/>aliam pacem tractandam eos mitteret, nisi ut 
<lb/>Regnum in dominio, et possessione Regis Conradi 
<lb/>II Nepotis sui sub baliatu Principis remaneret; 
<lb/>compositio autem super eo tantum esset, ut 
<lb/>census pro ipso Regno Romanae Ecclesiae augeretur. 
<lb/>Cum autem Princeps per praedictum Comitem, 
<lb/>et Riccardum Filangerium ad mittendos 
<lb/>nuntios non potuisset induci, venit ad eum quidam 
<lb/>episcopus a sede apostolica missus, citavitque 
<lb/>ipsum ex parte Summi Pontificis, ut in 
<lb/>Festo Purificationis Beatae Mariae proxime futuro 
<lb/>ad Curiam Romanam accederet, responsurus 
<lb/>de interfectione Burrelli de Anglono, et de 
<lb/>injuria, quam Apostolicae Sedi intulerat expellendo 
<lb/>Legatum, et exercitum Ecclesiae de Apulia. 
<lb/>Princeps vero ad citationem hujusmodi sibi 
<lb/>factam respondit per literas suas Summo Pontifici, 
<lb/>excusans se rationabiliter de his, quae sibi 
<lb/>objiciebantur, et qualiter nullam injuriam Romanae 
<lb/>Ecclesiae fecerat, Nepotis sui, et suam 
<lb/>justitiam defendendo. Principe autem sic perdurante 
<lb/>in proposito non mittendi aliquos nuntios 
<lb/>ad summum pontificem, venit ad eum de Apulia 
<lb/>magister Jordanus de Terracena apostolicae 
<lb/>sedis notarius, qui ejusdem principis benevolus 
<lb/>videbatur, et qui etiam in Romana Curia magnum 
<lb/>locum habebat, consuluitque Principi, quod 
<lb/>nuntios suos ad papam mitteret, quod ex illa 
<lb/>nuntiorum missione, non aliud quam honor, et 
<lb/>commodum sibi poterat provenire. 
</p>
<p>
<lb/>De consilio ergo magistri Jordani apostolicae 
<lb/>sedis notarii princeps motus est ad nuntios ad 

<pb n="158"/> 
<lb/>summum pontificem destinandos, misitque Gervasium 
<lb/>de Martina, et Goffredum de Cusentia 
<lb/>secretarios suos et suae voluntatis plene conscios, 
<lb/>dans eis potestatem de concordia cum summo Pontifice 
<lb/>tractanda in certa forma, quae commodum 
<lb/>regium, et honorem Principis sapiebat. Profectis 
<lb/>itaque praedictis Nuntiis ad Romanam Curiam, 
<lb/>quae tunc Neapoli erat, coepit de concordia 
<lb/>tractatus haberi, et cum non posset tractatus 
<lb/>ipse per eosdem Nuntios ad finem perduci propter 
<lb/>aliqua dubia, quae non poterant nisi praesentia 
<lb/>Principis declarari, petebant Nuntii non 
<lb/>ex mandato Principis, sed ex nutu suo, et certitudine, 
<lb/>quam habebant de Principis voluntate, 
<lb/>ut aliquis Cardinalium pro declaratione praedictorum 
<lb/>dubiorum, et agnoscenda personaliter 
<lb/>Principis voluntate ad Principem mitteretur: dicebantque 
<lb/>Nuntii ipsi Summo Pontifici, quod si 
<lb/>Cardinalis ipse mitteretur ad Principem, pax 
<lb/>nullo modo poterat infecta remanere, cum ad multa 
<lb/>Princeps descenderet propter praesentiam, et 
<lb/>reverentiam Cardinalium, ad quae alias induci 
<lb/>non posset. Dicebant autem aliqui de Cardinalibus, 
<lb/>id non convenire Sedis honori, ut Cardinales 
<lb/>hoc modo mittantur; verumtamen si Princeps 
<lb/>hoc peteret, vel si Nuntii ipsi hoc de mandato 
<lb/>Principis eis facto esse testarentur, quod Cardinalis 
<lb/>mitteretur, et quod negotium pacis considerationem 
<lb/>debitam ex Cardinalium missione reciperet, 
<lb/>bene posset Apostolica Sedes induci ad 
<lb/>Cardinalem mittendum. Super hujusmodi autem 
<lb/>articulo satis visum est; sed quia Nuntii ipsi dicebant 
<lb/>petitionem ipsam non fieri de mandato 
<lb/>Principis, sed ex suo motu procedere, sperantibus 
<lb/>ipsis, immo pro firmo tenentibus, quod pax 
<lb/>fieret penitus, si Cardinalis ad Principem mitteretur, 
<lb/>papa et Cardinales super hoc articulo 
<lb/>simpliciler praedictorum Nuntiorum verbis stare 
<lb/>nolentes, ad mittendum Cardinalem non potuerunt 
<lb/>induci. 
</p>
<p>
<lb/>Licet autem Princeps Nuntios, ut dictum est, 
<lb/>ad Romanam Curiam pro tractanda pace misisset, 
<lb/>nihilominus ipse ad conquirendum Terram 
<lb/>ad suum specialiter Principatum pertinentem, 
<lb/>quae propter turbationem praeteritam a suo se 
<lb/>dominio subduxerat, intendebat; perrexitque cum 
<lb/>suo exercitu ad Guardiam Lombardorum, quae 
<lb/>sibi ratione Comitatus Andrensis, ut supra memoratum 
<lb/>est, spectat. Quamvis autem terrae ipsius 
<lb/>incolas prima facie resistentes invenerit, 
<lb/>tamen disposita circa eam obsidione cepit eam, 
<lb/>et ad suum dominium recocavit. Quod cum ad 
<lb/>notitiam Papae pervenisset, Papa id grave tulit, 
<lb/>asserens, quod Princeps Ecclesiae Romanae videbatur 
<lb/>illudere, dum ex una parte concordiam 
<lb/>peteret, ex alia vero terram, quae erat in manu 
<lb/>Ecclesiae occupare. Cumque id dictum fuisset 
<lb/>Nuntiis Principis, qui in Romana Curia erant 
<lb/>pro pace tractanda, Nuntii responderunt dicentes, 
<lb/>quod Princeps non ad illusionem Ecclesiae, 

<pb n="159"/> 
<lb/>nec ad contrarium tractandae pacis hoc faciebat, 
<lb/>quia Terra illa Guardiae erat de speciali jure ipsius 
<lb/>Principis, super quo Curia Romana nullam 
<lb/>Principi controversiam facere intendebat: 
<lb/>propter quod non debebat Summo Pontifici grave 
<lb/>videri, si id Princeps faciebat, quod licite facere 
<lb/>poterat, licet autem hac de causa Summus 
<lb/>pontifex gravatum se diceret, quod Princeps Terram, 
<lb/>quae erat in manu Ecclesiae occupare videbatur; 
<lb/>tamen alia causa erat potissima, ex qua 
<lb/>adventum Principis ad Guardiam Lombardorum, 
<lb/>et ipsius Terrae captionem moleste tulit; dubitatbant 
<lb/>enim tam ipse, quam Cardinales ne Princeps 
<lb/>contra eos Neapolim cum exercitu veniret; 
<lb/>et cum de hoc in magna dubitatione essent, adeo 
<lb/>quod si Princeps ultra venire tentasset, Summus 
<lb/>Pontifex et tota Romana Curia de Neapoli recessissent, 
<lb/>cum omnes hoc audito vasa jam sibi 
<lb/>parare coeperint, ut per mare recederent. Dictum 
<lb/>est ergo Nuntiis, auod si Princeps Ecclesiae pacem 
<lb/>volebat, sic Nuntii ipsi instarent, quod Princeps 
<lb/>de Guardia Lombardorum recederet, et in 
<lb/>Apuliam rediret. 
</p>
<p>
<lb/>Nuntii ergo Principis totum hoc Principi significaverunt, 
<lb/>significantes ei, quod de Guardia 
<lb/>Lombardorum discederet; occulte tamen sibi exponentes, 
<lb/>qualiter Summus Pontifex, et alii de 
<lb/>Romana Curia dubitabant de adventu ejus Neapolim 
<lb/>contra eos, et qualiter si ipse Princeps tunc 
<lb/>in Terram-Laboris venisset, de levi posset totam 
<lb/>terram, quam Ecclesia occupaverat, recuperare. 
<lb/>Quo intellecto Princeps dum cogitaret quid esset 
<lb/>melius faciendum, et in proposito esset quodammodo 
<lb/>procedendi versus Terram-Laboris, licet 
<lb/>via esset valde nivibus impedita, subito recepit 
<lb/>quemdam Nuntium de partibus Terrae Idrunti 
<lb/>exponentem sibi, qualiter Manfredus Lancea consanguineus 
<lb/>suus, quem Princeps Capitaneum constituerat 
<lb/>in Terram Idrunti, cum Brundusiensibus, 
<lb/>qui contra Terram Nerito iverant ad conflictum, 
<lb/>et in conflictu ipso fuerat expugnatus, et 
<lb/>qualiter terra ipsa Nerito a Brundusiensibus capta 
<lb/>fuerat, et destructa, multis de comitiva ipsius 
<lb/>Capitanei, et de ipsius Terrae Nerito interfectis 
<lb/>hominibus. Quo Princeps intellecto revocavit propositum 
<lb/>suum, quod de procedendoin Terram-Laboris 
<lb/>conceperat, consultius reputans in Terram 
<lb/>Idrunti propter casum, qui ibi acciderat, festinare, 
<lb/>ne Brundusienses, et eorum complices ex 
<lb/>illa Victoria, quam tunc habuerant, animosiores 
<lb/>effecti contra fideles insurgerent, et in absentia 
<lb/>Principis impune illos offendere possent. Ex eodem 
<lb/>enim facto, et praedicto periculo prudenter 
<lb/>occurrere, et voluntati Summi Pontificis, quae 
<lb/>erat, quod ipse de Guardia Lombardorum recederet, 
<lb/>et in Apuliam rediret, studiose satisfacere 
<lb/>videbatur. 
</p>
<p>
<lb/>Recessit ergo Princeps de Guardia Lombardorum, 
<lb/>et iter arripuit eundo ad partes Terrae Idrunti 
<lb/>pro causa praedicta. Nuntii autem ejus, qui 
<lb/>in Romana Curia pro tractatu pacis erant, nihil 

<pb n="160"/> 
<lb/>de pace facere poterant, cum Papa jam Legatum 
<lb/>alium ordinasset in Regno, videlicet Octavianum 
<lb/>Sanctae Mariae in Via Lata Diaconum Cardinalem; 
<lb/>et Legatus ipse cum tractare coepisset de 
<lb/>congregando exercitu contra Principem: quod 
<lb/>Nuntii ipsi videntes de Romana Curia recesserunt, 
<lb/>et venerunt ad Principem apud Guardiam 
<lb/>Alguadianam, ubi Princeps cum exercitu suo erat 
<lb/>in processu eundi versus Terram Idrunti. 
</p>
<p>
<lb/>Abinde ergo Princeps recta via processit, eundo 
<lb/>versus Terram Idrunti, et pervenit cum exercitu 
<lb/>ante Brundusium, quae Civitas erat caput 
<lb/>rebellionis, et factionis terrarum aliarum Terrae 
<lb/>Idrunti, Oriae, videlicet Civitas Idrunti, Liciae, 
<lb/>et Misagniae, quae Principis rebelles erant. 
<lb/>Obsedit itaque Princeps Civitatem Brundusii; et 
<lb/>cum Civitas ipsa moenibus, et populo valde munita 
<lb/>esset, nec posset per insultum eam de facili 
<lb/>capere, fecit fieri depopulationem arborum circumcirca 
<lb/>Civitatem ipsam usque ad moenia. Misagniae, 
<lb/>quae erat Gualterii de Ocra Regni Siciliae 
<lb/>Cancellarii, cum ad mandatum Principis venire 
<lb/>nollet, nec eidem Cancellario parere ut domino, 
<lb/>per violentiam capta est, et ad instantiam 
<lb/>ipsius Cancellarii, qui rebellionem ipsius molestissime 
<lb/>tulerat, destructa est. Ibi ergo Princeps 
<lb/>morabatur cum exercitu suo propter abundantiam 
<lb/>rerum victui necessariarum, quae ibi erant, 
<lb/>de quo loco quotidie ibat exercitus usque ad moenia 
<lb/>Civitatis Brundusii, cum prope ipsam esset 
<lb/>ad octo fere millia, et magnam depopulationem 
<lb/>ibi faciebat, 
</p>
<p>
<lb/>Licienses autem, audita Principis potentia, 
<lb/>considerantes stultum esse sibi resistere, et destructionem 
<lb/>timentes, ad mandatum Principis sponte 
<lb/>venerunt. Facta autem ingenti depopulatione 
<lb/>circumcirca Civitatem Oriae, et ante eam obsidione 
<lb/>disposita, cum Cives Terrae ipsius requisiti 
<lb/>ad mandatum venire nollent, mandatum est 
<lb/>fieri depopulationem circumcirca. Fiebat autem 
<lb/>quotidie depopulatio, nec tamen illa aliquatenus 
<lb/>ad mandatum venire volebat; dabatur quoque insultus 
<lb/>quandoque ad moenia, sed tamen populus 
<lb/>Civitatis se satis animose, et viriliter defendebat. 
<lb/>Factae sunt quoque caveae subterraneae ad dirutionem 
<lb/>moenium; et cum quaedam pars ipsorum 
<lb/>moenium pro hujusmodi caveis cecidisset, apparuit 
<lb/>statim alius murus ex interiore parte fabricatus, 
<lb/>quem Cives Oriae contra illam partem, 
<lb/>qua cavea fiebat exterius, interius erexerunt; et 
<lb/>cum muro exteriori cadente propter caveam exercitus 
<lb/>se ad Civitatis ingressum pararet, invento 
<lb/>alio muro noviter facto, intrare non potuit. Fecit 
<lb/>etiam fieri Princeps machinam elevatam, cujus 
<lb/>summitas Civitatis moenibus superemineret; 
<lb/>et cum eam prope ad moenia duci artificiose fecisset, 
<lb/>ut ex ea Civitas opportunius oppugnari 
<lb/>posset, illi de Civitate injecto ab intus igne ipsam 
<lb/>machinam combusserunt. Dum itaque sic Princeps 
<lb/>in obsidione ipsius Civitatis existeret, intellexit 

<pb n="161"/> 
<lb/>per tertium nuntium, et literas sibi missas, 
<lb/>quod Petrus Ruffus de Calabria Comes Catanzarii, 
<lb/>qui Baliatus officium in Sicilia, et Calabria 
<lb/>gerebat, a Messanensibus fuerat de Messana 
<lb/>expulsus: quod qualiter processerit, enarrandum 
<lb/>est. 

<lb/>Fuit quidem praedictus Petrus Ruffus de Familia 
<lb/>Imperatoris Frederici, qui Curiam ipsius 
<lb/>Imperatoris Frederici pauper ingressus, adeo per 
<lb/>successiva incrementa in Imperiali Curia erat, 
<lb/>quod Magister Imperialis Marescallus, et ipsius 
<lb/>Imperatoris Consiliarius, immo omnium consiliorum 
<lb/>suorum intimus factus est, ac tandem in 
<lb/>ultimis Imperatoris totius Regni Siciliae Marescallus 
<lb/>constitutus fuit. Principe autem Manfredo 
<lb/>Balio totius Regni, et Italiae ab Imperatore 
<lb/>ordinato ipse Petrus cum Rege Henrico juniore 
<lb/>filio Imperatoris in Siciliam, et Calabriam missus 
<lb/>est, ut ipsum Regem in annis pupillaribus 
<lb/>constitutum, et ipsas Provincias Siciliae, et Calabriae 
<lb/>gubernaret. Licet autem in partibus illis 
<lb/>ad gerendam ibi vicem Principis ordinatus fuisset, 
<lb/>et per omnia mandatis, et ordinationibus 
<lb/>Principis obedire teneretur, ipse tamen Petrus de 
<lb/>mandatis quae sibi Princeps faciebat, non nisi 
<lb/>ea tantum, quae ipse volebat, exequebatur: videbaturque 
<lb/>sibi, quod non subesset Principi in praedictis 
<lb/>Provinciis gubernandis, sed ipse in capite in 
<lb/>ipsarum gubernatione praepositus esset. Princeps 
<lb/>autem qui ex dispositione paterna benemeritis, 
<lb/>quibus provisum condigne non fuerat providere 
<lb/>tenebatur, Gualvano Lanceae, qui diu in Lombardia, 
<lb/>et Tuscia Imperatori satis strenue prudenterque 
<lb/>serviverat, et retributionem ab ipso morte 
<lb/>praevento habuisse non poterat, cujus etiam 
<lb/>praesentia, et auxilium valde necessaria Principi 
<lb/>erant in exercendo Balio sibi commisso, de 
<lb/>Comitatu Buterae decreverat providendum. Restituerat 
<lb/>etiam sibi Terras Paternionis, et Sancti 
<lb/>Filippi de Argiro, quas eidem Gualvano materno 
<lb/>jure spectantes Imperator ab ipso revocaverat, 
<lb/>dato tamen sibi minus competenti excampio 
<lb/>in Calabria, cujus valor excampii vix ad tertiam 
<lb/>partem valoris terrarum ab ipso revocatarum 
<lb/>perteniebat. Cumque Princeps mandasset 
<lb/>praedicto Petro, ut Comitatum Buterae, et praedictas 
<lb/>Terras Paternionis, et Sancti Philippi 
<lb/>Nuntio ipsius Gualvani assignari, et de ipsius 
<lb/>Comitatus terrarumque proventibus faceret sibi 
<lb/>responderi: praefectus Petrus nullo modo mandatum 
<lb/>Principis exsequi voluit. Quinimmo hominibus 
<lb/>Comitatus ipsius, et praedictarum Terrarum 
<lb/>Ecclesiis fecit indictiones feri, ut contradicerent, 
<lb/>et reclamarent, se praedictum Gualvanum Lanceam 
<lb/>nolle aliquatenus habere in dominium. 
<lb/>Providerat etiam Princeps Fredericum Lanceam 
<lb/>fratrem praedicti Gualvani avunculi sui de 
<lb/>Comitatu Squillacii propter multa, et immensa 
<lb/>servitia, quae Imperatori contulerat, et nullam 
<lb/>inde retribulionem habuerat, cujus similiter Frederici 

<pb n="162"/> 
<lb/>consilium, et auxilium Principi ad exercitium 
<lb/>Balii sibi commissi satis utile, et necessarium 
<lb/>erat. Et eum de assignatione ipsius Comitatus 
<lb/>facienda Nuntio ipsius Frederici praefato 
<lb/>Petro Princeps mandatum fecisset, ipse Petrus 
<lb/>nihil inde penitus facere voluit, immo manifeste 
<lb/>ipsi contradixit. De provisione quoque plurium 
<lb/>aliorum, qui diu Imperatori serviverant, 
<lb/>simili modo mandavit, sed ipse Petrus nihil inde 
<lb/>complebat. Mandavit etiam sibi quandoque 
<lb/>Princeps, ut de equis Marescalliae Calabriae sibi 
<lb/>mitteret, quia sibi necessarii erant pro impugnatione 
<lb/>rebellium, qui in Apulia, et Terra Laboris, 
<lb/>ut supra memoratum est, insurrexerant; 
<lb/>de quo nihil omnino ipse Petrus facere voluit, adeoque 
<lb/>dominium et potestatem Provinciarum 
<lb/>ipsarum Siciliae, et Calabriae sibi ipse Petrus adduxerat, 
<lb/>quod si interdum Princeps ad officiales 
<lb/>ipsarum Provinciarum literas, vel pro negotiis 
<lb/>Curiae, vel pro negotiis privatorum destinaret 
<lb/>officiales ipsi literas Principis nisi praedicto prius 
<lb/>Petro consulto exsequi dubitabant. Quae omnia 
<lb/>Princeps attendens, in quantum possibile erat, 
<lb/>ad majorem turbationem partium Regni vitandam, 
<lb/>quae ex ipso facto posset accidere, processus 
<lb/>ipsius Petri dissimulare nitebatur, ut omnia 
<lb/>posset cum prudentia, et meditatione peragere, 
<lb/>misit praedictum Gualvanum in Siciliam cum literis 
<lb/>ad dictum Petrum, ut ipse Petrus ad Principem 
<lb/>pro quibusdam arduis servitiis, quibus praesentia 
<lb/>ejus necessaria erat, veniret, ipse vero Gualvanus 
<lb/>in Sicilia remaneret, quod ipse Petrus praesentiens 
<lb/>procuravit ita, quod praedicto Gualvano 
<lb/>perveniente Messanam factus ut subito rumore 
<lb/>et clamor, populus miratus est, et in tantum commotus, 
<lb/>quod in praedictum Gualvanum, quasi 
<lb/>ipse Messanam in Proregis offensionem venisset, 
<lb/>insurrexerat, nisi ipse sapienter, et caute injuriam 
<lb/>in personam passus fuisset. Post adventum 
<lb/>Regis Conradi in Regnum dictus Petrus factus 
<lb/>est ab eodem Rege Comes Catanzarii, remissusque 
<lb/>est in Siciliam, et Calabriam ad Regis vicem 
<lb/>in provinciis ipsis gerendam. Mortuo vero 
<lb/>Rege Conrado et dicto Petro in Sicilia permanente 
<lb/>commissoque sibi Ratio provincia rum ipsarum 
<lb/>sub Marchione Bertholdo, qui, ut supra dictum 
<lb/>est, totius Regni balius fuerat costitutus, 
<lb/>Summus Pontifex Nuntios ad eum misit cum certis 
<lb/>capitulis, ut ipse Petrus Siciliam, et Calabriam 
<lb/>in manu Ecclesiae poneret. Ipse Petrus 
<lb/>Fulconem nepotem suum cum Siracusano Episcopo, 
<lb/>et Nuntiis Civitatis Messanensis in duabus 
<lb/>galeis ad Summum Pontificem misit, quibus 
<lb/>euntibus, et post certum cum Summo Pontifice 
<lb/>tractatum habitum redeuntibus; cum ad ea, quae 
<lb/>Nuntii ipsi ab Apostolica Sede retulerant, dictus 
<lb/>Petrus, et Civitas Messanae, aliaeque Siciliae 
<lb/>partes inclinare, et acquiescere nollent Nuntios 
<lb/>alios quatuor, duos Fratres Praedicatores, et duas 
<lb/>Fratres Minores ipse Petrus ad Apostolicam sedem 
<lb/>remisit, per quos suam, et Messanensium, 
<lb/>aliorumque Siculorum voluntatem super capitulis, 

<pb n="163"/> 
<lb/>quae priores Nuntii ab Apostolica Sede retulerant 
<lb/>Summo Pontifici declaravit. 
</p>
<p>
<lb/>Inter haec autem dum Princeps Manfredus, ut 
<lb/>superius memoratum est, interesset Luceriae, et 
<lb/>undecumque poterat auxilium sibi, et consilium 
<lb/>in illa magna necessitate quaerere cogeretur, misit 
<lb/>Nuntios suos, scilicet Gervasium de Martina, 
<lb/>et Joannem de Terraca ad praedictum Petrum, 
<lb/>petens ab eodem, ut quia ipse Princeps causam 
<lb/>Regis Conradi pupilli nepotis sui resumere, et viriliter 
<lb/>defendere intendebat, ipse Petrus ad hoc sibi 
<lb/>auxilium, et consilium praestaret, et se cum eo 
<lb/>in jure praedicti pupilli defendendo teneret. Nuntiis 
<lb/>ergo Principis ad praedictum Petrum Messanam 
<lb/>euntibus, licet intentio Nuntiorum ipsorum 
<lb/>fuisset id cum ipso Petro tractare, ut Principe 
<lb/>Balium Regni gerente ipse Petrus tamquam 
<lb/>eidem Principi subjectus provincias Siciliae, et 
<lb/>Calabriae vice Principis regeret, et sibi tamquam 
<lb/>generali Balio Regni in omnibus obediret, non 
<lb/>tamen aliud tractare cum ipso praedicti Nuntii 
<lb/>potuerunt, nisi confoederationem quamdam inter 
<lb/>ipsum, et Principem pactionibus confirmatam, 
<lb/>licet indignum esset sic inter Principem, et ipsum 
<lb/>Petrum fuisse tractatum tamen propter magnam 
<lb/>necessitatem, in qua Princeps tunc erat, 
<lb/>dicti sui Nuntii tractari eam expedire viderunt, 
<lb/>et eam Principi retulerunt. 
</p>
<p>
<lb/>Hujusmodi autem confoederatione sic facta, 
<lb/>Princeps cum in Apuliae partibus, ut supra memoratum 
<lb/>est, prosperaretur, dictus Petrus assensu 
<lb/>Principis generalis Balii Regni nec requisito 
<lb/>nec habito, monetam novam cudi fecit in Messana 
<lb/>sub nomine Regie Conradi II, ad quam monetam 
<lb/>novam faciendam processit de Consilio quorumdam, 
<lb/>qui sibi adulabantur, magisque proprium 
<lb/>lucrum, quam utilitatem Regiam de ipsa 
<lb/>moneta captabant, et contra aliquorum judicium 
<lb/>sanius sentientium, qui totum periculum, quod 
<lb/>de ipsa moneta Panormitani primo, et deinde ex 
<lb/>suggestione Philippi Pactensis Episcopi, Pactenses 
<lb/>rebellare coeperunt. Quod audiens dictus Petrus 
<lb/>eum exfortio Messanensium, in quibus plurimum 
<lb/>confidebat, ad Civitatem Pactarum processit, 
<lb/>et tam Episcopum, quam Civitatis ipsius 
<lb/>Cives a rebellione tunc revocavit. Reversus autem 
<lb/>Messanam misit Nuntios suos Panormum, 
<lb/>qui quidem ibi recepti non fuerunt, et ipse cum 
<lb/>Messanensibus versus Calatagironem, cujus jam 
<lb/>Cives se cum Panormitanis ad rebellandum confoederare 
<lb/>parabant, ire disposuit. Erat autem in 
<lb/>medio palatio Civitatis Messanae columna marmorea 
<lb/>perforata ad aquam ex sui summitate artificiose 
<lb/>fundendam, cui columnae cum dictus Petrus 
<lb/>suum vexillum superimponi fecisset, ut ad 
<lb/>signum vexilli ii, qui eum eo ituri erant, in 
<lb/>palatio convenirent, statim quod vexillum fuit 
<lb/>ipsi columnae superimpositum, columna ipsa 

<pb n="164"/> 
<lb/>fracta est, et vexillum in terram columna ipsa 
<lb/>dejectum, repositumque est dictum velum in reliqua 
<lb/>parte columnae, quae post fracturam erecta 
<lb/>remansit. Praemissis quibusdam equitibus in 
<lb/>Panormum, ipse post duos dies cum Messanensibus, 
<lb/>in quibus totam suam spem posuerat, de 
<lb/>Messana processit; cumque pervenisset Leuconium, 
<lb/>et sequenti die pararet se ire Lentinum, 
<lb/>et ivisset usque ad flumen invenit pontem a Leuconensibus 
<lb/>fractum, intellexitque quod Leuconium, 
<lb/>et Argiro manifeste rebellaverant. Reversus 
<lb/>ergo in Civitatem Cataniae, moratusque ibi 
<lb/>per aliquot dies, recepit tam a Messanensibus, 
<lb/>quam ab aliis Siciliae partibus in fedelitate manentibus 
<lb/>equitum peditumque praesidium, cum 
<lb/>jam Calatagironum, Heraclea, Biczanum, Aydona, 
<lb/>Placia, Mistretta, Policium, et Cephaludum 
<lb/>aperte rebellassent, cum perplexus esset, 
<lb/>et nesciret cui parti prius occurrere deberet, recepit 
<lb/>a Castellano Castri-Joannis Nuntium nomine 
<lb/>Guaimarium, qui significavit ei, quod Civitas 
<lb/>Castri-Joannis parata erat ad rebellandum, 
<lb/>si tamen ipse properanter iret illuc, posset civitas 
<lb/>ipsa de levi a rebellione cohiberi. Processit 
<lb/>itaque praedictus Petrus cum multitudine armatorum 
<lb/>equitum, et peditum versus Castrum-Joannis; 
<lb/>cumque fuisset apud S. Philippum de Argiro, 
<lb/>intellexit ibi, quod oppidum Cesari, quod 
<lb/>est inter S. Philippum, et Castrum-Joannis, et 
<lb/>ipsa etiam Civitas Castri-Joannis publice rebellaverant. 
<lb/>Perrexit ergo ad oppidum ipsum; cumque 
<lb/>locus difficilis esset, nec posset de levi per insultum 
<lb/>haberi, tractatu pacifico ad oppidum 
<lb/>ipsum receptus est, moratusque ibi per unam noctem 
<lb/>tantum, sequenti mane fuit ante Castrum 
<lb/>Joannis, 
</p>
<p>
<lb/>Est autem Civitas ipsa Castri-Joannis in medio 
<lb/>Siciliae posita cunctis aliis Siciliae locis situ 
<lb/>eminentior, solo Monte Gibello superexcelsa, 
<lb/>qui sibi ex parte orientali oppositus est. Lapidibus 
<lb/>etiam circumquaque decisa, et rupibus angustissimis, 
<lb/>et declivibus viis ex tribus tantum 
<lb/>partibus accessibilis, aquae abundantiam in ipsa 
<lb/>etiam summitate montis habens. Cum ergo praedictus 
<lb/>Petrus cum exercitu ante ipsam Civitatem 
<lb/>ad duo fere milliaria pervenisset, invenit 
<lb/>magnam multitudinem hominum Civitatis ipsius 
<lb/>hostiliter egressam ad defendendum Civitatis ingressum, 
<lb/>quae ad duo fere milliaria longe a Civitate 
<lb/>poterat ex loci montuositate, et passuum 
<lb/>angustia, et decliviositate defendi, qui cum essent 
<lb/>homines rustici, et bellicae exercitationis 
<lb/>ignari, et viso praedicto exercitu territi, in fugam 
<lb/>ad montis altiora se receperunt. Exercitus 
<lb/>autem ex illorum pusillanimitate, fugaque animatus, 
<lb/>versus Civitatem procedebat; quandoque 
<lb/>ipse magis exercitus Civitati vicinabatur, tanto 
<lb/>illi magis fugiendo superius se retrahebant. Cepit 
<lb/>itaque exercitus viam ex parte Castri Civitatis, 
<lb/>in quo Castro praedictus Castellanus cum 
<lb/>Castri servientibus, et qui fideles ipsius Terrae 

<pb n="163"/> 
<lb/>Cives, qui se ibi in Civitatis turbatione receperant, 
<lb/>morabantur; qui stantes in castri moenibus 
<lb/>venienti extrcitui animositatem augebant; 
<lb/>via equidem illa, qua tendebat exercitus, poterat 
<lb/>tantum a Castro defendi, et nullo modo poterat 
<lb/>a Civibus impediri, licet Cives ante adventum 
<lb/>exercitus quasdam ibi macerias lapidum 
<lb/>per diversa ipsius viae loca fecissent. Quibus 
<lb/>maceriis delatis ab ipso exercitu remotis, perventum 
<lb/>esset ad Castri auxilium, et confortationem 
<lb/>ad planitiem, quae est inter Castrum, et 
<lb/>Civitatem; viso autem exercitu ante Castrum, 
<lb/>remotisque quibusdam lignorum oppositionibus 
<lb/>plantatis ad impediendum ex parte castri Civitatis 
<lb/>ingressum, omnes ipsius Terrae homines in 
<lb/>fugam conversi sunt, et sic Civitas capta est, et 
<lb/>depraedationi exercitus derelicta. 
</p>
<p>
<lb/>Capta autem hoc modo Civitate Castri-Joannis 
<lb/>magnus terror vicinis Civitatibus, quae rebellaverant, 
<lb/>incussus est, eo quod Civitas illa 
<lb/>invictissima erat, et prae ceteris Siciliae Civitatibus 
<lb/>tam situ, quam populo minus expugnabilis; 
<lb/>credebaturque apud omnes, quod sicut Civitas 
<lb/>illa ita de levi expugnata fuit, ita et aliae 
<lb/>Civitates, quae minus illa difficiles erant, facilius 
<lb/>essent expugnandae atque vincendae. Licet 
<lb/>autem tunc in ipsius Civitatis captione dicto Petro 
<lb/>de Calabria fortunae quodammodo vultus arriserit, 
<lb/>et in magnam exultationem de tam insperata 
<lb/>victoria cor ejus exaltabatur, tamen eodem 
<lb/>ipso die ipsoque fere momento ab illa summitate 
<lb/>prosperitatis, in qua sic eum fortuna posuisse 
<lb/>videbatur, degradari pedetentim quodammodo 
<lb/>coepit, et dum ad processus ejus attingunt, quo 
<lb/>altius ascendere non poterant, in descensu jam de 
<lb/>necessitate revolverentur. Ipsa etenim die, qua 
<lb/>praedicta Civitas Castri-Joannis contra credulitatem 
<lb/>omnium capta est, Civitas Nicosiae, 
<lb/>quae ab ea viginti fere milliaribus distat, captionis 
<lb/>adhuc illius ignara rebellavit, ita quod fama, 
<lb/>quae per Siciliae diversas partes de Castri-Joannis 
<lb/>captione processerat, et iis, qui jam 
<lb/>rebellaverant, timorem incusserat, famam illico 
<lb/>de Nicosiae rebellione superveniente opprimebat, 
<lb/>et securitatem iis, qui rebellaverant, excussio 
<lb/>terrore subministrabat. Ex rebellione ergo Nicosiae 
<lb/>coeperunt plura alia loca circumadjacentia 
<lb/>rebellare. Messanenses quoque, qui cum praedicto 
<lb/>Petro fuerant in Castri-Joannis captione, 
<lb/>indigne ferebant, et jam id, quod in corde gerebant 
<lb/>contra praedictum Petrum, de illa Civitate 
<lb/>dolendo quodammodo propalabant post captionem 
<lb/>ipsius Civitatis. 
</p>
<p>
<lb/>Tertio die processit dictus Petrus cum exercitu 
<lb/>ad oppidum Hundronis ab Aydona, et Placia 
<lb/>per sex fere millia distans; et cum Placienses 
<lb/>quemdam Nuntium ipsius Petri ad eos pridie 
<lb/>missum, pro eis si fieri posset a rebellione revocandis, 
<lb/>nomine Fratrem Fortem de Ordine domus 
<lb/>Altipassus interfecissent, et nimis tenaciter 
<lb/>in rebellione perdurassent, idem Petrus ad suggestionem 
<lb/>quorumdam Aydonensium sibi adhaerentium, 

<pb n="166"/> 
<lb/>et asserentium, quoi ipsorum studio, 
<lb/>qui introitus, et exitus Civitatis Aydonae sciebant, 
<lb/>Civitas Aydonae poterat leviter capi, praemissis 
<lb/>cum eis de nocte quibusdam balistariis, 
<lb/>ad indicium luminis sibi factum ab eis processit 
<lb/>de nocte ipsa cum exercitu versus Aydonam; et 
<lb/>cum praemissi balistarii, et alii de supervenienti 
<lb/>exercitu pervenissent ad locum, in quo erat 
<lb/>quaedam specula ab Aydonensibus erecta pro custodia 
<lb/>Civitatis, et speculam ipsam, partim occisis, 
<lb/>partim fugatis inde custodibus cepissent: 
<lb/>potuissent quidem ipsa nocte ingredi Civitatem, 
<lb/>et obtinuisse eam, nisi quia ex pusillanimitate 
<lb/>quadam diem fieri expectabant: donec vero ipse 
<lb/>exercitus ita staret, et diem expectaret, venerunt 
<lb/>ad Civitatem ipsam plures armati de Placia, 
<lb/>quae Civitati Aydonae ad quatuor fere milliaria 
<lb/>vicinatur: venerunt etiam alii de Calatagirone, 
<lb/>qui praecedenti die fuerant ab Aydonensibus 
<lb/>in auxilium evocati, ita quod in illo diluculo 
<lb/>dum praedictus exercitibus facto insultu Civitatem 
<lb/>ingredi vellet, apparuit magna multitudo 
<lb/>armatorum Civitatem defendentium, et longe 
<lb/>major, quam credi potuisset. 
</p>
<p>
<lb/>Cum autem Fulco nepos praedicti Petri, juvenis 
<lb/>quidem animosus, nimis prope Civitatem 
<lb/>accessisset, paucis ipsum sequutis, cum exercitus 
<lb/>paulo inferius remansisset, coeperunt illi de 
<lb/>exercitu, visa multitudine armatorum Civitatis 
<lb/>unus post unum paulatim retrocedere; quod cum 
<lb/>vidissent illi de Civitate, animum sumserunt, 
<lb/>coeperuntque procedere versus exercitum; et nisi 
<lb/>praedictus Fulco, qui aliis retrocedentibus cum 
<lb/>paucis comitibus suis in superioribus montibus 
<lb/>remanserat, exeuntibus a Civitate prudenter restitisset, 
<lb/>et gressu modesto non dissoluto, descendens, 
<lb/>venientes quadam solerti defensione cohibuisset: 
<lb/>Aydonenses illo die magnam stragem de 
<lb/>exercitu praedicto fecissent; locus enim erat valde 
<lb/>declivis, minusque condecenter equites, quam 
<lb/>pedites poterant inde descendere, illi quidam de 
<lb/>Civitate desuper incumbebant, magisque lapidibus, 
<lb/>quam armis aliis hostes infra se positos oppugnabant; 
<lb/>pluresque tunc de exercitu praecipitio 
<lb/>magis quam ex percussione aliqua perierunt, 
<lb/>qui cum non essent decenter armati ad recipiendos 
<lb/>ictus lapidum desuper missorum, se super 
<lb/>declivia montis dissolute proripientes in fugam, 
<lb/>dum imminens eis periculum fugere satagebant, 
<lb/>cursu suo inordinato, et stolido se altius praecipitantes, 
<lb/>in mortis se periculum injecerunt. 
<lb/>Aliqui etiam equites fraena laxantes, ut unum 
<lb/>quidem vitarent periculum, aliud incaute subibant; 
<lb/>nam respuentibus equis, et parum se in 
<lb/>illis declivibus prae fugiendi celeritate regentibus, 
<lb/>in terram turpiter equis ruentibus corruebant, et 
<lb/>in ipsa ruina se cum equis per terram alternatim 
<lb/>volutantes, fugae suae aliquid in illa etiam necessitate 
<lb/>addebant; dum ruina illa eos inferius 
<lb/>ex clivosi loci natura traheret, et sic in illo praecipitationis 
<lb/>incommodo, commodum aliquod sibi 

<pb n="167"/> 
<lb/>inesse sentirent. Nam quidam erant ibi Nobiles 
<lb/>Messanenses, fugientium aliarum postremi, 
<lb/>his qui post eos forte clamabant, ne sic dissolute 
<lb/>procederent, respondentes, indignum fore, si 
<lb/>lapis ex alicujus rustici manu missus alicujus 
<lb/>nobilis Messanensis tergum percussisset. Sic ergo 
<lb/>descensum est, aliis quocumque poterant se 
<lb/>proripienlibus, aliis vero modesto, et ordinato 
<lb/>passu modo inferiora petentibus, modo se versus 
<lb/>hostes repugnando volventibus, quousque in planitie 
<lb/>ad pedem montis totus colligeretur exercitus. 
<lb/>Aydonensibus autem ab insequutione se retrahentibus, 
<lb/>et ad Civitatem reversis, dictus Petrus 
<lb/>cum exercitu ipso ad Sanctum Philippum 
<lb/>de Argiro reversus est. Ad magnam quoque instantiam 
<lb/>Messanensium regressus est Messanam. 
<lb/>Antequam autem ad Civitatem pervenisset, et 
<lb/>esset in quodam Monasterio, quod dicitur Sancta 
<lb/>Maria de Rocca Amatoris, quod a Messana 
<lb/>minus quatuor millibus distat, occurrerunt ei 
<lb/>ibi omnes fere Messanenses, consuetam honorificentiam 
<lb/>sibi exhibentes. 
</p>
<p>
<lb/>Praesentiens autem ibidem Petrus, quod in 
<lb/>crastinum in hora tertia, quando ipse ingressurum 
<lb/>Civitatem esse se dixerat, aliqui Messanenses, 
<lb/>qui occultam conspirationem contra se 
<lb/>fecisse videbantur, subito in eum insultum facturi 
<lb/>essent, retinuit ibi ad comitivam suam 
<lb/>Leonardum de Aldigerio, et quosdam alios de 
<lb/>majoribus Messanae civibus, qui cum similiter 
<lb/>in Sicilia associaverant. Subito autem de media 
<lb/>nocte surgens simul cum aliis, et aliis de familia 
<lb/>sua processit ad Civitatem, ad Palatium Regium 
<lb/>Civitatis ingressus est. Mane autem facto 
<lb/>ortus est clamor in Civitate, quo praefatus Leonardus, 
<lb/>et alii Cives Messanenses in palatio detinentur: 
<lb/>ille quidem Leonardus valde a populo 
<lb/>diligebatur, propter quod ad clamorem ipsum 
<lb/>totus populus concitatus est, et contra praedictum 
<lb/>Petrum commotus. Quae res cum ad ejusdem 
<lb/>Petri notitiam pervenisset, permisit praedictum 
<lb/>Leonardum cum aliis de palatio exire. 
<lb/>Statim illi, qui factionis hujusmodi caput erant, 
<lb/>cum aliquibus de populo Civitatis, qui eos sequebantur, 
<lb/>dictum Leonardum circumdederunt, 
<lb/>et eum ducentes ad Archiepiscopalem Ecclesiam, 
<lb/>universo populo ad campanae sonitum convocato, 
<lb/>ipsum in Capitaneum Civitatis assumserunt, 
<lb/>factumque est statim in Ecclesia ipsa colloquium, 
<lb/>in quo multa fuerunt contra praedictum Petrum 
<lb/>posita ad concitandum populum contra eum, et 
<lb/>ad auferendum ab eorum cordibus multorum honorum 
<lb/>memoriam, quae eis fuerant ab ipso Petro 
<lb/>collata. Cum autem dictus Petrus hoc audiens, 
<lb/>Carnelevarium de Papia, qui secum in 
<lb/>Palatio erat, pluresque alios consanguineos, et 
<lb/>affines suos misisset ad populum ad sedandam 
<lb/>commotionem ipsius, quae sic sine causa orta 
<lb/>esse videbatur; praedictus Carnelevarius, et alii 
<lb/>a populo retenti sunt, nec ad dictum Petrum redire 
<lb/>permissi. Provocatus est itaque adeo totus 

<pb n="168"/> 
<lb/>populus contra eum, ut nisi incontinenti ipse 
<lb/>Petrus Castrum Civitatis Messanae, Castra quoque 
<lb/>Milatii, Montis-Fortis, Ramettae, Scalettae, 
<lb/>Taurimenii, Calatabiani, Francavillae, 
<lb/>et Castilionis in Sicilia, castra quoque Regii, 
<lb/>et Calanae in Calabria prope Messanam posita 
<lb/>redderet, ipsi statim in palatium irruerent, et 
<lb/>ipsum ac suos omnes, qui secum ibi erant, neci 
<lb/>traderent. Sic itaque post multas altercationes 
<lb/>missis hinc inde tractatoribus tractatum est, et 
<lb/>juramento hinc inde firmatum, quod dictus Petrus 
<lb/>praedicta Castra eis assignari faceret ad 
<lb/>honorem, et fidelitatem Regis custodienda per 
<lb/>eos, et ipsi eum ac suos cum familia, et bonis 
<lb/>suis salvos in Calabriam transire permitterent. 
</p>
<p>
<lb/>Resignato ergo eis Castro Messanae, factisque 
<lb/>ab ipso Petro mandatis ad Castellanos aliorum 
<lb/>de assignatione ipsorum eis facienda, dimissis 
<lb/>etiam ad abundantiorem cautelam quibusdam 
<lb/>consanguineis, et affinibus, usque ad castrorum 
<lb/>assignationem retinendis, ipse Petrus cum suis, 
<lb/>et cum parte bonorum suorum, quam secum portare 
<lb/>potuit, in Calabriam transivit, dimissis 
<lb/>quibusdam servitoribus suis cum parte rerum, 
<lb/>quae in palatio remanserant, ut post eum res 
<lb/>ipsas in Calabriam transferrent. Ipso autem 
<lb/>Petro transeunte Pharum, statim post exitum 
<lb/>suum a palatio Messanenses in patalium irruerunt, 
<lb/>et omnes res ipsius Petri, quas dimiserat 
<lb/>ibi post se portandas diripuerunt. Quod cum dictus 
<lb/>Petrus in Calabria existens intellexisset, 
<lb/>attendens quod cum Messanenses fidem sibi promissam 
<lb/>de rerum suarum salvatione non servassent, 
<lb/>ipse etiam fidem eis promissam licite frangere 
<lb/>posset, cogitavit se in Castrum Calani recipere, 
<lb/>quod quidem Castrum eis resignare promiserat, 
<lb/>ut supra dictum est, nondum tamen 
<lb/>Nuntio Messanensium ad ipsum recipiendum 
<lb/>transmissio assignaverat. Misso ergo statim post 
<lb/>transitum suum Jordano Ruffo nepote suo ad 
<lb/>partes Vallisgratae cum quibusdam armatis, ut 
<lb/>ibi vicem ejusdem Petri gereret, ipse in Castrum 
<lb/>Calaiti ire festinavit, antequam praedicto Nuntio 
<lb/>Messanensium, qui jam pro dicto Castro 
<lb/>recipiendo processerat, assignaretur. Cumque 
<lb/>pervenisset ad Castrum illud, inveniens Nuntium 
<lb/>Messanensium circa ambitum Castri nondum 
<lb/>sibi Castri assignatione facta, cepit ipsum 
<lb/>de persona, et in Castro ipso posuit detinendum, 
<lb/>quamdiu Messanenses obsides, quos ipse Petrus 
<lb/>dimiserat in Messana, sibi redderent; fecit quoque 
<lb/>capi quemdam filium Leonardi de Aldigerio, 
<lb/>tunc in Calabria casu inventum. 
</p>
<p>
<lb/>Circa id quoque temporis, quo dictus Petrus 
<lb/>de Messana in Calabria transivit, combustum 
<lb/>fuit Palatium Regium Catohae, quod ab eodem 
<lb/>Petro procuratum fuisse creditum est, ne Messanenses 
<lb/>contra eum in Calabriam transeuntes se 
<lb/>in eo receptare possent. Fecit quoque ipse Petrus 
<lb/>muniri praesidium Castri Calanae, Monasterium 
<lb/>Xillae, et Monasterium Badulariae posita 
<lb/>in Calabria supra Pharum: quemdam etiam locum, 

<pb n="169"/> 
<lb/>qui dicitur Sanctus Nicolaus de Latronibus 
<lb/>prope Civitatem Rhegii ad Civitatem ipsam 
<lb/>impugnandam pro eo, quod in partem Messanensium 
<lb/>contra ipsum Petrum declinaverat: ipse 
<lb/>autem Terram Messanensem a Pharo per tria 
<lb/>fere millia distantem, et praedicto castro Calanae 
<lb/>proximam muniri fossatis fecerat, faciens 
<lb/>fieri circumcirca eam per moenia speculas ligneas, 
<lb/>et se in ea Terra, quae situ quidem difficillima 
<lb/>incolis quasi vacua videbatur, fortificare 
<lb/>satagebat contra Messanenses, qui ad occupandam 
<lb/>magnam Calabriae partem ad opus 
<lb/>suum transituri dicebantur. 
</p>
<p>
<lb/>Venerat autem diebus illis quidam familiaris, 
<lb/>et Nuntius Principis nomine Riccardus de Frosina 
<lb/>ad dictum Petrum, quando videlicet ipse 
<lb/>Petrus de Sicilia rediens Messanam venit, qui, 
<lb/>ipso Petro a Messanensibus expulso, in Calabriam 
<lb/>transiens usque ad Neocastrum processerat, 
<lb/>et procuraverat cum suis post transitum Petri 
<lb/>in Calabria, quod Castellanus Castri Neocastri, 
<lb/>nomine Fulconerus Theutonicus, qui Principi 
<lb/>suspectus videbatur de castro ipso ejectus 
<lb/>sit, quo ejecto Rogerius de Frosina ejusdem Riccardi 
<lb/>pater Castrum ipsum ad honorem Regis, 
<lb/>et Principis custodiendum accepit. Cum autem 
<lb/>dictus Jordanus Ruffus a praedicto Petro, ut dictum 
<lb/>est, missus, pervenisset Neocastrum cum 
<lb/>multitudine armatorum, qui ipsum Petrum partim 
<lb/>sine stipendiis de diversis Calabriae partibus 
<lb/>sequebantur, dictum Rogerium compulit Castrum 
<lb/>praedictum sibi resignare, in quo ipse 
<lb/>Jordanus quemdam consanguineum suum posuit 
<lb/>Castellanum, et praedictum Riccardum familiarem, 
<lb/>et Nuntium Principis, ipsum quoque 
<lb/>Rogerium patrem suum, et Guillelmum decanum 
<lb/>Neocastrensem ipsius Castellani germanum, 
<lb/>de personis cepit, et praedictum Riccardum 
<lb/>in Castro Tropeae, Rogerium vero patrem 
<lb/>ejus in Castro Mesiani, decanum autem in Castro 
<lb/>Montis Leonis custodiendos injunxit. Idem 
<lb/>Jordanus monitus, quia Praefatus Riccardus 
<lb/>quemdam Nuntium suum usque Cusentiam, et 
<lb/>partes alias Vallisgratae praemisisse dicebatur, 
<lb/>qui Petrum Ruffum a Messanensibus interfectum 
<lb/>asserebat, ex quo facto Cusentini nomen 
<lb/>Principis, quod usque tunc in Calabria tenebatur 
<lb/>prius invocare, et exaltare coeperunt. Castellanum 
<lb/>quoque castri Cusentiae ejecerunt, in 
<lb/>quo quidem facto Cusentini constanter perseverassent, 
<lb/>nisi quia ex insperato casus ille supervenerat, 
<lb/>et se repente firmare, ut deceret, non 
<lb/>potuerant, ut quod ex fide coeperunt, ex debita 
<lb/>constantia servare possent: praedictus enim Jordanus, 
<lb/>habito castro Neocastri, et praedicto Rogerio, 
<lb/>et filiis captivatis, ut supra dictum est, 
<lb/>cum multitudine praedictorum armatorum processit 
<lb/>Cusentiam, nomine quidem Regis procedens, 
<lb/>nomen vero principis nec supprimens, nec 
<lb/>exprimens, quin potius etiam Nuntium suum 
<lb/>misit ad Principem cum literis excusatoriis de 
<lb/>captione praedicti Riccardi, et suorum asserens 

<pb n="170"/> 
<lb/>se ipsos cepisse ex causa seditionis, quam in Sicilia, 
<lb/>et Calabria contra fidelitalem Regiam, et 
<lb/>statum pacificum regionis movissent. 
</p>
<p>
<lb/>Erat ergo praedictus Jordanus in Cusentia 
<lb/>cum magna societate equitum peditumque armatorum, 
<lb/>totamque Provinciam Vallisgratae, et 
<lb/>Terrae Jordanae ita sua potestate cohibebat, 
<lb/>quod illi, qui ad exaltandum nomen Principis 
<lb/>affectabant, terrore ipsius Jordani, et militiae, 
<lb/>quae secum erat, subjacebant, et eum quocumque 
<lb/>volebat sequebantur, 
</p>
<p>
<lb/>Audiens autem Princeps, dum esset in obsidione 
<lb/>Oriae per quosdam Cusentinos, qui ad 
<lb/>eum illuc ex timore praedicti Jordani confugerant, 
<lb/>qualiter praedictus Jordanus, et Petrus de 
<lb/>Calabria a Messanensibus fuerant ejecti, statim 
<lb/>Nuntium suum, videlicet Gervasium de Martina, 
<lb/>ad ipsum in Catabriam misit; qui cum pervenisset 
<lb/>Cusentiam, ubi praedictus Jordanus 
<lb/>morabatur, et vellet ire usque ad dictum Petrum, 
<lb/>qui Messanae, ut dictum est, morabatur, habiturus 
<lb/>cum eo tractatum ex parte Principis super 
<lb/>iis, quae illius temporis necessitas exigebat, 
<lb/>idem Jordanus ipsum Gervasium ultra Cusentiam 
<lb/>procedere non permisit; propter quod ipse 
<lb/>Gervasius reversus est ad quoddam oppidum, 
<lb/>quod dicitur Amindolaria, cujus oppidi Dominus 
<lb/>Rogerius nomine tunc temporis Justitiariatum 
<lb/>Vallisgratae ex commissione dicti Petri 
<lb/>exercebat; cum quo Rogerio coepit idem Gervasius 
<lb/>collationem habere de iis, quae in Calabria 
<lb/>fiebant, et qualiter etiam idem Gervasius ad 
<lb/>praedictum Petrum de Calabria non fuerat transire 
<lb/>permissus. Compertum est autem a praedicto 
<lb/>Gervasio, quod hoc ideo factum est, quia 
<lb/>tractari dicebatur, quod Calabria in manibus 
<lb/>Ecclesiae daretur. Jam enim Nuntii ad Romanam 
<lb/>Curiam super hoc missi esse dicebantur, 
<lb/>cui periculo dictus Gervasius volens occurrere, 
<lb/>Principi significavit, eique suggessit ut gentem 
<lb/>armatam in Calabriam mitteret ad Terram 
<lb/>ipsam suae ditioni pro parte Regis Conradi II. 
<lb/>nepotis sui subjiciendam, antequam de ea posset 
<lb/>praedictum incommodum evenire. 
</p>
<p>
<lb/>Ad instantiam ergo praefati Gervasii, et quorumdam 
<lb/>etiam Cusentinorum, qui honorem 
<lb/>Principis zelabantur, et propter hoc specialiter 
<lb/>ad Principem accesserant, misit Princeps quamdam 
<lb/>competentem comitivam equitum, et peditum 
<lb/>armatorum, constituitque Capitaneum Calabriae 
<lb/>Conradum Truich, ut una cum praedicto 
<lb/>Gervasio Terram ipsam conquireret, et 
<lb/>gubernaret. Erat autem praedictus Conradus 
<lb/>Truich in Vallegrata, quando per Principem 
<lb/>constitutus est, recepitque praedictos equites, et 
<lb/>pedites in ingressu Vallisgratae, qui congregatis 
<lb/>cum eis armatis aliis de familia sua, et Berardi 
<lb/>Truich fratris sui, necnon, et plurium aliorum 
<lb/>Baronum, cum praedicto Gervasio de Martina 
<lb/>processit usque ad Antonium de Stridola. 
<lb/>Praedictus autem Jordanus Ruffus erat apud 
<lb/>Cassanum cum tota comitiva sua, praeter Cusentinos, 

<pb n="171"/> 
<lb/>qui pridie audito gentis principalis ingressu 
<lb/>in Vallemgratam, ab ipso Jordano recesserant, 
<lb/>et Cusentiam reversi erant. 
</p>
<p>
<lb/>Interea Petrus de Calabria, qui, sicut dictum 
<lb/>est, in Castro Calanae morabatur, tum quia 
<lb/>Messanenses jam transiverant ad Civitatem Rhegii, 
<lb/>et exinde contra eum ire disponebant, tum 
<lb/>quia intellexit, quod gens Principis ingressa erat 
<lb/>in Vallemgratam, dimissis in partibus illis Calabriae 
<lb/>Carnelevario de Papia, Fulcone nepote 
<lb/>suo, et Boamundo de Oppido, ut ipsi tamquam 
<lb/>Capitanei ipsarum partium facerent; et tractarent 
<lb/>cum Messanensibus de Castro Calanae, et 
<lb/>obsidibus in Messana detentis, quod viderent esse 
<lb/>utilius tractandum: recessit de ipso Castro Calanae; 
<lb/>et ivit Catanzarium ad celebrandum ibi 
<lb/>Pascha Dominicae Besurrectionis. Celebrato autem 
<lb/>ibi Paschate, processit Cusentiam cum paucis 
<lb/>armatis, expectans alios de Calabria postea 
<lb/>venturos. Ipsa autem eodem die, qua ipse Petrus 
<lb/>pervenit Cusentiam, Jordanus Ruffus nepos ejus, 
<lb/>qui pridie de Terra Cassani ad Terram S. Marci 
<lb/>cum comitiva sua profectus erat, a gente Principis 
<lb/>apud S. Marcum captus est, et in carcerem missus; 
<lb/>quod cum supradicto die summo mane diluculo 
<lb/>ad praedicti Petri notitiam pervenisset, antequam 
<lb/>plene factum hoc divulgaretur, de Cusentia 
<lb/>recessit, et cum iret ad Castrum Agelli, ibique se 
<lb/>receptare intenderet, non ibi receptus est, sed deinde 
<lb/>Catanzarum repetiit; et licet ibi se firmare 
<lb/>proponeret, tamen quia pro parte una processerat 
<lb/>usque Cusentiam; ex alia vero parte usque 
<lb/>Cotronum, timens dictus Petrus, ne ab utraque 
<lb/>parte a principali gente in Catanzario concluderetur, 
<lb/>recessit inde cum uxore, et rebus suis, 
<lb/>ut iret ad quoddam Castrum, quod fuerat nepotis 
<lb/>sui Jordani, quod dicitur Castellum Maynardi. 
<lb/>Et cum ibi recipi non potuerit, ivit ad Castrum 
<lb/>Mesiani, quod quidam consanguineus uxoris 
<lb/>suae custodiebat; cumque fiducialiter appropinquaret 
<lb/>ad Castrum, Custodes ipsius Castri, faciente, 
<lb/>et procurante praenominato Rogerio de 
<lb/>Frosina, qui ut supra dictum est, in Castro ipso 
<lb/>Mesiani captivus custodiebatur, accessum ejusdem 
<lb/>Petri ad Castrum sagittis in eum jaculatis 
<lb/>compescuerunt. Quod videns dictus Petrus, cum 
<lb/>in Castro Mesiani se receptare non posset, ivit 
<lb/>Tropeam, ex qua quidem Civitate oriundus erat, 
<lb/>et in qua praedictus Jordanus nepos suus domicilium 
<lb/>habuerat; ibique paululum morans fecit 
<lb/>armari unam Sagittam, ut in ea per mare recederet; 
<lb/>cumque descendisset ad mare cum uxore 
<lb/>sua, et uxore, ac filiis praedicti Jordani nepotis 
<lb/>suis, Castellanus Castri Tropeae haec videns, 
<lb/>Riccardum de Frosina, qui, ut supra dictum 
<lb/>est, a memorato Jordano Ruffo captus fuerat, 
<lb/>et in Castro Tropeae captivus custodiebatur, 
<lb/>liberavit ob reverentiam, et timorem Principis, 
<lb/>cujus familiaris ipse Riccardus erat. Ipse autem 
<lb/>Riccardus tali modo liberatus statim ipsius Terrae 
<lb/>Capitaneus pro parte Principis a populo constitutus 
<lb/>est. Qui mox, ut vidit praedictum Petrum 

<pb n="172"/> 
<lb/>esse in litore maris cum Sagitta paratum 
<lb/>ad recedendum, fecit dare bannum ex parte Regis, 
<lb/>et Principis, ut nullus de Civitate Tropeae 
<lb/>cum praedicto Petro in Sagitta ipsa ire praesumeret, 
<lb/>alioquin proditor Regis, et Principis haberetur, 
<lb/>et poenam proditionis pateretur; quod 
<lb/>bannum cum audissent Marinarii Sagittae, unus 
<lb/>post unum Sagittam dimiserunt, sicque praedictus 
<lb/>Petrus in litore manebat, et nec per mare 
<lb/>fugere poterat, nec ad Terram Tropeae redire 
<lb/>permittebatur; fecerat enim praedictus Riccardus 
<lb/>Claudi portas Civitatis, et optime custodiri, 
<lb/>ne dictus Petrus Civitatem ingredi posset. Cum 
<lb/>autem sic staret Petrus in litore, et omne sibi auxilium, 
<lb/>et consilium debesse videretur, subito 
<lb/>quaedam barcae de partibus Principatus maritimam 
<lb/>illam casu transibant, ipsisque barcis ad 
<lb/>locatorum velle conductis, ipse cum familia sua, 
<lb/>et praedicti nepotis sui, quam tunc habuit, de 
<lb/>nocte recessit, et Neapolim ad Papalem Curiam, 
<lb/>quae ibi tunc erat, profectus est. 
</p>
<p>
<lb/>Praenominati autem Gervasius de Martina, 
<lb/>et Conradus Truich Capitanei processerant de 
<lb/>Cusentia, euntes versus Martoranum; antequam 
<lb/>autem pervenissent Martoranum, intellexerunt, 
<lb/>quod Martoranenses licet pridie Nuntios suos misissent 
<lb/>ad eos, ac mandatum Principis se, et Cives 
<lb/>alios facere spopondissent, tunc tamen se tenere, 
<lb/>et eos non recipere intendebant. Nihilominus 
<lb/>autem exercitus Principis ad Civitatem appropinquavit: 
<lb/>cumque Civis ipsius Terrae gentis 
<lb/>Principalis accessum lapidibus jactis compescerent, 
<lb/>cum locus ille difficilis esset, et valde declivis, 
<lb/>ita quod per levem defensam poterat contra 
<lb/>gentem illam defendi, retrocessit exercitus, et declinavit 
<lb/>ad quoddam casale, quod dicitur Pictarella; 
<lb/>ubi dum ipse exercitus pernoctaret, procurante 
<lb/>Roberto de Archis, qui cum exercitu ipso 
<lb/>erat, et praedictae Civitatis Civis habebatur, 
<lb/>nocte ipsa venerunt Nuntii ipsius Civitatis ad 
<lb/>praedictos Gervasium, et Conradum, Civitatem 
<lb/>ipsam ad mandatum Principis exponentes; missique 
<lb/>sunt ad Civitatem ipsam nuntii ex parte 
<lb/>Capitaneorum, qui juramenta hominum pro parte 
<lb/>Regis, et Principis receperunt. Inde autem profecti 
<lb/>sunt Neocastrum, cumque in Castro ipsius 
<lb/>Terrae Neocastri esset Castellanus quidam dicti 
<lb/>Petri de Calabria nepos, nomine Johannes de 
<lb/>Mele, ille Johannes statim visis vexillis Principis 
<lb/>claves Castri Capitaneis misit, et Castro eis 
<lb/>assignato recessit. Processit ergo exercitus Principis 
<lb/>sine aliqua resistentia usque ad oppidum, 
<lb/>quod Seminaria vocatur. Circa ejus oppidi partes 
<lb/>Carnelevarius de Papia, Boamundus de Oppido, 
<lb/>et Fulco Ruffus nepos praedicti Petri de Calabria, 
<lb/>Castra quaedam revolvunt. Praedicti autem Carnelevarius, 
<lb/>et Boamundus, veniente exercitu Principis, 
<lb/>requisiti a praedictis Gervasio, et Conrado, 
<lb/>ad mandatum Principis venerunt, et juraverunt; 
<lb/>dictus autem Fulco se in Castro suo S. Christinae 
<lb/>recollegit, ad mandatum praedictorum venire 
<lb/>dubitans. Habebat quidem ipse Fulco praeter 

<pb n="173"/> 
<lb/>ipsum castrum S. Cristinae Castrum aliud valde 
<lb/>diffcile, quod Bubalinum vocatur, quae duo castra 
<lb/>ad duodecim fere milliaria mediantibus excelsis 
<lb/>montibus inter se distant, habentque difficilem ab 
<lb/>aliis ad alterum transitum, qui nullo modo auferri 
<lb/>aut impedire potest. Receptus ergo praedictus 
<lb/>Fulco in illis duobus castris, ad mandatum Principis 
<lb/>venire nolebat; licet enim sibi per praedictos 
<lb/>Gervasium, et Conradum securitas data 
<lb/>fuisset, ipse tamen Fulco, asserens Jordanum 
<lb/>Ruffum fratrem suum post securitatem sibi promissam 
<lb/>ab eis inique fuisse captum, eis se credere 
<lb/>dubitabat, ne simul sibi contingere posset, quod 
<lb/>contingeret fratri suo. 
</p>
<p>
<lb/>Stabat ergo exercitus Principis in Planitie 
<lb/>S. Martini cum pro reprimenda rebellione praedicti 
<lb/>Fulconis, tum etiam quia difficillimi transitus 
<lb/>erant inde in antea, ut sine magno discrimine 
<lb/>transiri non posset. Miserant autem praedicti 
<lb/>Gervasius, et Conradus Nuntios suos ad Civitatem 
<lb/>Giracii, quae adhuc se tenebat; et sic tractatum 
<lb/>est, quod Civitas ipsa, quae si resistere 
<lb/>voluisset, non sine magna difficultate debellari 
<lb/>poterat, sponte ad mandatum Principis reversa 
<lb/>est. Praeterea Civitatem Rhegii, ad quam propter 
<lb/>difficillimos transitus exercitus ire non poterat, 
<lb/>et praeter praedicta duo castra S. Christinae, 
<lb/>et Bubalini, quae praedictus Fulco tenebat, 
<lb/>castrum quoque Stili tenebat quidam Berardus 
<lb/>Theutonicus, qui nec aperte rebellis videbatur, 
<lb/>non tamen castrum ipsum dimittere volebat, 
<lb/>dicens concessam sibi fuisse castri ipsius 
<lb/>custodiam a Rege Conrado in vita sua secundum 
<lb/>consuetudinem Alamanniae: propter quod dicebat, 
<lb/>se castrum ipsum non debere nec velle dimittere, 
<lb/>sed ipsum ad honorem, et fidelitatem Regis, 
<lb/>et Principis custodire: plures tamen suspectos, 
<lb/>qui a facie Principalis exercitus fugerant, in 
<lb/>castro ipso receperat, propter quod videri poterat 
<lb/>rebellionis potius quam fidelitatis. Ita autem castrum 
<lb/>ipsum loci natura munitum, et difficile est, 
<lb/>quod neque per insultum, neque per famem capi 
<lb/>aliquatenus posset: est enim saxis, et rupibus 
<lb/>circumquaque vallatum, continens circa se magnum 
<lb/>terrae nemorosae, et laboratoriae spatium 
<lb/>quae ad vitam sexaginta personarum cultura indeficiente 
<lb/>sufficeret, quae etiam terra caules silvestres 
<lb/>usui hominum aptos sine aliquo seminario 
<lb/>producit, multaque animalia pascuis indeficientibus 
<lb/>vivunt. 
</p>
<p>
<lb/>Interea Messanenses audito, quod exercitus 
<lb/>Principis totam jam fere Calabriam acquisiverat, 
<lb/>et videntes se quodammodo per id voto suo 
<lb/>frustrari, quod erat, magnam Calabriae partem 
<lb/>in suo velle districtu habere, congregaverunt 
<lb/>magnum exercitum equitum, et peditum armatorum, 
<lb/>miseruntque ipsum contra exercitum 
<lb/>Principis in Calabriam. Exercitu quoque Principis 
<lb/>existente apud S. Martinum, ut supra dictum 
<lb/>est, exercitus Messanensium ex insperato 
<lb/>venit ad oppidum Seminariae, quod a S. Martino 
<lb/>sex fere millibus distai; ceperuntque Messanenses 

<pb n="174"/> 
<lb/>ipsum oppidum, et in ipsius loci hominum 
<lb/>praeda se vitiose multum exercentes statim 
<lb/>inde cum praeda recesserunt: ita quidem eos 
<lb/>excoecavit aviditas, quod gloria illius qualiscumque 
<lb/>vita est vilipensa, cordis balistarum 
<lb/>sarcinulas pannorum, et aliarum rerum, quas 
<lb/>diripuerant, ligabant. Cum ergo pervenisset ad 
<lb/>notitiam Principalis exercitus, quod Messanenses 
<lb/>Seminariam venerant, ordinatum est, quod 
<lb/>Gervasio de Martina remanente cum aliquibus 
<lb/>in S. Martino ad ipsius loci cautelam, propter 
<lb/>castrum S. Christinae, quod Fulco Ruffus ibi 
<lb/>prope tenebat, et in quo aliqui Messanensium 
<lb/>diebus illis dicebantur receptati esse, Conradus 
<lb/>Truich Capitaneus cum exercitu Principis versus 
<lb/>Seminariam iret. Sed quia auditum est, quod 
<lb/>Messanenses jam de oppido ipse etim praeda recesserant, 
<lb/>propter hoc divisus est Principalis 
<lb/>exercitus, parte sub Capilaneo in Seminariam 
<lb/>procedente, alia pars sub Roberto de Archis per 
<lb/>alterius viae compendium contra Messanenses 
<lb/>exiret, ut Messanenses ante, et retro ab utraque 
<lb/>intercepti manus eorum evadere non possent. 
</p>
<p>
<lb/>Procedente ergo hoc modo utraque parte exercitus, 
<lb/>ventum est ad planitiem, quae est inter 
<lb/>Seminariam, et nemus Solani, qui locus Corona 
<lb/>vocatur. Cum autem Messanenses vidissent 
<lb/>Principalem exercitum, primo pede se collegerunt 
<lb/>in unum; et quia timor eis apparitione 
<lb/>Principalis exercitus repentinus irruerat, coeperunt 
<lb/>quidem non deliberare quid agerent, sed 
<lb/>quodammodo fluctuare. Capitaneus autem principalis 
<lb/>exercitus, et pauci alii de ipso exercitu, 
<lb/>qui cum ipso Capitaneo ad planitiem illam acceleraverant, 
<lb/>videntes multitudinem Messanensium 
<lb/>ita collectam, nolebant quidem a principio 
<lb/>ipsos aggredi, tum quia equi fatigati erant ex 
<lb/>properantia veniendi ad locum illum, ad quem 
<lb/>aridus et montuosus erat accessus, tum quia major 
<lb/>pars exercitus retro erat, nec adhuc ad planitiem 
<lb/>venerat, et ideo expectabant. Dum autem 
<lb/>sic Capitaneus staret cum illis paucis ad 
<lb/>aspectum Messanensium, vidit moveri vexilla 
<lb/>eorum alterum contra alterum cum quadam tumultuositate, 
<lb/>ex quo inordinato, et tumultuoso 
<lb/>motu comprehensum est, quod Messanenses pavorem 
<lb/>jam ex apparitione Principalis exercitus 
<lb/>concepissent, et turbarent inter se, nec scirent 
<lb/>quid facerent. Dum ergo considerante hoc Capitaneo, 
<lb/>ecce apparuit Robertus de Archis cum illa 
<lb/>parte exercitus, quam ducebat. Cumque Messanenses 
<lb/>ita inter se scrutantes tamultuarent, subito 
<lb/>contra eos praedictus Capitaneus cum Roberto 
<lb/>de Archis, et illis paucis, qui tunc ibi 
<lb/>inventi sunt de exercitu Principis cum magna 
<lb/>animositate se proripuit, cui quidem aliqui de 
<lb/>Messanensi exercitu equites resistere tentaverunt, 
<lb/>sed statim uno eorum, qui caput Messanensis 
<lb/>exercitus dicebatur, per ictum Conradi Truich 
<lb/>Capitanei exercitus Principalis, mox quoque 
<lb/>alio per ictum Roberti de Archis ab equis eorum 
<lb/>in terram dejectis, statim totus ille Messanensium 

<pb n="175"/> 
<lb/>exercitus dissolutus est, et turpiter se convertit 
<lb/>in fugam. Tunc plures Messanenses instante 
<lb/>Principali exercitu interfecti sunt, alii gladio, 
<lb/>alii vero ruina, dum semper in via sicut melius 
<lb/>poterant fugientes praecipue montium eis occurrentium, 
<lb/>vel ex timore periculum, quod fugiebant, 
<lb/>videre non poterant, vel quasi unum de 
<lb/>duobus periculis, quae vitare non poterant, 
<lb/>eligebant. 
</p>
<p>
<lb/>Aliqui profecto de oppido Seminariae, qui depraedationem, 
<lb/>ut dictum est, a Messanensibus 
<lb/>passi fuerant, sequuti sunt Principalem exercitum 
<lb/>per Seminariam transeuntem, sub spe recuperandi 
<lb/>bona eorum, quae a Messanensibus 
<lb/>asportabantur. Horum quidem aliquis sive masculus, 
<lb/>sive foemina, ex illo exercitu Messanensium 
<lb/>equitem, sive peditem armatum capiebat, 
<lb/>et si volebat, interficiebat; pluresque illo die de 
<lb/>Messanensibus ab illis de Seminaria propter odium 
<lb/>depraedationis praedictae, quam ab illis 
<lb/>de exercitu Principis interfecti, et vulnerati fuisse 
<lb/>dicuntur, ita quod pauci ex eis salvi evadere 
<lb/>potuerunt. Capti autem fuerunt ex eis quinquaginta 
<lb/>septem numero, qui alicujus valoris homines 
<lb/>esse existimati sunt, et in carcerem missi: 
<lb/>alios autem, qui interfecti, aut capti non sunt, 
<lb/>vel fugae desperatio, vel vilitas personae servavit, 
<lb/>et salvavit. 
</p>
<p>
<lb/>Ex illa igitur expugnatione Messanensium 
<lb/>Civitas Rhegii ad mandatum venit. Captum est 
<lb/>etiam Castrum Calanae, quod Messanenses usque 
<lb/>tunc tenebant ab eo tempore, quo, ut supra dictum 
<lb/>est, praedictus Petrus de Calabria ab ipso 
<lb/>recesserat. 
</p>
<p>
<lb/>Cum autem sic in Calabria gereretur, Princeps 
<lb/>erat adhuc in obsidione Oriae: cumque Civitatem 
<lb/>ipsam angusta obsidione teneret, Thomas 
<lb/>de Oria, qui caput factionis, et rebellionis 
<lb/>ipsius, et Brundusinae Civitatis erat, videns Civitatem 
<lb/>ita obsidione circumdatam, quod nullo 
<lb/>modo ex ea pateret egressus, cum vires, et subsidium 
<lb/>aliquod a Brundusinis recipere obsidione 
<lb/>Principis impediretur, nec posset nec haberet 
<lb/>unde stipendia solveret soldaneriis, quos ad defensionem 
<lb/>Civitatis tenebat: ad fraudolentia commenta 
<lb/>se convertit, misitque Principi Nuntios 
<lb/>suos, significans ei, quod ipse et Orietani libenter 
<lb/>se, et Civitatem Oriae in manibus dare volebant; 
<lb/>sed quia juramento, et pactionibus inter 
<lb/>se, et Cives Brundusii habitis tenebantur Orietani 
<lb/>nihil sine conscientia Brundusinorum facere, 
<lb/>petebat sibi dari tempus, ei copiam mittendi 
<lb/>Nuntios ad Civitatem Brundusii, ad notificandum 
<lb/>Civibus Brundusinis qualiter ipsi Orietani 
<lb/>nullo modo contra Principem tenere se poterant, 
<lb/>propter quod ipsi mandatum Principis facere 
<lb/>ommino disponerent; et ad persuadendum etiam 
<lb/>Brundusinis, quod et ipsi similiter mandatum 
<lb/>Principis facerent: cui rei si forte Brundusini refragarentur, 
<lb/>Nuntii ipsi eis exponerent, qualiter 
<lb/>Orietani penitus a societate sua recederent, et 

<pb n="176"/> 
<lb/>ad Principis mandatum redirent. Princeps autem 
<lb/>petitione ipsius Thomasii, et Orietanorum 
<lb/>super hoc audita considerans, petitionem talem 
<lb/>non ex fraude, sed ex necessitate procedere, quam 
<lb/>Orietani ex nimia obsidionis angustia pati videbantur, 
<lb/>dedit eis copiam mittendi Nuntios ad 
<lb/>Brundusinam Civitatem, prout illi petierunt. 
<lb/>Missi sunt ergo Nuntii Orietanorum Brundusium 
<lb/>non quidem pro causa praedicta, quam Principi 
<lb/>exposuerant, sed ut Brundusini per eos pro soldaneriis 
<lb/>Orietanis stipendia mitterent, qui jam 
<lb/>ultra sine stipendiis retineri non poterant. Reversisque 
<lb/>Nuntiis ipsis a Brundusio infra diem 
<lb/>statutum cum stipendiis soldaneriorum, dum 
<lb/>crederet Princeps statim post reversionem Nuntiorum 
<lb/>ipsorum, Civitatem, juxta quod Orietani 
<lb/>promiserant, esse dedendam: Orietani responderunt, 
<lb/>quod nullo modo se dedere vellent, sed 
<lb/>pertinacius in antea, quam olim, in rebellione 
<lb/>perseverare, declarantes veram causam pro qua 
<lb/>nuntios ad Brundusium miserant, et commendantes 
<lb/>se, quod Principi super hoc illusisse videbantur. 
<lb/>Multum enim eis tunc illa fraus profuit, 
<lb/>quia fraude illa mediante, et superveniente 
<lb/>postmodum causa majore, deditio civitatis illius 
<lb/>tunc dilata est. Si enim Princeps ad obsidionem 
<lb/>Civitatis ipsius ad modicum tempus ultra institisset, 
<lb/>proculdubio eam ad mandatum suum tunc 
<lb/>habuisset; sed quia majore ipsum negotia trahehant, 
<lb/>oportuit ipsum obsidionem ipsam dimittere, 
<lb/>ut utilioribus se laboribus occuparet. 
</p>
<p>
<lb/>Pervenit enim ad notitiam Principis, quod 
<lb/>Octavianus Apostolicae Sedis Legatus magnum 
<lb/>exercitum congregaverat, et in Apuliam cum 
<lb/>ipso exercitu venire parabat. Recessit ergo Princeps 
<lb/>ab obsidione Oriae, et ivit Melphiam, ipsoque 
<lb/>in Civitate ipsa morante, pro eo quod quaedam 
<lb/>susurra hominum ibi, et in Civitate Potentiae 
<lb/>esse videbatur; Gualvanus Lancea avunculus 
<lb/>ejus ad Civitatem Potentiae profectus est, et eam 
<lb/>sapienter, prout temporis qualitas dabat, reformavit, 
<lb/>et in bono statu composuit, et ad Principem 
<lb/>in Melphiam reversus est. Princeps autem 
<lb/>in Melphia ipso Gualvano dimisso, pro ipsius 
<lb/>Civitatis, et adjacentium partium statu pacifico 
<lb/>conservando, Luceriam ivit, et congregato ibi 
<lb/>magno exercitu tam de ipsius Terrae incolis, 
<lb/>quam aliarum Apuliae partium, et de Theutonicis, 
<lb/>et aliis soldaneriis, quos per Apuliae partes 
<lb/>dispersos habuerat; prima die Mensis Junii, 13. 
<lb/>Indictionis, cum exercitu ipso exivit, et in campum 
<lb/>processit continuato progressu ad montem 
<lb/>Formicosum, quem Imperator Federicus mutato 
<lb/>nomine Montem Sanum vocari jusserat. Jam 
<lb/>enim Papalis exercitus venerat usque ad locum, 
<lb/>qui vocatur Bulsida, quod Princeps intelligens 
<lb/>valde gavisus est: audiverat enim a tempore patris 
<lb/>sui Imperatoris Frederici, quod quaedam 
<lb/>scriptura inventa fuerat, ex qua vaticinari videbatur, 
<lb/>quod unus de posteris Imperatoris ipsius 
<lb/>in loco illo Bulsida magnam victoriam esset habiturus. 
<lb/>Propter quod, cum ex casu insperato 

<pb n="177"/> 
<lb/>Papalis exercitus ad locum jam ipsum venisset, 
<lb/>credebat Princeps, et pro firmo sperabat, advenisse 
<lb/>tempus de illius scripturae vaticinatione, 
<lb/>quod in persona ipsius Principis praedicti Imperatoris 
<lb/>filii compleretur eratque sibi in argumentum 
<lb/>praecedens victoria, quam sibi feliciter, 
<lb/>ut supra memoratum est, apud Fogiam de hostibus 
<lb/>habuerat, quae praeparatoria et incentiva 
<lb/>ad majorem futuram victoriam esse videbatur. 
</p>
<p>
<lb/>Cum ergo Papalis exercitus esset in loco illo, 
<lb/>Princeps ad Guardiam Lombardorum, quae sibi 
<lb/>rebellis erat, processit, intendens ipsam Terram 
<lb/>anticipare, antequam Papalis exercitus ad ipsam 
<lb/>veniret. Erat autem in ipsa Terra quaedam 
<lb/>magna comitiva armatorum de parte Ecclesiae, 
<lb/>qui Terram ipsam defendebant, ita quod 
<lb/>Princeps tunc ipsam capere non potuit. Cum 
<lb/>propter collium oppositionem videri non posset 
<lb/>ab exercitu Principis, in quam partem iret: ab 
<lb/>aliquibus credebatur, exercitum ipsum retrocessisse 
<lb/>ob timorem Principis: ab aliquibus non immensam 
<lb/>illius exercitus multitudinem metientibus 
<lb/>putabatur, non quod fugeret, sed quod per 
<lb/>loca vallosa exercitus ipse incederet, et se contra 
<lb/>Principalem exercitum in loco tutiori collocaret. 
<lb/>Ad hanc ergo dubitationem tollendam missus est 
<lb/>a Principe Comes Henricus de Sperneria, cum 
<lb/>quibusdam Theutonicis armatis ad explorandam 
<lb/>viam praedicti Papalis exercitus; qui Comes 
<lb/>cum praedictis armatis procedens, cum pervenisset 
<lb/>ad nemus, quod est prope Frequentum, 
<lb/>constituit praedictos armatos in quodam loco 
<lb/>ipsius montis, depresso quidem, et arboribus obsito, 
<lb/>ipseque ad superiores nemoris partes ad 
<lb/>explorandam viam praedicti exercitus solus processit. 
<lb/>Cumque ita explorando procederet, incidit 
<lb/>in quosdam armatos de Papali exercitu, qui 
<lb/>per nemus illud casu discurrebant, et cum ipse 
<lb/>solus esset, illi vero pauci, dum per amfractus 
<lb/>nemoris vellet ab occursu illorum secedere, et 
<lb/>fugiendo quodammodo trahere eos versus locum, 
<lb/>in quo suos comites armatos dimiserat, in illis 
<lb/>viis nemoris cespitavit equus ejus, totusque in 
<lb/>terram revolutus ipsum in terram dejecit; sicque 
<lb/>ipse Comes ab illis de Papali exercitu eum insequentibus 
<lb/>captus fuit. Cumque ducerent eum captum, 
<lb/>nec tamen scirent quis esset, nec praesumerent 
<lb/>eum magnam de Principis comitiva esse personam, 
<lb/>pro eo quod sic solum in nemore illo 
<lb/>ipsum invenerant quasi errantem, studebat dictus 
<lb/>Comes, quasi viarum ad exitum illius nemoris 
<lb/>conscius, ducere illos per locum, ubi comites 
<lb/>suos dimiserat, ut ab eis posset sibi succurri. 
<lb/>Cumque ad locum illum cum ipsis suis ductoribus 
<lb/>pervenisset, non invenit comites suos ibi, 
<lb/>unde quodammodo desperatus credebat e manibus 
<lb/>illorum ex tunc evadere non posse. Licet autem 
<lb/>in eo facto de comitibus suis non inventis fortuna 
<lb/>sibi adversata fuisse videretur, tamen statim 
<lb/>sibi in ipsius contiguo adversitatis arrisit; nam 
<lb/>cum paululum e loco illo processissent, apparuerunt 
<lb/>de prope quidam Saraceni Arcerii de 

<pb n="178"/> 
<lb/>Principali exercitu, quos cum dictus Comes Henricus 
<lb/>cognovisset, statim clamavit ed eos vocans 
<lb/>eos compatres, quo nomine Saraceni, et Theutonici 
<lb/>de Principali exercitu se ad invicem vocare 
<lb/>assueverant. Illi autem voce Comitis audita, 
<lb/>ipsoque cognito, statim in eos, qui eum captum 
<lb/>ducebant, irruerunt; et Comite liberato, alios 
<lb/>ex eis occiderunt, alios vulneraverunt, alios ceperunt, 
<lb/>alios in fugam turpiter converterunt, et 
<lb/>coegerunt. 
</p>
<p>
<lb/>His itaque de Comite Henrico gestis, Principalis 
<lb/>exercitus, qui praedicto modo de loco, in 
<lb/>quo primo steterat, se movens, per collium oppositionem 
<lb/>disparuerat, ex alia parte, quae ad 
<lb/>aspectum Papalis exercitus directa erat, prope 
<lb/>Frequentum apparuit de viso. Princeps cum suis, 
<lb/>versusque ipsum Papalem exercitum procedebat, 
<lb/>intendens eidem exercitui contra se venienti occurrere, 
<lb/>et cum ipso pugnare, papalis autem 
<lb/>exercitus viso, quod Princeps ad ejus aspectum 
<lb/>non quidem ex illorum multitudine territus, sed 
<lb/>ad pugnam accensus, ad veniendum contra eos 
<lb/>castra movisset, non ultra processit, sed in loco 
<lb/>se fixit: quo viso Princeps similiter cum exercitu 
<lb/>suo stetit, nec tunc prius illos appetiit, sed 
<lb/>ad stationem, unde se moverat, est reversus. 
</p>
<p>
<lb/>Erat autem circa partes illas quidam locus 
<lb/>eminens, de quo Princeps consideravit, ut sapiens, 
<lb/>quod si locus ille caperetur ab hostibus, magnum 
<lb/>sibi posset evenire nocumentum; quia loco illo ab 
<lb/>hostibus habito, foederum ex illa parte Capitanatae 
<lb/>non posset ad suum exercitum pervenire, 
<lb/>et in eo loco Princeps castrametatus est, in quo 
<lb/>ante, et retro hostes habebat; ex una enim parte 
<lb/>erat Guardia Lombardorum rebellis, in qua erat 
<lb/>quaedam pars Papalis exercitus, ut praedictum 
<lb/>est, ex alia vero parte erat Legatus cum exercitu 
<lb/>infinito. Cum ergo post paucos dies praedictus 
<lb/>legatus cum Papali exercitu a loco, in quo erat 
<lb/>prope Frequentum recessisset, versus praedictum 
<lb/>locum eminentem venturus, Princeps credens, 
<lb/>quod pro occupando loco ipso veniret, statim cum 
<lb/>exercitu suo se movit, et contra Papalem exercitum 
<lb/>venientem animose procedens, ut praedictum 
<lb/>locum eminentem praeoccuparet, et defenderet, 
<lb/>contra hostes recepturus pugnam, si illi 
<lb/>tanti essent antequam ipsam inferrent. Procedente 
<lb/>autem sic Principe contra eos, illi ad Principis 
<lb/>animose venientis aspectum non venerunt, 
<lb/>nisi usque ad nemus, quod est extra Frequentum, 
<lb/>ibique se in quodam loco tuto locaverunt, et tentoria 
<lb/>sua ibi fixerunt. Videns autem Princeps, 
<lb/>quod illi ultra non procedebant, ipse similiter 
<lb/>ultra non ivit, sed ad stationem suam reversus 
<lb/>est. Erat autem locus ille, in quo se fixit tunc 
<lb/>Papalis exercitus, ex tribus undique partibus 
<lb/>naturali terrae montuositate vallatus, ex quibus 
<lb/>partibus nullus in eo de facili poterat haberi accessus; 
<lb/>ex altera vero parte ad aspectum Principalis 
<lb/>exercitus clivositate mediocri in planitiem 

<pb n="179"/> 
<lb/>quamdam locus ille vergebat; sicque ibi exercitus 
<lb/>ille collocatus erat, ut ipsis euntibus contra 
<lb/>alios esset inde descensus, aliis vero ad eos accedentibus 
<lb/>esset ascensus. Ex illa ergo parte mansionis 
<lb/>illius, quae ad aspectum Principalis exercitus 
<lb/>erat, et quae non ita sicut tres alias mansionis 
<lb/>partes, naturaliter munita videbatur, facta 
<lb/>est quaedam clausura de paliciis, tantaque 
<lb/>erat ipsius exercitus multitudo, qui ibi tunc collectus 
<lb/>erat, quod hastarum solummodo elevata 
<lb/>congeries ad similitudinem alicujus nemoris 
<lb/>apparebat. 
</p>
<p>
<lb/>Cum ergo sic in aspectu mutuo uterque staret 
<lb/>exercitus, et exercitus Papalis incomparabiliter 
<lb/>major, et copiosior, quam exercitus Principis 
<lb/>appareret, expectabat Princeps, ut ipse requireretur 
<lb/>ad bellum; tum quia ipse ad defensionem 
<lb/>Terrae stabat, non quidem oppugnare debebat, 
<lb/>sed oppugnantibus resistere, satis esse credebat; 
<lb/>tum quia, ut dictum est, sine comparatione major 
<lb/>erat exercitus ille, quam suus, cum innumerabilis 
<lb/>esset in eo multitudo peditum; equitum 
<lb/>quoque numerus exercitus sui in septuplum videbatur 
<lb/>excedere. Stabat ergo Princeps bellum 
<lb/>exspectans ab inimicis, nec tamen illi de loco 
<lb/>illo ubi tentoria fixerant, et se circumquaque 
<lb/>concluserant, ullo modo exibant. Unde cum aliquot 
<lb/>dies in hujusmodi Princeps belli exspectatione 
<lb/>stetisset, cogitavit, quod ideo illi eum aggredi 
<lb/>dubitarent, quod ipse cum exercitu suo in 
<lb/>eminentiori parte stare videbatur; propter quod, 
<lb/>ut eos ad bellum posset allicere, decrevit de loco 
<lb/>illo in planum descendere, et exercitui Papali 
<lb/>magis appropinquare; et quia certum gerebat de 
<lb/>bellando propositum, et sic suam tunc volebat 
<lb/>experiri fortunam, ut solus vincendi amor ipsum 
<lb/>ad bellandum impelleret, ut nulla eum expugnationis 
<lb/>in se forsitan faciendae verecundia vel formido 
<lb/>retraheret, effossis de loco illo tentoriis, in 
<lb/>tres acies totum suum divisit exercitum; et 
<lb/>quum tribus aciebus illis exclaratus descenderet 
<lb/>in planum, ecce tres aquilae super exercitum 
<lb/>ipsum apparuerunt volantes in aere, quod omnes 
<lb/>illi de exercitu, et Theutonici maxime videntes 
<lb/>coeperunt exultare laetitia, quasi certae victoriae 
<lb/>signa ex illa aquilarum supervolantium apparitione 
<lb/>comprehendentes: unde et prius ad pugnandum 
<lb/>et nocivi, et ardentes fuerant, tunc magis 
<lb/>ac magis ex illo signo aquilarum accendebantur 
<lb/>ad pugnam. Taliter igitur procedens Princeps 
<lb/>ad unius stadii spatium appropinquavit, parans 
<lb/>se ibi ad pugnam recipiendam. Ipse enim 
<lb/>pugnam eis inferre non poterat commode, nisi 
<lb/>illi de clausura illa, qua circumcingebantur, 
<lb/>exirent; quia si Princeps eos in illa clausura 
<lb/>invaderet, palicia illa, quibus Papalis exercitus 
<lb/>se totum clauserat, magnum sibi posset ad victoriam 
<lb/>impedimentum inferre. Praecedebant autem 
<lb/>pedites Principis cum arcubus balistisque 
<lb/>adeo prope clausuram, ut illos de Papali exercitu 
<lb/>ad exeundum allicerent, quod mittebant in 
<lb/>eos sagittas, et eos quatenus poterant, lacessebant; 

<pb n="180"/> 
<lb/>sed nullo modo de sua se statione movebant: 
<lb/>immo si quando aliqui sui pedites extra clausuram 
<lb/>exire tentabant, equites eos celeriter revocabant, 
<lb/>manifesteque ostendebant, quod bellandi 
<lb/>animum non habebant. 
</p>
<p>
<lb/>Videns ergo Princeps, quod ipso taliter bellum 
<lb/>desiderante, adversarii sui bellare sic penitus recusarent, 
<lb/>cum Principis acies esset in eo loco, 
<lb/>ubi si bellum committeretur, melior adversariorum 
<lb/>suorum conditio futura esse videbatur, cum 
<lb/>per sex fere horarum spatium Princeps in illo 
<lb/>loco fuisset ad bellum recipiendum paratus, ne 
<lb/>amplius in vanum ibi sic stare videretur, cogitavit 
<lb/>ad stationem suam retrocedendum. Sic tamen 
<lb/>retrocessionem ipsam sapienter fieri procuravit, 
<lb/>ne, ipso retrocedente, adversarii sui, qui 
<lb/>in loco eminenti, ut dictum est, stabant, contra 
<lb/>eum in ipsa retrocessione incaute irrumperent, 
<lb/>et aliquod sibi, sicut saepe fieri solet in talibus, 
<lb/>nocumentum inferrent. Disposuit ergo Princeps, 
<lb/>quod prima acies sua, quae castris hostium vicinior 
<lb/>erat, et secunda similiter, quae prope 
<lb/>ipsam, in loco sito fixae, et stabiles permanerent, 
<lb/>ipsisque duabus aciebus in loco suo sic 
<lb/>stantibus, tertia acies, quae ultima erat, moveretur, 
<lb/>et modesto ac ordinato regressu ad unum 
<lb/>stadium de loco suo retrocederet, et ibi ordinata 
<lb/>maneret; quo facto etiam acies subsequenter prior 
<lb/>ipsa de loco suo similiter moveretur, et ad locum, 
<lb/>unde acies tertia recesserat se ordinata retrocessione 
<lb/>reciperet; ac deinde prima acies, 
<lb/>quae in castrorum hostilium vicinitate remanserat, 
<lb/>ad locum, unde secunda acies recesserat, 
<lb/>reliquis duabus aciebus non nimis longe ab ipsius 
<lb/>tutela distantibus verteretur. Sicque factum est, 
<lb/>quod aciebus ipsis gradatim una ante aliam cum 
<lb/>praedicta cautela retrocedentibus, adversarii 
<lb/>non minus de sapientia, et prudentia Principis 
<lb/>obstupescentes, quam de suae armatae potentia 
<lb/>trepidantes, nullo modo contra ipsum in ipsa 
<lb/>etiam hujusmodi exercitus retrocessione exire 
<lb/>ausi fuerunt: et Princeps composito, et inoffenso 
<lb/>regressu ab hostium suorum facie ad stationem 
<lb/>suam, ubi prius steterat, regressus est. 
</p>
<p>
<lb/>Post recessum quoque principalis exercitus facta 
<lb/>sunt de ingenio Marchionis Bertholdi quaedam 
<lb/>lignea instrumenta triangulata sic artificiose 
<lb/>composita, quod de loco ad locum leviter ducebantur, 
<lb/>et quocumque modo revolverentur, semper 
<lb/>ex uno capite erecta constabant. His ergo 
<lb/>ligneis instrumentis Papalis exercitus ex illa 
<lb/>parte, qua erat exercitus principalis aspectus, 
<lb/>se circumcinxit, et sic se ipsorum compositione 
<lb/>vallavit, ut non de facili ex illa parte posset irrumpi. 
<lb/>Mirum autem, videlicet quod Papalis 
<lb/>exercitus etiam provocatus ad bellum non exivit; 
<lb/>cum sicut dictum est, exercitum Principis in immensum 
<lb/>excedere videretur; additus enim erat 
<lb/>ipsi exercitui diebus illis quidam alius Papalis 
<lb/>exercitus, qui sub Archipresbytero Paduano praedicti 
<lb/>Legati Vicario per partes Principatus ad 
<lb/>invadendam, et conquirendam Calabriam dirigebatur. 

<pb n="181"/> 
<lb/>Eo etenim tempore magnus Papalis 
<lb/>exercitus sub praedicto Octaviano Legato Apostolicae 
<lb/>Sedis in Apuliam venire dispositus erat. 
<lb/>Ordinatus etiam fuit praedictus Archipresbyter 
<lb/>cum magna comitiva equitum, et peditum ire in 
<lb/>Calabriam; et praedictus Petrus Ruffus de Calabria, 
<lb/>qui, ut supra dictum est, pridem fugiens ad 
<lb/>Romanam Curiam se contulerat, ordinato navilio 
<lb/>constitutus fuit ire per mare cum Archiepiscopo 
<lb/>Cusentino noviter a Papa creato. Itaque 
<lb/>fuerat inter ipsos cognitum, ut simul eodemque 
<lb/>die Archipresbyter ille, cum exercitu, quem ducebat 
<lb/>per Terram, et praedictus Petrus per mare 
<lb/>Calabriam invaderet. Dumque in Calabria 
<lb/>utrinque procederetur, Archipresbyter praedictus, 
<lb/>qui jam ad duas fere dietas cum praedicto 
<lb/>exercitu Calabriae finibus appropinquaverat, a 
<lb/>praedicto Legato Apostolicae Sedis ad subsidium 
<lb/>magni Papalis exercitus, qui contra Principem 
<lb/>stabat, in itinere Calabriae revocatus est. Cujus 
<lb/>revocationem praedictus Petrus, cum per mare 
<lb/>proficisceretur, ignorans de illo, quod cognitum 
<lb/>fuerat, a se simul cum praedicto Archipresbytero 
<lb/>ex diversis partibus invadendam esse Calabriam, 
<lb/>ad Castrum S. Lucidi de Vallegrata 
<lb/>cum navigio praedicto pervenit, et in castro ipso 
<lb/>cum praedicto Archiepiscopo, et armatis, quos 
<lb/>duxerat, se receptavit. Statim autem sparsus 
<lb/>est in Calabria, et praesertim in Civitate Cusentiae 
<lb/>rumor, quod praedictus Petrus eum duodecim 
<lb/>galeis, et infinita multitudine armatorum 
<lb/>per mare venisset, et quod Papalis exercitus per 
<lb/>terram veniens ex duabus partibus, videlicet 
<lb/>praedictus Archipresbyter per introitum Morani, 
<lb/>et Oddo Marchio de Honebruch, cui Comitatus 
<lb/>Catanzarii per Papam concessus erat, per introitum 
<lb/>Pontis Roseti, Vallisgratae fines intrasset; 
<lb/>et quod Gervasius de Martina, multique 
<lb/>cum eo armati, qui apud castrum Vallis ad defensionem 
<lb/>finium Vallisgratae stabant, a Papali 
<lb/>exercitu capti essent. Item quod duodecim galeae 
<lb/>Brundusinorum venissent ad maritimam 
<lb/>Cutroni ad partes Terrae Jordani pro parte Ecclesiae 
<lb/>oppugnandas, et quod Princeps apud 
<lb/>Guardiam Lombardorum a Legato Apostolicae 
<lb/>Sedis, et Papali exercitu, qui ibi erat, foret expugnatus 
<lb/>in campo. 
</p>
<p>
<lb/>Dum autem rumores hujusmodi per Calabriam, 
<lb/>et praesertim in Civitate Cusentiae ducerentur, 
<lb/>et diversorum narratione hinc inde venientium 
<lb/>firmarentur, magisque verisimiles in 
<lb/>eo viderentur, quod praedictus Petrus de Calabria 
<lb/>ad praedictum castrum S. Lucidi, quod a 
<lb/>Civitate Cusentiae ad quindecim milliaria vicinatur, 
<lb/>sic audacter, et secure cum uxore sua, et 
<lb/>aliis mulieribus ipsius quas pridem fugiens de 
<lb/>Calabria secum duxerat, descendisset, quod non 
<lb/>videbatur ab eo potuisse acceptari, nisi cum multitudine 
<lb/>armatorum magna venisset, et nisi rumores 
<lb/>illi, qui dicebantur de ingressu Papalis 
<lb/>exercitus in Vallegrata, et de captione praedicti 
<lb/>Gervasii, et suorum, et de expugnatione Principis 

<pb n="182"/> 
<lb/>in aliquo veri essent: venit quidam Nuntius 
<lb/>dicti Petri Cusentiam cum literis ejus, et Archiepiscopi 
<lb/>Cusentini, per quas universitati ipsius 
<lb/>Civitatis ex parte Apostolica firmiter, et expresse 
<lb/>mandabant, ut incontinenti Nuntios mitterent 
<lb/>ad eorum praesentiam pro parte totius Universitatis 
<lb/>ipsius, mandatum per eos Apostolicum recepturos; 
<lb/>alioquin in sequentem diem essent cum 
<lb/>toto eorum exfortio ad ipsius Civitatis excidium, 
<lb/>cum autem tunc temporis quando haec fiebant, 
<lb/>omnes fere meliores homines Civitatis Cusentiae 
<lb/>ab ipsa Civitate abessent, quoniam cum praedicto 
<lb/>Gervasio de Martina ad defensam finium Vallisgratae 
<lb/>apud Castrum Vallis morabantur, nec 
<lb/>remansissent in Civitate ipsa nisi quidam populares, 
<lb/>et illi, qui vel de personis nobiles erant, 
<lb/>vel nullum armorum exercitium habere videbantur, 
<lb/>veniente praedicto Nuntio Petri de Calabria 
<lb/>cum literis illis, homines Civitatis praedictae 
<lb/>qui ibi tunc inventi fuerunt, diuturnitate quietis, 
<lb/>et pacis, quam a tempore Imperatoris Frederici 
<lb/>habuerant, inexperti, et prorsus ignari 
<lb/>guerrarum, cum nescirent nec per angustiam 
<lb/>temporis praevidere possent, quid melius esset eis 
<lb/>in illo articulo faciendum, cum praesertim Civitas 
<lb/>ipsa Cusentiae propter incendium, quod 
<lb/>anno praeterito passa fuerat tam domibus quam 
<lb/>aliis, quae ad defensionem competerent, esset immunita: 
<lb/>ex illa minaci, et aspera praedicti Petri, 
<lb/>et Archiepiscopi requisitione providerunt, ut 
<lb/>Nuntios ad praedictum Petrum, et Archiepiscopum 
<lb/>mitterent, non quidem, ut aliquod mandatum 
<lb/>Apostolicum ab ipso reciperent, sed ut ipsorum 
<lb/>Nuntiorum missione, et tractatu super instante 
<lb/>negotio hinc inde habendo, dictus Petrus, 
<lb/>et Archiepiscopus morandi apud S. Lucidum occasionem 
<lb/>haberent, donec lateret certitudo de 
<lb/>praedicto Gervasio, et aliis, qui capti esse dicebantur, 
<lb/>vel si hoc factum esset, dictus Gervasius 
<lb/>totum hoc negotium sciret; vel ipse veniret, 
<lb/>vel Cives Cusentiae, quos secum habebat et alias 
<lb/>ad defensam Civitatis ipsius mitteret. Missi sunt 
<lb/>ergo Nuntii a Civitate Cusentiae in S. Lucidum 
<lb/>ad praedictum Petrum de Calabria, et ad Archiepiscopum 
<lb/>Cusentinum; missi quoque sunt 
<lb/>Nuntii, et literae ad praedictum Gervasium de 
<lb/>Martina, per quos sibi totum negotium declarabatur 
<lb/>et petebatur, ut de defensione Civitatis 
<lb/>provideret, sicut esset ad eorum salutem, et fidem 
<lb/>melius providendum, et ad explorandum 
<lb/>etiam de statu ipsius Gervasii, et aliorum; ut 
<lb/>si verum esset, quod de ipsorum captione dicebatur, 
<lb/>et de aliis etiam rumoribus, quae, ut supra 
<lb/>dictum est, contra salutem Principis testabantur, 
<lb/>procederetur ab eis in antea, sicut esset pro 
<lb/>qualitate ipsius procedendum. 
</p>
<p>
<lb/>Cum ergo praedictae Civitatis Nuntii profecti 
<lb/>essent ad Castrum S. Lucidi, ubi praedicti Petrus, 
<lb/>et Archiepiscopus Cusentinus erant, invenerunt 
<lb/>eos cum paucis quidem amicis, quos de 
<lb/>partibus Terrae-Laboris secum navigio duxerant. 
<lb/>Verumtamen quia dictus Archiepiscopus 

<pb n="183"/> 
<lb/>commissionem ab Apostolica Sede habebat Cruce 
<lb/>signandi homines ad auxilium Ecclesiae sub 
<lb/>ea remissione, et indulgentia, quae conceditur 
<lb/>illis, qui Cruce-signantur ad auxilium Terrae 
<lb/>Sanctae: multi rustici, et ignobiles de maritima 
<lb/>illa et adiacentibus Villis, audita tam grandi 
<lb/>remissione, et indulgentia, quae fiebat a praedicto 
<lb/>Archiepiscopo illis, qui vellent Crucem recipere, 
<lb/>ad locum ipsum confluxerant, et Crucem 
<lb/>ab Archiepiscopo ipso receperant, pro timore, 
<lb/>et pro servitio Ecclesiae, et si opus esset, sub 
<lb/>spe remissionis. Itaque fere duo millia hominum 
<lb/>Cruce-signatorum cum praedicto Petro, et 
<lb/>Archiepiscopo jam erant, praeter illos, qui cum 
<lb/>eis venerunt navigio Terrae-Laboris. Statim autem 
<lb/>quod praedictus Petrus, et Archiepiscopus 
<lb/>viderunt Nuntios Civitatis Cusentiae ad se venientes, 
<lb/>primo quidem eos laeta, et curiali facie 
<lb/>receperunt, magna eis, et Civitati Cusentiae 
<lb/>promissa ex parte Ecclesiae facientes. Intelligentes 
<lb/>vero, quod Civitas Cusentiae vocaverat Gervasium 
<lb/>de Martina ad defensionem finium Vallisgratae, 
<lb/>statim quidem totus exercitus Principalis, 
<lb/>qui cum eo erat in Castro Vallis, ipseque 
<lb/>turbatus est, coeperuntque omnes, et illi praecipue 
<lb/>qui partem principis contra praedictum Petrum 
<lb/>amimose tenuerant valde timere, et quilibet 
<lb/>de se potius quam de defensione Provinciae 
<lb/>cogitare; timebant enim de Potentia, in qua dictus 
<lb/>Petrus sic subito erectus esse videbatur ex 
<lb/>multitudine hominum, quae ad ipsum tunc confluxisse 
<lb/>dicebatur, longeque plus de eo, quam verum 
<lb/>referebatur. 
</p>
<p>
<lb/>Cum itaque sic exercitus ipse titubaret, ex his 
<lb/>quaedicebantur, omnesque addissolutionemipsius 
<lb/>exercitus proinde tendere viderentur, Gervasius 
<lb/>de Martina, qui Capitaneus ipsius exercitus erat, 
<lb/>habito cum Baronibus, et aliis secum existentibus 
<lb/>Consilio, captis quibusdam de Cusentinis, 
<lb/>qui suspecti de ipsius Petri parte videbantur, 
<lb/>omnes alios Cusentinos, qui in ipso exercitu 
<lb/>secum erant, Cusentiam remittendos decrevit, 
<lb/>eisque sub juramento fidei praecepit, ut euntes 
<lb/>Cusentiam sic facerent, ut praedictum Petrum 
<lb/>vel caperent, vel fugarent, ipse vero Gervasius 
<lb/>cum aliis remansit in exercitu expectans. Venientes 
<lb/>ergo Cusentiam invenerunt Petrum praefatum 
<lb/>magna hostium multitudine circumfultum, 
<lb/>ex quibus, licet multi, non affectionibus, et armis 
<lb/>decentibus armati, alii gladiis, alii vero 
<lb/>armis, alii erant prout poterant licet incompetenter 
<lb/>muniti. Licet autem eis competentia arma 
<lb/>deessent, animositatem tamen quamdam habere 
<lb/>videbanlur, se mori paratos pro servitio Ecclesiae 
<lb/>conclamantes, incitantes etiam dictum Petrum, 
<lb/>ut illico exirent in campum, et ipsos ad 
<lb/>hostes Ecclesiae debellandos producerent in sequentem 
<lb/>diem contra Gervasium de Martina, 
<lb/>ubicumque eum invenire possent. 
</p>
<p>
<lb/>Statim ergo quod venerunt praedicti Cusentini 
<lb/>Cusentiam, et potentiam dicti Petri viderunt, 
<lb/>alii ex eis secesserunt, nec ante faciem ejus apparere 

<pb n="184"/> 
<lb/>voluerunt, alii vero ut efficacius possent 
<lb/>operari ea, quae praedictus Gervasius eis facienda 
<lb/>de ipso Petro mandaverat, comparuerunt, 
<lb/>quibus mandatum Ecclesiae jurare fecit, astantibus 
<lb/>sibi viris armatis paratis ad capiendum, et 
<lb/>offendendum omnes illos, qui ad ipsius Petri jussum 
<lb/>mandata Ecclesiae jurare forte reniterent. 
<lb/>Compulsi ergo tunc illi mandatum Ecclesiae ex 
<lb/>necessitate magis quam corde juraverunt. Videntes 
<lb/>autem, quod in personam ipsius Petri nihil 
<lb/>facere vel etiam acceptare auderent propter magnam 
<lb/>hominum multitudinem, quae circa ipsam 
<lb/>erat; cogitaverunt, ut id, quod per vires eorum 
<lb/>facere non poterant, dolis operarentur, ut sicut 
<lb/>dictus Petrus per dolum, et falsos rumores per 
<lb/>Calabriam seminatos, in Calabria taliter receptus 
<lb/>esse videbatur, sic et inde per dolos, et 
<lb/>falsas adinventiones expelleretur. Ordinatum est 
<lb/>ergo per Cusentinos, quod Nuntii mitterentur ad 
<lb/>maritimam S. Lucidi, relaturi rumores per maritimam 
<lb/>illam, et sparsuri, quod gens de Calabria 
<lb/>ventura erat ad castrum S. Lucidi, ad 
<lb/>uxorem dicti Petri capiendam; qui relatores ita 
<lb/>fecerunt, quod rumores hujusmodi ad uxorem 
<lb/>dicti Petri pervenire possent; sicque rumores ipsi 
<lb/>a diversis concorditer recitarentur, quod credibiles 
<lb/>viderentur. Ordinatum est etiam a Cusentinis 
<lb/>praedictis, quod submitterentur quaedam 
<lb/>personae ex parte aliquorum, qui praedictum 
<lb/>Petrum diligere viderentur, asserentes ei se occasione 
<lb/>ex parte ipsorum, atque testantes quod se 
<lb/>custodiret, quia ab illis, qui et magis adhaerere 
<lb/>videbantur, sibi proditio tractaretur; sicque positum 
<lb/>est, quod Gervasius de Martina de nocte 
<lb/>venire deberet, quo ante Civitatem existente, ipse 
<lb/>Petrus ab illis, qui in Civitale essent, immisso 
<lb/>in Civitate igne, caperetur. Euntibus ergo praedictis 
<lb/>Nuntiis, et relatoribus ad maritimam 
<lb/>S. Lucidi, et praedictos rumores in maritima 
<lb/>spargentibus eo modo, quo credibiles dictae uxori 
<lb/>Petri de Calabria facti sunt: statim ipsa rumoribus 
<lb/>ipsis auditis, et sibi multorum concordi 
<lb/>assertione verificatis, misit literas, et Nuntium 
<lb/>viro suo apud Cusentiam, quae literae ad eum 
<lb/>de media nocte pervenerunt continentes, qualiter 
<lb/>ipsa timens valde ne caperetur a gente illa, 
<lb/>quae contra eam ventura de Calabria dicebatur, 
<lb/>rogabat, et sollicitabat eum, quod sibi succurreret. 
<lb/>Ita etiam eadem nocte quidam missi ab aliquibus 
<lb/>de parte sua venerunt ad eum, qui tremore 
<lb/>simulato, secreta et confessione dixerunt 
<lb/>ex parte illorum, a quibus ad eum missi esse 
<lb/>videbantur, quod ipse Petrus se custodiret, et si 
<lb/>caute posset, de Civitate recederet; quia pro certo 
<lb/>contra eum ab illis, qui sui esse videbantur, 
<lb/>proditio tractabatur; itaque nisi se custodiret, 
<lb/>proculdubio sic ordinatum erat, quod caperetur. 
<lb/>Multaque sibi alia figmenta suggesserunt, per 
<lb/>quae dictus Petrus ad ea credenda, quae dicebantur, 
<lb/>moveretur. Iisque dictis Petrus attonitus, 
<lb/>intelligens etiam, quod Judex Johannes de 
<lb/>Martorano, qui secum de Curia Romana venerat, 

<pb n="185"/> 
<lb/>per Robertum de Archis juxta Calabriam 
<lb/>apud Martoranum captus fuerat, et dum duceretur 
<lb/>Neocastrum a quibusdam sibi occurrentibus 
<lb/>interfectus in via. Audieus, quod dictus Robertus 
<lb/>de Archis venturus erat supradicta die 
<lb/>cum magna multitudine hominum contra eum, 
<lb/>perpendens quoque, quod Cusentini de ipsius captione 
<lb/>tractabant, et quod illi, qui Principis partem 
<lb/>fovebant, intendebant ignem mittere in Civitatem, 
<lb/>habito cum praedicto Archiepiscopo 
<lb/>Cusentino in ipsa nocte tractatu, et deliberatione, 
<lb/>quae in illa temporis angustia potuit haberi, 
<lb/>summo diluculo fecit edici, quod ipse volebat 
<lb/>facete monstram de armatis, qui secum erant, 
<lb/>et aliis, qui ad ipsum confluxerant, in 
<lb/>campo ante civitatem; factaque ipsa monstra, 
<lb/>procedere ad incendendum quoddam Casale praedicti 
<lb/>Roberti de Archis prope Civitatem Cusentiae 
<lb/>positum, quod Venera vocabatur, ac deinde 
<lb/>prandio ire contra Gervasium de Martina, ubicumque 
<lb/>eum inveniret. 
</p>
<p>
<lb/>Egressus est itaque ipse cum Archiepiscopo 
<lb/>Cusentino, et armatis equitibus, ac innumera 
<lb/>multitudine peditum extra Civitatem, et simulata 
<lb/>quadam monstra, ibi coepit procedere contra 
<lb/>Casale praedictum, credebaturque ab omnibus 
<lb/>Cusentinis, quod ipse ad Casale praedictum 
<lb/>iret, et postea reversurus esset ad Civitatem, dimiserat 
<lb/>enim tam ipse, quam Archiepiscopus 
<lb/>coquos, et ministros alios ad prandium. Cum 
<lb/>igitur usque ad pertinentias ipsius Casalis processisset, 
<lb/>et pedites eum longe retro sequerentur, 
<lb/>coepit statim ipse, et qui cum eo erant, tenere 
<lb/>viam, qua itur ad S. Lucidum, ex quo facto, 
<lb/>et exeundi festinantia cognitum est, quod fugeret. 
<lb/>Reversisque peditibus, qui post eum ibant, 
<lb/>cum Cusentini eumdem Petrum fugisse cognovissent, 
<lb/>valde contristati sunt, et turbati, quod 
<lb/>sic eos dictus Petrus eluserat, et a manibus ipsorum 
<lb/>evaserat, nuntiaveruntque statim Gervasio 
<lb/>de Martina, qui hoc audito cum gente, quae sibi 
<lb/>remanserat, profectus est ad Castrum Montis 
<lb/>Alti, quod propter adventum dicti Petri rebellaverat. 
<lb/>Cumque ipsius Castri municipes se contra 
<lb/>ipsum Gervasium satis animose defenderent, 
<lb/>ita quod aliqui ex suis insultu Castri ipsius fuerint 
<lb/>lethaliter vulnerati, tandem per fortunam 
<lb/>Regis, et Principis potentiam Castrum ipsum 
<lb/>violenter captum est, igneque crematum. 
</p>
<p>
<lb/>Capto, vero, et combusto ipso oppido Montis 
<lb/>Alti, processit exercitus ad Castrum Rondae, quod 
<lb/>similiter ex adventu ipsius Petri rebellaverat; et 
<lb/>licet aliqui de illis, qui cum praedicto Petro venerant, 
<lb/>ibi essent, et ipsius loci municipes ad resistendum 
<lb/>animarent, tamen statim quod exercitus 
<lb/>ante oppidum fuit, et ipsum oppidum cepisset, 
<lb/>incolae loci ex timore instantis exercitus 
<lb/>omnem animum, et vigorem ad se defendendum 
<lb/>amiserunt, solumque illi, qui a Petro praedicto 

<pb n="186"/> 
<lb/>fuerant missi, oppidum regere et exercitum 
<lb/>repellere satagebant. Videntes autem, quod 
<lb/>municipes animum, et vigorem amiserant, nec 
<lb/>ipsos ad resistendum juvare volebant, in fugam 
<lb/>exercitu jam intrante conversi sunt, et cum praedicto 
<lb/>Petro apud S. Lucidum se receperunt. Capti 
<lb/>autem sunt ibi quidam Neapolitani. Canaymus 
<lb/>de Grisagni cum resistere vellet, aliis fugientibus, 
<lb/>apprehensus est, delentusque in carcere, 
<lb/>in Apuliam missus. 
</p>
<p>
<lb/>Capto autem Castro Rondae, cum exercitus 
<lb/>pararet se ire versus S. Lucidum contra praedictum 
<lb/>Petrum, qui se ibi cum suis receperat, dictus 
<lb/>Petrus hoc audiens, galeas, in quibus venerat, 
<lb/>cum Archiepiscopo, et omnibus illis, qui 
<lb/>cum eis venerant, et de Cusentia, et Ronda fugerant, 
<lb/>festinanter ascendit, profectusque est 
<lb/>Tropeam. Cumque ibi non fuisset permissus ad 
<lb/>terram descendere, recessit inde, et tentavit ire 
<lb/>Messanam. Messanenses autem hoc praesentientes, 
<lb/>cum ipse Petrus esset adhuc in ingressu 
<lb/>Phari, et ibi quiesceret, miserunt ad eum Nuntios, 
<lb/>sibi prohibentes ne ad Civitatem veniret, 
<lb/>immo potius de loco illo discederet. 
</p>
<p>
<lb/>Recessit ergo Petrus ad Insulam Lipari, ibique 
<lb/>aliqua exenia de pane et rebus victui necessariis, 
<lb/>quibus plurimum indigebat, a Communitate, 
<lb/>et singularibus personis Liparensibus recipiens 
<lb/>in Terram Laboris regressus est. 
</p>
<p>
<lb/>Licet autem praedicti Petri adventus in Calabriam 
<lb/>in offensionem, et damnum Principis attentatus 
<lb/>fuisset, magnam tamen Principi utilitatem, 
<lb/>et gloriam procuravit, quia cum usque tunc plures 
<lb/>de Calabria vacillarent, tam in praedicto Petro, 
<lb/>quam in viribus Papalis Curiae fiduciam 
<lb/>aliquam habentes, tamen ex adventu ipsius Petri, 
<lb/>tam ejus, quam Papalis Curiae, quae ipsum 
<lb/>misit, impotentiam experientes, in Principis 
<lb/>fide confirmati sunt, et vanis verbis atque rumoribus, 
<lb/>quae corda hominum plerumque movere 
<lb/>solent numquam amplius credere voluerunt. 
</p>
<p>
<lb/>Interea dum haec sic ad triumphum, et gloriam 
<lb/>Principis in Calabria peragerentur, Princeps 
<lb/>cum exercitu suo erat in colle illo, qui est 
<lb/>inter Guardiam Lombardorum, et nemus Frequenti, 
<lb/>expectans aggressum Papalis exercitus, 
<lb/>qui de die in diem continuum undique recipiebat 
<lb/>augmentum. Exibant quoque aliqui de exercitu 
<lb/>Principis in planitiem, et adversarios provocabant 
<lb/>ad bellum; illi tamen nullo modo extra 
<lb/>clausuram, quam circumcirca se fecerant, progrediebantur: 
<lb/>tantusque eos de Principis potentia 
<lb/>timor invaserat, quod si quando exire deberent 
<lb/>hinc aliqui de utroque exercitu ad aliquid, 
<lb/>ut moris est, acquirendum, et quinquaginta viris 
<lb/>de Legati exercitu, sex aut octo viri de parte 
<lb/>Principis occurrerent, ab eorum aspectu protinus 
<lb/>fugerent, et eorum aggressum nullatenus 
<lb/>expectarent. Morabatur igitur sic uterque exercitus, 
<lb/>alter ad aspectum alterius, nec ullo modo 
<lb/>Legati exercitus, ad quem impugnatio pertinebat 

<pb n="187"/> 
<lb/>movebatur ad bellum. 
</p>
<p>
<lb/>Factum est autem, quod diebus illis quidam 
<lb/>Marescallus Ducis Bavariae, avunculi Regis 
<lb/>Conradi II, ex parte Reginae Elisabeth matris 
<lb/>ipsius Regie, et ex parte et iam ipsius Ducis, 
<lb/>venit a Theutonica in Regnum, missus ab eis 
<lb/>ad Principem, et deinde ad Romanam Curiam, 
<lb/>pro negotio dicti Regis tractando. Cumque Legatus 
<lb/>Apostolicae Sedis, et Bertholdus Marchio 
<lb/>de Honebruch, ipsius Marescalli scivissent adventum, 
<lb/>et causam, pro qua ipse de Theutonica 
<lb/>venerat, occasionem habuerunt tractandi cum 
<lb/>Principe treguas, donec de negotio Regis, pro 
<lb/>quo ipse Maresecallus venerat, posset aliquid cum 
<lb/>Summo Pontifice tractari. Mediantibus ergo ex 
<lb/>utraque parte viris nobilibus, et magnificis, qui 
<lb/>in utroque exercitu erant, initae sunt, et firmatae 
<lb/>treguae inter Principem, et Legatum utriusque 
<lb/>partis, et multorum hinc inde Magnatum 
<lb/>juramentis corporaliter roboratae. Qualis treguae 
<lb/>talis erat in summa conditio, ut donec dictus 
<lb/>Marescallus, et alti Principis Nuntii ad 
<lb/>Summum Pontificem irent pro tractando praedicti 
<lb/>Regis negotio, atque redirent, quinque quoque 
<lb/>diebus post reversionem ipsorum, nihil ab 
<lb/>utroque parte invocari deberet. Responsum fuit 
<lb/>eis, quod in relatione treguarum, quam Legatus 
<lb/>Summo Pontifici ac fratribus fecerat, nihil de 
<lb/>adjectione quinque dierum continebatur, et quod 
<lb/>totum negotium Legati providentiae ac arbitrio 
<lb/>commissum erat: propter quod nullum a Romana 
<lb/>Curia responsum habere potuerunt, nisi quod 
<lb/>redirent, et cum Legato de negotio ipso tractarent. 
<lb/>Ex hujusmodi igitur responso conjectum 
<lb/>est, quod Legatus, qui in relatione treguarum 
<lb/>Romanae Curiae per se facta de adjectione praedictorum 
<lb/>quinque dierum nihil expresserat, Principem 
<lb/>decipere disposuerat: quod quidem ex postea 
<lb/>facto satis clare, et aperte manifestatum est. 
</p>
<p>
<lb/>Nam statim quod treguae ipsae firmatae fuerunt, 
<lb/>ut superius dictum est, securus Princeps, 
<lb/>quod nihil treguis durantibus innovari per Legatum 
<lb/>deberet, recessit a loco illo, in quo contra 
<lb/>Papalem exercitum tentoria fixerat, perrexitque 
<lb/>cum gente sua versus inferiores Apuliae 
<lb/>partes, ut et Terram illam tamquam bonus Rector 
<lb/>perambulando visitaret, et confortaret in fide, 
<lb/>et a laboribus, quos in campo passus erat 
<lb/>per Urbium amoenitates aestivando quiesceret. 
<lb/>Descendit itaque per Cornetum ad maritimam 
<lb/>Terrae Bari: quod cum Legatus Apostolicae Sedis 
<lb/>et Bertholdus Marchio de Honebruch Capitaneus 
<lb/>Papalis exercitus intellexissent, contra 
<lb/>pacta treguarum firmata cum Principe, processerunt 
<lb/>versus Rubum, ac deinde continuato progressu 
<lb/>in Capitanatam profecti sunt, Civitatem 
<lb/>Fogiae quasi ex insperato moventes. Cumque 
<lb/>Terra ipsa Fogiae totum Papalem exercitum capere 
<lb/>non posset, pars ipsius exercitus in oppido 
<lb/>S. Laurentii de Caraman, quod Fogiae per tria 
<lb/>fere millia tantum proximatur, se receptavit. 

<pb n="188"/> 
<lb/>Erat enim predicta Civitas Fogiae frumento, 
<lb/>hordeo, ceterisque rebus victui hominum, et equorum 
<lb/>necessariis abundans, locaque similiter 
<lb/>sibi adjacentia: propter quod tunc Papalis exercitus 
<lb/>ibi se recepit, ut res praedictas victui necessarias 
<lb/>haberet ad copiam, et ut etiam princeps, 
<lb/>qui in Maritima Terrae Bari tunc erat, 
<lb/>Papali exercitu apud Fogiam existente, cum Luceriam 
<lb/>jungi non posset, et facile esset ipsum 
<lb/>Principem a Luceria separatum, vel Luceriam 
<lb/>ipsius Principis auxilio carentem superari. 
</p>
<p>
<lb/>Cum itaque Princeps existeret apud Tranum, 
<lb/>venit sibi rumor insperatus, et subitus, quod Papalis 
<lb/>exercitus venisset in Capitanatam, et Fogiam 
<lb/>occupasset. Minime credibile reputavit, et 
<lb/>miratus est, quod si verum esset, quod Legatus 
<lb/>Sedis Apostolicae, vir quidem Ecclesiasticus, et 
<lb/>qui magis aliis fidem servare tenebatur, firmata 
<lb/>inter se, et Principem treguarum pacta fregisset, 
<lb/>cum nondum rediissent a Papali Curia Principis 
<lb/>Nuntii, usque ad quorum reditum, et quinque diebus 
<lb/>ultra, treguae ipsae durare debebant. 
<lb/>Comperto autem, et veraciter cognito, quod Papalis 
<lb/>exercitus Fogiae erat, Princeps morae 
<lb/>impatiens, et Marchionis Bertholdi praecognoscens 
<lb/>astutias, cujus consultu hoc actum esse 
<lb/>dicebatur, profectus est Barolum, ibique parum 
<lb/>moratus, persuasit Barolitanis, ut in Regia, et 
<lb/>sua fide persisterent, nec propter adventum Papalis 
<lb/>exercitus in Capitanatam se de suae fidei 
<lb/>stabilitate mutarent, immo finalem rei expectantes 
<lb/>eventum non prius in partem contrariam 
<lb/>ire deberent, quam ipsum Principem, si id fortuna 
<lb/>daret, victum viderent; quia si usque ad finalem 
<lb/>belli eventum in sua fide persisterent, vincente 
<lb/>Principe gloriosi reputarentur, vel eo forsitan 
<lb/>succumbente, sine vitio in partem alteram 
<lb/>declinarent. Facta itaque persuasione hujusmodi 
<lb/>Barolitanis recessit, et per attinentias 
<lb/>castri Canusii transiens, quod Oddo Marchio de 
<lb/>Honebruch tenebat, Gaudianum pervenit; inde 
<lb/>quoque processit ad Civitatem Exculi, receptisque 
<lb/>de ea obsidibus, Luceriam profectus est. Et 
<lb/>licet Papalis exercitus transitum Principis per 
<lb/>partes illas, utpote vicinum perpendere potuisset, 
<lb/>non tamen ipsum impedire tentaverunt; sed 
<lb/>sine aliquo impedimento Princeps cum gente sua 
<lb/>Luceriam intravit, paucisque diebus in Civitate 
<lb/>ipsa permanens, cum toto exercitu suo egressus 
<lb/>est, juxta flumen, quod dicitur ... quod a Civitate 
<lb/>Fogiae sex fere milliaria distat, mansitque 
<lb/>ibi per dies ... cum autem Civitas S. Angeli in 
<lb/>supercilio montis Gargani ad adventum Papalis 
<lb/>exercitus contra Principem rebellasset, misit 
<lb/>Princeps partem exercitus sui contra Civitatem 
<lb/>ipsam, sicque Civitas ipsa per violentiam capta 
<lb/>est, et ad mandatum principis devoluta. 
</p>
<p>
<lb/>Cum autem Princeps in praedicta statione per 
<lb/>aliquot dies stetisset, et videret, quod Papalis 
<lb/>exercitus, qui se in Fogia receptaverat, ut praeditum 
<lb/>est, ad egressum Principis non exiret in 

<pb n="189"/> 
<lb/>campum, Princeps eorum pusillanimitatem ex 
<lb/>hoc praenoscens, aliquantulum magis appropinquavit 
<lb/>cum exercitu suo ad Civitatem Fogiae, ut 
<lb/>videretur, si vel tunc ad bellandum exirent: illi 
<lb/>autem aliquatenus non exibant, immo incoeperant 
<lb/>se circumcirca vallare fossatis, et super fossatis 
<lb/>sticchatos erigere, destruentes etiam domos, 
<lb/>quas Imperator Fredericus construi fecerat 
<lb/>in Riveria S. Laurentii valde pulchras, quo 
<lb/>lignaminibus domorum ipsarum, quae inde dirumpere 
<lb/>potuerunt, facerent sticchatos, sive palliciata 
<lb/>circumcirca Civitatem. Non enim licuit 
<lb/>eis in totum domus ipsas destruere. Princeps ad 
<lb/>obsidionem ipsorum procedens, juxta flumen, 
<lb/>quod est ante Fogiam, tentoria sua fixit, et super 
<lb/>quadam Ecclesia S. Bartholomaei, quae 
<lb/>magis Civitati vicinatur, speculam unam ad 
<lb/>excubias, ut moris est, contra hostes faciendo, 
<lb/>ipsis suum vexillum imponi fecit, pro majori 
<lb/>exercitus sui cautela, totam castrorum suorum 
<lb/>stationem fossatis fecit circumcirca vallari, ne 
<lb/>forsitan hostes sui, qui videbantur innumerabiles, 
<lb/>subito in ipsum irrumperent, et ipsum offendere 
<lb/>possent. Fecitque capi, et muniri praedictas 
<lb/>domos in Riveria S. Laurentii, sicut erant 
<lb/>in parte destructae, quod quidem satis utile 
<lb/>esse praevidit, ut illi, qui erant in oppido Laurentii, 
<lb/>ut dictum est ad eos, qui erant in Fogia 
<lb/>ire non possent. Ex quo Princeps ad obsidionem 
<lb/>Civitatis Fogiae, sicut appropinquavit, ita Papalis 
<lb/>exercitus, qui ibi inclusus erat, et pro obsidenda 
<lb/>Luceria, et Principe in ea fuerat congregatus, 
<lb/>reperit se incarceratum potius quam 
<lb/>obsessorem, et prae timore Principis extra palicia 
<lb/>exire nullatenus audebat. Numquam enim 
<lb/>credere potuerunt, quod Princeps tanti animi 
<lb/>esset, ut equo Luceriam auderet exire: firmumque 
<lb/>erat, et certum ipsorum propositum, ipsum 
<lb/>Principem in Luceria obsidere: unde etiam Legatus 
<lb/>Sedis Apostoticae, qui papali exercitui 
<lb/>praeerat, postquam Fogiam intravit, si quas literas 
<lb/>per Regnum, vel ad partes alias mittebat, 
<lb/>eas datas in obsidione Luceriae subnotari faciebat. 
<lb/>Spes autem decepit eos, et animositas Principis, 
<lb/>quae juvenili in eo aetate vigebat, eorum 
<lb/>propositum penitus annullavit, et poenitudinem 
<lb/>eis de eo quod fecerant, vehementer ingessit. Bertholdus 
<lb/>enim Marchio de Honebruch, statim 
<lb/>quod Principem intellexit tantae fuisse audaciae, 
<lb/>quod Papali exercitu existente apud Fogiam, 
<lb/>ipse de Terra maritimae Bari transivit 
<lb/>Luceriam, et exire disponebat in campum, valde 
<lb/>in se turbatus est, et ex tunc cogitare coepit 
<lb/>qualiter ad gratiam Principis recipi posset. Unde 
<lb/>autem melius hoc, et liberius tractaretur, et 
<lb/>qualiter ad ipsius gratiam reciperetur, antequam 
<lb/>Princeps Luceriam esset regressus ad obsidionem 
<lb/>Fogiae processurus, assumtis secum octingentis 
<lb/>militibus de Popoli exercitu, de voluntate Legati 
<lb/>Fogiam exivit, et ad Civitatem Trani processit; 
<lb/>cujus processus causa vel occasio fuit, ut 
<lb/>idem marchio Terram maritimae Bari, quae 

<pb n="190"/> 
<lb/>melior, et ditior pars Apuliae est, ad partem 
<lb/>Ecclesiae revocaret, et terra ipsa ad partem Ecclesiae 
<lb/>devoluta, congregata de partibus illis 
<lb/>multitudine illa, et ea, quae Fogiae cum Legato 
<lb/>remanserat, Principem, et exercitum ejus 
<lb/>non tam vinceret, quam devoraret. Firmatum est 
<lb/>inter Legatum, et Marchionem interpositione juramenti, 
<lb/>ut nullo modo Legatus ad bellandum 
<lb/>exire permitteret, antequam Marchio cum gente 
<lb/>rediret, 
</p>
<p>
<lb/>Profectus est itaque Marchio ad civitatem 
<lb/>Trani, in cujus civitatis Castro morabatur uxor 
<lb/>ejus Isolda filia Marchionis Lanceae, quae Principi 
<lb/>ex parte matris suae proxima linea sanguinis 
<lb/>attinebat, cujus studio tractari coepit, qualiter 
<lb/>Marchio ad gratiam Principis reciperetur. 
<lb/>Licet autem uxor ejus hoc tractare niteretur. 
<lb/>Marchio tamen in duplicitate ambulans, primo 
<lb/>civitatem Trani, deinde civitatem Baroli, et subsequenter 
<lb/>omnes alias civitates maritimae Terrae 
<lb/>Bari ad partem Ecclesiae revocavit, praeter 
<lb/>civitatem Andrensem, quae sibi obedire noluit: 
<lb/>nam Comes civitatem ipsam contra Marchionem 
<lb/>viriliter defendebat. Cum enim inter civitatem 
<lb/>ipsam, et Barolum quaedam antiquae inimicitiae 
<lb/>essent, Marchio cum militibus suis, et Barolitanis 
<lb/>omnibus per comminationem contra civitatem 
<lb/>ipsam processit, et cum nihil facere posset 
<lb/>propter defensionem praedicti Comitis, et civium 
<lb/>civitatis ipsius, qui satis animose resistebant 
<lb/>eis, et civitatem ipsam viriliter tuebantur, 
<lb/>Marchio, et Barolitani non sine verecundia 
<lb/>expugnati inde recesserunt. 
</p>
<p>
<lb/>Interea vero tractatum est per uxorem Marchionis 
<lb/>Bertholdi, quod quidam nepos ipsius 
<lb/>Marchionis nomine Bertholdus, quem Marchio 
<lb/>valde diligebat, cum exiret venatum versus civitatem 
<lb/>Andriae, captus fuit ab Andrensibus. et 
<lb/>in custodia detentus: quod ideo procuratum est, 
<lb/>quod aliqua Principi ex hoc cautela fieret, quod 
<lb/>Marchio contra ipsum non esset. Licet ex hoc 
<lb/>aliquibus posset videri, et credi, quod captio 
<lb/>praedicti juvenis de conscientia Marchionis procurata 
<lb/>fuisset, tamen Marchio totum contrarium 
<lb/>operibus ostendebat. Intendebat enim omni studio 
<lb/>congregare gentem equitum, et peditum per 
<lb/>totam maritimam Terrae Bari, quae jam ad 
<lb/>partem Ecclesiae studio suo conversa erat, et 
<lb/>quomodocumque poterat partem Ecclesiae 
<lb/>juvabat. 
</p>
<p>
<lb/>Misit quoque in diebus illis Legato Apostolicae 
<lb/>Sedis apud Fogiam existenti pro stipendiis 
<lb/>exercitus Papalis omnia vasa argentea, quae 
<lb/>inventa sunt in camera uxoris in castro Trani; 
<lb/>sicque taliter in negotio Ecclesiae se gerebat, 
<lb/>quod nullo modo verisimile videbatur, ipsum 
<lb/>Marchionem occulte, vel manifeste in partem 
<lb/>Principis declinasse. Congregata enim magna 
<lb/>multitudine armatorum equitum, et peditum, 
<lb/>multoque fodero pro exercitu tam in rebus victui 
<lb/>hominum, et equorum necessariis, quam etiam 
<lb/>in diversis speciebus medicinalibus pro infirmis, 

<pb n="191"/> 
<lb/>qui multi in exercitu ipso apud Fogiam erant, 
<lb/>ipse Marchio cum praedicta gente, et fodero per 
<lb/>mare ad civitalem Syponti profectus est, quae a 
<lb/>Fogia per quindecim millia distat: cumque esset 
<lb/>cum tota ipsa gente, et fodero, cogitavit, 
<lb/>quod si Fogiam ire tentaret, exercitus Principis, 
<lb/>qui ante Fogiam erat, ipsum et praedictam gentem 
<lb/>impedire posset. Misit ergo Nuntium suum 
<lb/>ad Principem, significans ei, qualiter ipse cum 
<lb/>quadam gente erat in civitate Syponti, studensque 
<lb/>sibi, ut ipsum cum praedicta gente Fogiam 
<lb/>intrare permitteret, quia ipse erat ea cum Legato 
<lb/>Sedis Apostolicae tractaturus, quae ad ejus 
<lb/>honorem et commodum redundarent. Princeps 
<lb/>autem astutias, et fraudes ipsius Marchionis agnoscens, 
<lb/>respondit ei praecipiendo, quod nullo 
<lb/>modo Fogiam cum gente illa venire tentaret. Marchio 
<lb/>vero Principem decipere putans, respondit 
<lb/>se non intraturum; et per aliquos dies moratus 
<lb/>est cum gente illa Syponti. Cumque sic aliquandiu 
<lb/>moraretur, subito cujusdam diei crepusculo, 
<lb/>cum gente illa movit de Syponto, ut nocte tota 
<lb/>procedentes ante diluculum Fogiam, sine impedimento 
<lb/>exercitus principalis, intrarent. Non 
<lb/>autem latuit Principem astutia Marchionis, 
<lb/>quando cum gente illa movit de Syponto; sed per 
<lb/>exploratores caute positos processu Marchionis 
<lb/>cum gente illa praecognito, missi sunt de exercitu 
<lb/>Principis tercentum inter Theutonicos, et 
<lb/>Saracenos equites in occursum gentis illius. Erat 
<lb/>autem nox, Luna tamen lucebat, dum Marchione 
<lb/>cum tota gente praedicta in quadam securitate 
<lb/>versus Fogiam procedente, subito in eos 
<lb/>factus est clamor nominis Principalis, et cum 
<lb/>clamore violentus gentis Principalis insultus. 
<lb/>Cumque gens Marchionis majorem esse occurrentis 
<lb/>gentis multitudinem crederet, subito stupore 
<lb/>correpti, et ad clamationem nominis Principalis 
<lb/>vehementer exterriti, terga verterunt, et 
<lb/>se per aulam proripientes in fugam, alii ex eis 
<lb/>gladio perierunt, alii capti sunt, alii cum praedicto 
<lb/>Marchione fugiendo salvati; fuit enim gens 
<lb/>illa tunc equites 2300, et pedites 1500, ex quibus 
<lb/>in illo conflictu occisi fuerunt 1400, vulnerati 
<lb/>vero citra mortis periculum, et capti circa 
<lb/>450. Remanserunt itaque currus, foderum, et 
<lb/>species alias, quae pro infirmis deferebantur, 
<lb/>eorum ductoribus aut peremtis, aut fuga salvatis 
<lb/>inter quos currus unus inventus est mosterinis, 
<lb/>et flabellis tantum oneratus, quae pro infirmis 
<lb/>deferebantur ad muscas depellendas, vel 
<lb/>ad refrigerium aeris caloris incendii, faciendum, 
<lb/>et aliis rebus medicinalibus oneratus; multique 
<lb/>alii currus cum gallinis, et pullis, et rebus 
<lb/>aliis victui hominum, et animalium opportunis, 
<lb/>quae omnia in Principalis exercitus usum commodum 
<lb/>cesserunt. 
</p>
<p>
<lb/>Talis autem tempore illo fortuna Principis 
<lb/>fuit, quod licet de Papali exercitu in Fogia multi 
<lb/>quotidie morerentur, multiqus infirmi jacerent; 
<lb/>in Principis tamen exercitu, qui ante Civitatem 
<lb/>erat paucissimi infirmi, duoque tantum ibi defuncti 

<pb n="192"/> 
<lb/>fuerunt, Civitas enim Fogiae, quae licet 
<lb/>fertilissima esse consueverat, propter multitudinem 
<lb/>gentium Papalis exercitus ibi existentis, et 
<lb/>propter obsidionem praecipue Principis, quae 
<lb/>nihil illuc permittebat inferri, in tantam jam 
<lb/>erat versa penuriam, quod pro gallina una dabatur 
<lb/>equus, et vix ad tale pretium poterat inveniri: 
<lb/>ex qua penuria, et ex corruptione aeris 
<lb/>propter finum equorum, et immunditias alias, 
<lb/>tanta gentem illam invasit infirmitas, quod etiam 
<lb/>ipse Legatus Apostolicae Sedis, cui abundantius 
<lb/>quam aliis omnia suppetere poterant, infirmitate 
<lb/>ipsa non remansit iniactus. Cum ergo Legatus 
<lb/>Apostolicae Sedis adversantem sibi fortunam, 
<lb/>et Principis prosperitatem videret, et ex 
<lb/>multis argumentis convinceretur, quod ex fortuna 
<lb/>necessitate erat ut Princeps victoriam et 
<lb/>dominium haberet, volens consulere tam sibi 
<lb/>quam aliis, qui ibi per obsidionem Principis 
<lb/>intolerabiliter opprimebantur, misit Nuntios ad 
<lb/>Principem de concordia facienda. Sicque factum 
<lb/>est, quod tractatu hinc inde habito, ad hanc 
<lb/>Princeps atque Legatus concordiam devenerunt, 
<lb/>videlicet ut Princeps pro parte sua, et Regis Conradi 
<lb/>nepotis sui Regnum teneret, excepta Terra 
<lb/>Laboris, quam Princeps Ecclesiae concessa tenendam: 
<lb/>ita tamen quod si Papa transactionem, 
<lb/>et concordiam ipsam forte non acceptaret, liceret 
<lb/>Principi Terram ad suum jus, et dominium, 
<lb/>revocare. Qua transactione sic facta inter Principem 
<lb/>et legatum cautionibus intervenientibus 
<lb/>firmata, Legatus obnixe rogavit Principem, ut 
<lb/>intuitu divinae pietatis quibusdam Regni Nobilibus 
<lb/>parceret, qui a tempore Imperatoris patris 
<lb/>sui a Regno exulabant, et in praesentia cum ipso 
<lb/>Legato erant; ad cujus Legati preces motus 
<lb/>Princeps praefatis Nobilibus clementer indulsit; 
<lb/>Terras, quas juste amiserant, eis restituit, et in 
<lb/>Regno eos manere concessit, dummodo sic se in 
<lb/>antea gererent, quod praeteritas offensas laudabili 
<lb/>conversatione delerent, et vindictam ex sola 
<lb/>Principis clementia contra ipsorum praeterita 
<lb/>delicta cessantem recidivo malo non subirent. 
</p>
<p>
<lb/>Ab illa quoque tam immensa gratia Bertholdus 
<lb/>Marchio de Honebruch, et fratres non fuerunt 
<lb/>exclusi; nam licet enormiter contra ipsum 
<lb/>Principem deliquissent, et eorum recens culpa 
<lb/>poenam imminentem rationabiliter expectaret, 
<lb/>tamen Princeps divinam imitatus misericordiam, 
<lb/>quae nulli quantumcunque peccatori deest, eidem 
<lb/>Marchioni, et fratribus pepercit, et omnem praeteritam 
<lb/>remisit offensam, et in familia sua eos 
<lb/>manere jussit, et tenere Terras, et alia bona sua, 
<lb/>quibus rationabiliter debuerant, et in perpetuum, 
<lb/>caruisse. 
</p>
<p>
<lb/>Legato itaque cum toto illo suo innumerabili 
<lb/>exercitu a Fogia recedente, et in Terram Laboris 
<lb/>eunte, Princeps motis ab obsidione castris 
<lb/>ad quemdam locum amoenum, et venationibus 

<pb n="193"/> 
<lb/>delectabilem, qui S. Gervasius vocatur habiturus 
<lb/>de obsidionis labore solatia profectus est: et qui 
<lb/>in planitie Fogiae inter calores aestivos, et continuas 
<lb/>pulveris nebulas, dudum praedictae obsidionis 
<lb/>tempore sanus, nullaque iactus infirmitate 
<lb/>permansit, tamen in praedicto loco S. Gervasii 
<lb/>inter venationum solatia, et nemoris refrigeria 
<lb/>discaldatus aliquantulum aegrotavit, non tamen 
<lb/>propter illam discaldationem animus ejus ex 
<lb/>vana virtute corporis languescebat, sed in illa 
<lb/>tali egrotatione Nuntios dimisit ad Papam, ut 
<lb/>si placeret ei praedicta compositio facta cum Legato, 
<lb/>acceptaret eam, alioquin ipse ad recipiendam 
<lb/>Terrae-Laboris potestatem procederet. Nuntii 
<lb/>autem Principis ad Papam profecti invenerunt 
<lb/>in Papali Curia Comitem Guaserbuch, per 
<lb/>quem Comitem intellexerunt, quod praenominatus 
<lb/>Bertholdus Marchio de Honebrucli, et fratres, 
<lb/>qui pridem ad gratiam Principis recepti fuerant, 
<lb/>conspirationem quamdam contra Principem 
<lb/>cum quibusdam Regni Nobilibus tractarent: 
<lb/>quod Nuntii ipsi statim Principi significaverunt 
<lb/>ut Princeps sibi ab ipsa conspiratione caveret. 
<lb/>Quo audito Princeps, de tractatu praedictae conspirationis 
<lb/>certa plura habuit indicia, quibus violenter 
<lb/>praesumsit verum esse, quod dicti sui Nuntii 
<lb/>significaverant sibi, sicque praedictum Marchionem, 
<lb/>fratres capi fecit, et in carcere retineri. 
</p>
<p>
<lb/>Praedictis autem Nuntiis a Papali Curia negotio 
<lb/>infecto reversis, indixit Princeps Curiam 
<lb/>generale in Baroli celebrandam in Festo Purificationis 
<lb/>Beatae Mariae; et ne imperfecta remanere 
<lb/>videretur acceptatio praedictae compositionis, 
<lb/>quam fecerat cum Legato Sedis Apostolicae, interim 
<lb/>alios Nuntios misit ad Papam, requirens 
<lb/>adhuc praedictae compositionis acceptationem, 
<lb/>quam cum Papa negasset redeuntibus ad Principem 
<lb/>Nuntiis, celebrata est Curia generalis apud 
<lb/>Barolum dicto Anno Incarnationis Domini 
<lb/>1256, mense Februarii, 13. Indictionis, in Festu 
<lb/>Purificationis Beatae Mariae, in qua Curia Gualvanus 
<lb/>Lancea Principis avunculus factus est Comes 
<lb/>Principatus Salernitani, et Magnus Regni 
<lb/>Siciliae Marescallus, deposito per sententiam 
<lb/>Comitum, et Baronum Petro de Calabria, tam 
<lb/>ab honore Comitatus Catanzarii, quam ab officio 
<lb/>Marescalliae Regiae Regni Siciliae, propter 
<lb/>proditionem suam. In eadem quoque Curia receptus 
<lb/>Lancea Principis avunculus praedicti Gualvani 
<lb/>frater, factus est Comes Squillacii, et Henrico 
<lb/>de Spernaria concessus est Comitalus Marsici. 
<lb/>In ipsa Curia Bertholdus Marchio de Honebruch, 
<lb/>et fratres ejus, patefacta, et legitime 
<lb/>probata conspiratione, quam contra Principem 
<lb/>facere tentaverant, per Comites, et Barones Regni 
<lb/>concordes sententialiter fuerunt condemnati 
<lb/>ad mortem; poena tamen mortis commutata est 
<lb/>ad poenam carceris perpetui, in quo miserrimam 
<lb/>vitam fatalem finierunt. 

<pb n="194"/> 
<lb/>Haec quidem, ut praediximus, in Apuliae partibus 
<lb/>gesta sunt, qualiter autem in Calabria, et 
<lb/>Sicilia res interim gerebantur, enarrandum est. 
</p>
<p>
<lb/>Eo tane tempore, quo Papalis exercitus in 
<lb/>Apuliam descendebat, ut supra est memoratum, 
<lb/>Princeps Manfredus constituit Fredericum Lanceam 
<lb/>avunculum suum Vicarium generalem in 
<lb/>Calabria, et Sicilia, misitque eum in Calabriam, 
<lb/>quae in fidelitate Principis erat, ut in statu pacifico 
<lb/>gubernaret, et Siciliam, quae adhuc in rebellione 
<lb/>durabat, quacumque ingenio ac virtute 
<lb/>posset, ad mandata ejus revocaret. Profectus itaque 
<lb/>praedictus Vicarius in Calabriam, a Calabriensibus 
<lb/>devotissime receptus est, totamque terram 
<lb/>invenit in pace, et in fide Principis manentem, 
<lb/>praeter duo Castra, videlicet S. Christinam, 
<lb/>et Bubalinum, quae Fulco nepos Petri de 
<lb/>Calabria tam situ loci, quam omnibus necessariis, 
<lb/>et viris armatis munita tenebat: contra quae 
<lb/>Castra praedictus Vicarius obsidionem constituit, 
<lb/>machinas ordinavit, et ea viriliter oppugnare 
<lb/>coepit. Licet autem Vicarius in Calabria corporaliter 
<lb/>per praesentiam maneret, tamen animus 
<lb/>ejus in Sicilia versabatur, et ad obtinendam 
<lb/>eam tota sua cordis virtute fervebat: ordinavit 
<lb/>etenim, dum in Calabria morabatur per Nuntios 
<lb/>frequenter, et caute in Siciliam missos, quod magna 
<lb/>pars Principis per diversa Siciliae loca facta 
<lb/>est: ita quod ex pluribus Civitatibus Siciliae 
<lb/>Nuntios ad Principem mitti procuravit, per quos 
<lb/>hinc inde tractabatur, qualiter provincia illa revocaretur 
<lb/>ad mandatum ejus. Erat autem in Sicilia 
<lb/>quidam Apostolicae Sedis Legatus nomine 
<lb/>frater Rosinus de Ordine Minorum, qui nomine 
<lb/>Ecclesiae Romanae Siciliae praepositus erat, 
<lb/>omnesque fere Siculi et tamquam Domino nomine 
<lb/>Romanae Ecclesiae obediebant, praeter quosdam, 
<lb/>quorum aliqui aperte Principis partem tenebant. 
<lb/>Sic enim praedictus Vicarius in Calabria 
<lb/>manens procuravit studio suo, quod Principis 
<lb/>pars jam in manifesto in Sicilia erat, sicque 
<lb/>factum est ipso Vicario procurante, quod crescente 
<lb/>parte Principis, et invalescente, captus 
<lb/>fuit in Panormo praedictus Legatus, et alii sequaces 
<lb/>ejus; sicque Civitas Panormitana, capto 
<lb/>Legato, et aliis rebellium fuga lapsis, aliis captis, 
<lb/>ad mandatum Principis conversa est, pluresque 
<lb/>aliae Civitates, in quibus pars Principis 
<lb/>usque tunc in occulto erat, propter praedicti Legati 
<lb/>captionem in aperto ad mandatum Principis 
<lb/>redierunt. Factus est in Sicilia exercitus pro 
<lb/>parte Principis hac illac discurrens et cum timore 
<lb/>exercitus multi coacti ad partem Principis 
<lb/>reversi sunt, quidam etiam voluntarie venerunt. 
</p>
<p>
<lb/>Erat illis diebus in Sicilia Rogerius Fimetlus, 
<lb/>qui a tempore Imperatoris Frederici a Regno exsulaverat, 
<lb/>et mortuo Rege Conrado in Siciliam 
<lb/>studio Petri de Calabria reversus erat; qui Rogerius 

<pb n="195"/> 
<lb/>eo tempore Lentinum tenebat, et omnium 
<lb/>rebellium Siciliae caput erat; hic congregata rebellium 
<lb/>multitudine contra exercitum Principis 
<lb/>in plano Fabariae stare praesumsit: et licet longe 
<lb/>plures ex parte sua essent, quam ex parte 
<lb/>exercitus Principalis, tamen facto utrinque congressu, 
<lb/>ab exercitu Principis expugnatis pluribus 
<lb/>rebellibus de parte sua, aliis captis, aliis vero 
<lb/>interfectis, ipse se in castro Lentini receptavit. 
<lb/>Exercitus autem Principis taliter prosperatus 
<lb/>de die in diem augebatur, ut nomen Principis 
<lb/>in Sicilia nimis magnificari coeperit: ordinatoque 
<lb/>praedicto Frcderico Lancea Vicario generali, 
<lb/>dum adhuc in Calabria moraretur, exercitus 
<lb/>Principis roboratus satis, et augumentatus, 
<lb/>direxit se contra Messanam, in qua erat 
<lb/>Potestas quidam Romanus nomine ab ipsius Terrae 
<lb/>Communitate constitutus, sub quo Civitas 
<lb/>more Civitatum Lombardiae, et Tusciae vivebat; 
<lb/>sub cujus regimine Communitas ipsius Civitatis 
<lb/>jam egressa bis fuerat exercitu congregato in 
<lb/>offensionem illorum, qui Principis partem tenebant, 
<lb/>pluresque Civitates Principi obedientes ab 
<lb/>ipsius obedientia coegerat declinare, et secum tenere 
<lb/>in sua rebellione. Procuratum est itaque per 
<lb/>praedictum Comitem, ut exercitus Principis Siciliae, 
<lb/>ut dictum est, satis roboratus, et augumentatus 
<lb/>contra Messanam procederet: quo exercitu 
<lb/>contra Messanenses directo, Messanenses de 
<lb/>statu suo satis dubitare coeperunt, aliquibus eorum 
<lb/>de resistendo consulentibus, aliquibus vero 
<lb/>saniori Consilio suadentibus, ut se ad Principis 
<lb/>mandatum converterent. 
</p>
<p>
<lb/>Civitate itaque sic inter se titubante, imminente 
<lb/>sibi terrore Principalis exercitus, qui contra 
<lb/>Civitatem ipsam directus erat, praedictus Potestas, 
<lb/>qui Civitatem ipsam regebat, videns meliores, 
<lb/>et majores Civitatis libenter velle ad Principis 
<lb/>mandatum redire; videns etiam populum 
<lb/>Civitatis ipsius nimis timere de exercitu Principali, 
<lb/>qui jam Civitati appropinquabat, de Civitate 
<lb/>ipsa navigio recessit. Cum jam illi qui 
<lb/>partem Principis occulte in Civitate ipsa tenuerant, 
<lb/>vexillum signo Principis insigni tum aspexerunt, 
<lb/>Nuntios ad Comitem Fredericum in Calabria 
<lb/>miserunt, ut Messanam transiret, et Civitatem 
<lb/>ad mandata Principis reciperet. Qui confestim 
<lb/>... transiens, Civitatem Messanam pro 
<lb/>Principis parte recepit, et inde revertens cum 
<lb/>Messanensibus aliquibus ad obsidionem Castri 
<lb/>S. Christinae, in quo praedictus Fulco nepos 
<lb/>Petri de Calabria se tenebat, adeo Castrum ipsum 
<lb/>machinis oppugnavit, sicque introitum, et exitum 
<lb/>ejus circumquaque vallavit, quod praedictus 
<lb/>Fulco, qui magnam spem in Sicilia, et praesertim 
<lb/>in Messanensibus habuerat, videns totam 
<lb/>fere Siciliam, et Civitatem Messanam ad 
<lb/>Principis mandatum conversam, videns etiam se 
<lb/>ita comitis Frederici obsidione arctatum, quod 
<lb/>nullo modo amplius tenere se poterat, se et Castra 
<lb/>S. Christinae, et Bubalini Comiti Frederico 

<pb n="196"/> 
<lb/>dedit: et sic tota Calabria in pace, et quiete 
<lb/>remansit. 
</p>
<p>
<lb/>Cum haec itaque in Sicilia, et in Calabria 
<lb/>studio Comitis Frederici gererentur, in Apulia 
<lb/>Princeps, ut praedictum est, morabatur; qui certificatus 
<lb/>per Nuntios suos a Papali Curia redeuntes, 
<lb/>quod Papa compositionem inter eum, et Legatum 
<lb/>Apostolicae Sedis in Fogia factam acceptare 
<lb/>nollet, versus Terram Laboris sua vexilla 
<lb/>direxit, ad Terram ipsam in suum verum dominium 
<lb/>revocandam, quam ex forma praedictae 
<lb/>compositionis Ecclesiae Romanae dimiserat, si 
<lb/>Papa compositionem ipsam acceptare voluisset. 
<lb/>Cum autem esset in via procedendi versus Terram 
<lb/>Laboris, in via ipsa recepit Nuntios solemnes 
<lb/>a Civitate Messana transmissos, exponentes, 
<lb/>qualiter Civitas Messana ad sua mandata redierat, 
<lb/>et quod omnibus ipsius Terrae Civibus de 
<lb/>omnibus offensis praeteritis, quas in rebellione 
<lb/>commiserant, misericordiam a Principe flagitabant: 
<lb/>quos Princeps clementer admittens, omnem 
<lb/>eisdem Civibus remisit offensam. Et procedens ad 
<lb/>fines Terrae Laboris, cum fines entrasset, et esset 
<lb/>in quadam Villa, quae dicitur S. Petrus de 
<lb/>Cancello, recepit ibi Nuntios Neapolitanorum offerentes 
<lb/>sibi Civitatem pro parte Concivium suorum, 
<lb/>a quibus fuerant ad hoc specialiter destinati. 
<lb/>Sicque Princeps recta via processit Neapolim, 
<lb/>et ingressus Civitatem, recepit ibi Nuntios Capuanorum 
<lb/>similiter offerentes sibi Civitatem Capuae 
<lb/>pro parte suorum Concivium. Tanta ibi erat 
<lb/>multitudo armatorum, et peditum qui Principis 
<lb/>vexilla sequebantur, quod non videbatur aliquibus 
<lb/>tutum expectare ipsos ad bellum; et ideo 
<lb/>praedictae duae Civitates Neapolis, et Capua 
<lb/>sponte sua se ad mandatum Principis converterunt. 
<lb/>Similiter autem fecissent Aversani, sed erant 
<lb/>in Civitate Aversae multi milites, et armati 
<lb/>alii ad stipendia Ecclesiae constituti, qui Civitatem 
<lb/>ipsam ne rediret ad mandatum Principis, 
<lb/>cohibebant, 
</p>
<p>
<lb/>Procedit itaque Princeps in obsidionem Civitatis 
<lb/>Aversae, datoque insultu nihil a principio 
<lb/>fieri potuit propter magnam resistentiam stipendiariorum 
<lb/>Ecclesiae, qui erant in Civitate. Principe 
<lb/>igitur ab insultu dato retrocedente ad Castrum, 
<lb/>subito magnus in Civitate clamor factus 
<lb/>est, partes enim illae, videlicet qui partem Principis 
<lb/>tenebant, atque illi, qui pro Ecclesia ibi erant, 
<lb/>coeperunt inter se confligere: in quo conflictu, 
<lb/>pluribus stipendiariorum Ecclesiae interfectis, 
<lb/>pars Principis, quae intus erat, favore 
<lb/>Principalis exercitus, qui etiam obsidioni foris 
<lb/>instabat, contra partem Ecclesiae praevaluit; et 
<lb/>sic est habita Civitas ad mandatum Principis, 
<lb/>praeter Castrum, quod tenebat Riccardus de Avella, 
<lb/>vir quidem strenuus, et potens, qui usque 
<lb/>ad dies illos in tota fere Terra Laboris pro sua 
<lb/>potentia, et virtute dominari videbatur, nullusque 
<lb/>quantumcumque potens in Terra Laboris et 
<lb/>resistere poterat vel obesse. Qui postquam Principis 

<pb n="197"/> 
<lb/>adventum in Terra Laboris novit, se in Civitate 
<lb/>Aversa ad resistendum ibi eidem Principi 
<lb/>receptavit. Et licet Civitas ad mandatum Principis 
<lb/>conversa esset, ipse tamen Castrum tenebat, 
<lb/>donec se videns ultra tenere non posse, Castrum 
<lb/>ipsum clanculo exire disposuit: sed dum exiret, 
<lb/>et dum fugeret, in ipso egressu Castri cognitus 
<lb/>est, et percussus interiit. Habitaque sic Civitate 
<lb/>Aversae, Princeps se Capuam contulit, processurus 
<lb/>inde ad alias partes Terrae Laboris. Sed cum 
<lb/>adhuc ibi moraretur, audita potentia ejus, non 
<lb/>expectaverunt aliae Civitates, ut ad eas Princeps 
<lb/>personaliter conquirendas accederet, sed singulae 
<lb/>Civitates, et Castra, quae sunt ibi ultra 
<lb/>Vulturnum, Nuntios ad Principem Capuae commorantem 
<lb/>miserunt, offerentes se sponte ad mandatum, 
<lb/>et beneplacitum ejus. Et sic iota Terra 
<lb/>Laboris ad ipsius dominium versa est, praeter 
<lb/>Castrum Sorae, et Roccam de Arcis, in quibus erant 
<lb/>Castellani quidam Theutonici, statuti per 
<lb/>praenominatum Bertholdum Marchionem de Honebruch. 
<lb/>Statuti autem in partibus ipsis Comite 
<lb/>Henrico de Spernaria per Principem Capitaneo, 
<lb/>Castra ipsa ad mandatum Principis habita sunt. 
</p>
<p>
<lb/>Pridem autem, antequam haec omnia sic essent, 
<lb/>erat Villa quaedam circa partes S. Germani, 
<lb/>quae vocatur S. Petri, cujus municipes miserant 
<lb/>ad Comitem Bonifacium de Anglono, qui 
<lb/>erat Capitaneus in Comitatu Molisii, ut de gente 
<lb/>sua mitteret ad Villam illam recipiendam, qui 
<lb/>quidem missam ipsius Capitanei gentem in Villa 
<lb/>ipsa receperunt, sed postmodum expulerunt, 
<lb/>et ex eis aliquos occiderunt. Capitaneus vero resumto 
<lb/>exfortio, Villam ipsam aggrediens violenter 
<lb/>cepit, et in poenam commissi facinoris, et 
<lb/>proditionis ipsam cremari fecit. 
</p>
<p>
<lb/>Habita autem sic tota Terra Laboris Princeps 
<lb/>in Capitanatam rediit, et tamen in Siciliam se 
<lb/>conferre disponens, voluit divertere per Civitatem 
<lb/>Brundusii, quae adhuc in rebellione durabat, 
<lb/>cum quibusdam aliis Civitatibus Terrae Idrunti. 
<lb/>Cumque fuisset ante Civitatem illam, noluit 
<lb/>ibi moram trahere, sed statuta obsidione, terra 
<lb/>marique processit Tarentum, et ab inde in Siciliam 
<lb/>profecturus. Cum autem adhuc esset Tarenti, 
<lb/>intellexit ibi, quod Brundusini volebant 
<lb/>se dare eidem Principi: nam quidam de ipsa Terra 
<lb/>Civis, nomine Aytoldus de Ripaalta, attendens 
<lb/>Principis potentiam esse in continuo incremento, 
<lb/>stultum reputans illi resistere, quem Deus 
<lb/>exaltabat, volens, et Principi complacere, et se, 
<lb/>et Civitatem ab errore suae rebellionis revocare 
<lb/>tractatit; et ita in Civitate Thomas de Oria, qui 
<lb/>caput erat rebellionis, et ipsi Civitati dominabatur, 
<lb/>cum suis Comitibus captus est, quibus captis, 
<lb/>civitate Brundusina ad mandatum Principis 
<lb/>redeunte, habita est Oria, et Idruntum, quae 
<lb/>cum praedicta Civitate se tenuerant, et sicut ipsam 
<lb/>in rebellione sequebantur, sic et in conversione 
<lb/>sequutae sunt. 

<pb n="198"/> 
<lb/>Usque ad illos autem dies Civitas Ariani, tam 
<lb/>situ loci, quam populo invictissima satis animose 
<lb/>contra Principem se tenuerat, quia cum in 
<lb/>excelso monte posita esset, et difficiles nimis, et 
<lb/>angustos haberet ascensus, non poterat aliquo 
<lb/>modo vel obsidione claudi, vel viribus invadi; sed 
<lb/>quantum difficile erat exterioribus ad ipsam accedere, 
<lb/>tantum facile erat interioribus omnes 
<lb/>quantumcumque illuc accedere volentes ab ipsius 
<lb/>ingressu propulsare. Cum ergo vires contra ipsam 
<lb/>Civitatem nullo modo valerent, Fredericus Maletta 
<lb/>Principis avunculus, qui tunc temporis in 
<lb/>Capitanata, et Luceria Capitaneus erat, ad praedictam 
<lb/>Civitatem evincendam totas animi sui cogitationes 
<lb/>ingeniumque convertere coepit, arbitrans 
<lb/>non esse inconveniens militari disciplinae 
<lb/>tontra suum hostem sive dolo, sive viribus pugnare. 
<lb/>Tractavit itaque dictus Capitaneus, quod sub 
<lb/>specie cujusdam confoederationis initae inter homines 
<lb/>Ariani, et quosdam de Luceria, qui contra 
<lb/>Principem se occulte esse finxerunt, illi de 
<lb/>Luceria quasi de Terra fugientes, et se in Arianum 
<lb/>in auxilium Arianensium receptare volentes, 
<lb/>Civitatem Ariani noctu ingressi sunt, qui 
<lb/>postquam in Civitate fuerunt, infidam fidem fregerunt, 
<lb/>et fidelem perfidiam direxerunt; nam statim 
<lb/>occurrentes sibi quadam securitate Ariani 
<lb/>Cives trucidare coeperunt, et nocturno tempore 
<lb/>nullum inter hostes, et Cives fieri patiente discrimen, 
<lb/>facta est magna inter se Civium caedes; 
<lb/>sicque Civitas capta est atque destructa, multis 
<lb/>eorumdem Civium in illa nocte caesis, multis fuga 
<lb/>lapsis, et aliis majoribus Civitatis, qui caput 
<lb/>rebellionis fuerant, capitibus, et sententialiter 
<lb/>damnatis ad mortem, aliis vera mediocribus, 
<lb/>et vilioribus, qui caedem nocturnam casualiter 
<lb/>evaserunt, et qui a condemnatione mortis 
<lb/>pro eorum numerositate, et vilitate exemti sunt, 
<lb/>de loco illo ejectis, et per alia loca Regni ad habitandum 
<lb/>transmissis. 
</p>
<p>
<lb/>Usque ad idem quoque tempus civitas Aquilae, 
<lb/>quae a quondam rege Conrado in confinibus Regni 
<lb/>condita fuerat, magna populi numerositate 
<lb/>plena, etiam in rebellione duraverat, ad quam 
<lb/>Terram evincendam multum laboris hactenus fuerat 
<lb/>exactum, nec ullo modo poterat expugnari. 
<lb/>Statutae autem erant circa Territorium civitatis 
<lb/>ipsius multae familiae militum, et aliorum 
<lb/>armatorum, quibus civitas ipsa aliquantulum arctabatur, 
<lb/>non tamen adeo, quod non possent cives 
<lb/>quocumque vellent ad suas necessitates exire. 
<lb/>Audientes autem ipsius Civitatis incolae victoriam 
<lb/>Principis, et praesertim qualiter Terram 
<lb/>Laboris de facili recuperasset, qualiter etiam tota 
<lb/>Sicilia ad suum mandatum redierat, non inconsulte 
<lb/>considerantes, quod difficile erat eis ultra 
<lb/>resistere Principi, cui tota Sicilia, et Terra 
<lb/>Laboris resistere non potuit, miserunt Nuntios 
<lb/>ad Principem, per quos se, et civitatem ipsam 
<lb/>ad mandatum Principis humiliter obtulerunt. 

<pb n="199"/> 
</p>
<p>
<lb/>Infra id quoque temporis, quaedam civitates 
<lb/>Siciliae, videlicet Placia, Aydona, et Castrum 
<lb/>Johannis in rebellione duraverant; et licet tota 
<lb/>Sicilia ad mandatum Principis rediisset, et praedicta 
<lb/>Comiti Frederico Lanceae Vicario Principis 
<lb/>Generali obediens esset, illae tamen tres civitates 
<lb/>in naturali locorum munitione confidentes, 
<lb/>praedicto Vicario obedire nolebant. Qua de 
<lb/>re Vicarius exercitu fidelium congregato contra 
<lb/>civitates ipsas armata manu procedens, Placiam 
<lb/>ipse obsidere decrevit. Cumque civitatem ipsam 
<lb/>ingenti obsidione circumdedisset, incolae civitatis 
<lb/>nimis animose resistere coeperunt, adeo quod 
<lb/>penitus difficile, et quasi impossibile videbatur 
<lb/>civitatem ipsam violenter haberi: tanta in ipsa 
<lb/>civitate multitudo populi erat, contra exercitum, 
<lb/>qui ipsam obsederat, praeparata. At vero Comes 
<lb/>magnanimus morae longioris impatiens, indignum 
<lb/>existimans obsidionis coepisse negotium, 
<lb/>ei vires suas non ostendere per effectum, animato, 
<lb/>prout decebat, exercitu, et aciebus decenter instructis, 
<lb/>civitati appropinquavit; nec mora facta dato 
<lb/>instanti insultu, nulla resistentia, licet magna, 
<lb/>et violenta fuerit, civitas profuit, quin civitatem 
<lb/>exercitus violenter intraret, multis ex 
<lb/>parte civium, nullis vero ex parte exercitus caesis. 
<lb/>Sicque civitas ipsa per vires evicta est, punitis 
<lb/>paucis, qui caput rebellionis extiterant. 
<lb/>Omnibus aliis, quos ad sequendum majores minoritas 
<lb/>traxerat, eximia sibi benignitate Comes 
<lb/>clementer indulsa, eosque in civitate sub pace 
<lb/>Principis habitare permisit, Civitate autem ipsa 
<lb/>sic violenter capta, cives Aydonae, quae ab inde 
<lb/>ad quatuor milliaria distat, in clementia Comitis, 
<lb/>quam erga Placienses cives audiverant, valde 
<lb/>confisi. Nuntios ex parte universitatis suae 
<lb/>miserunt statim ad Comitem, qui corrigiis ligatis 
<lb/>ad collum venientes ad Comitem Placiae morantem, 
<lb/>veniam pro omnium civium suorum parte 
<lb/>petierunt, se et civitatem ad mandatum Principis 
<lb/>humiliter offerentes; quibus Nuntiis clementer 
<lb/>Comes receptis processit Aydonam, eamque 
<lb/>ad mandatum Principis recipiens poenam eis ex 
<lb/>rebellionis praeteritae culpa debitam, ex devotionis 
<lb/>eorum humili oblatione remisit. Quod factum, 
<lb/>et reliquos rebelles excrevit, et fideles alios 
<lb/>in devotione et fide Principis solidavit. Licet autem 
<lb/>praedictae duae civitates ad mandatum Principis 
<lb/>sic habitae essent, tamen civitas Castri Johannis, 
<lb/>quae ab eis viginti millibus distat, in 
<lb/>sua rebellione manebat. Haec enim civitas in excelso 
<lb/>monte posita, lapideis rupibus circumquaque 
<lb/>vallata, populi multitudine plena, aquis in 
<lb/>ipso monte currentibus abundans, de nulla sui 
<lb/>parte aggressionem timebat; et ideo sub quadam 
<lb/>securitate a dicti Comitis obsidione sibi ponenda 
<lb/>manebat. Fuerat autem in ipsa civitate castrum 
<lb/>a tempore Imperatoris Frederici constructum, 
<lb/>quod eo tempore, quo Sicilia sub Legato 
<lb/>Apostolicae Sedis manebat, Castellano ipsius sub 
<lb/>promissa fidei securitate egresso, et primo clam 
<lb/>crudeliter interfecto, a civibus ipsius Terrae dirutum 

<pb n="200"/> 
<lb/>funditus est: ex quo tempore civitas ipsa, 
<lb/>quasi ab ipsius Castri fraeno liberata, coepit libere 
<lb/>agere quod volebat; et tam loci situ, quam 
<lb/>multitudine munita, omnibus aliis civitatibus, et 
<lb/>castris ad Principem reversis, ipsa sola in rebellione 
<lb/>durabat. At Comes magnanimus cum exercitu 
<lb/>suo versus ipsam procedens, obsidionem circa 
<lb/>eam constituit; adeoque ipsam arctavit, depopulationem 
<lb/>circumcirca faciens vinearum, et 
<lb/>arborum, et nullum de ipsa civitate exire permittens, 
<lb/>quod cives ipsi taedio obsidionis affecti, antequam 
<lb/>damna majora paterentur. Nuntios ad 
<lb/>Comitem pro pace miserunt, et fidelitalem Principi 
<lb/>juraverunt: sicque tota Sicilia in pace posita 
<lb/>est. Nec minus omnes aliae partes tam in Apulia, 
<lb/>quam in Principatu, et Terra-Laboris a 
<lb/>tumultibus quieverunt. 
</p>
<p>
<lb/>Toto itaque Regno sic in pace stabilito, Princeps 
<lb/>Manfredus in Siciliam ire decrevit, ingressusque 
<lb/>Siciliam, paucis diebus Messanae moratus, 
<lb/>cui Civitatem Panormitanam proficiscitur, 
<lb/>viam faciens per Civitatem Castri Joannis, in 
<lb/>qua Civitate cum esset, vidit ruinas Castri, quod 
<lb/>a Civibus ipsius Terrae destructum fuerat usque 
<lb/>ad solum. Attendens autem quod Civitas ipsa nullo 
<lb/>modo bene regi poterat sine Castro, ipsum statim 
<lb/>Castrum reaedificari praecepit, et quia magnum 
<lb/>opus erat, nec poterat sic cito, ut expediebat, 
<lb/>per homines ipsius loci tantum reaedificari, 
<lb/>omnibus simul Civitatibus Siciliae onus reparationis 
<lb/>ipsius Castri distribuit, ut onus ipsum 
<lb/>per omnes divisum, levius a singulis portaretur. 
</p>
<p>
<lb/>Interim autem dum in Siciliam Princeps iret, 
<lb/>venit rumor in Regnum, quod nepos ejus Rex 
<lb/>Conradus filius quondam Regis Conradi I. in 
<lb/>Alamannia obiisset: quo rumore audito Comites, 
<lb/>et alii Magnates Regni, Praelati etiam Ecclesiarum 
<lb/>in Sicilia ad Principem profecti sunt singularum 
<lb/>quoque magnarum Civitatum Nuntii ex 
<lb/>parte Civitatum suarum ad eumdem Principem 
<lb/>perrexerunt, unanimiter omnes petentes ab eo ut 
<lb/>ipse Princeps, qui usque tunc pro parte praedicti 
<lb/>Regis Conradi, et sua, Regnum rexerat, et in 
<lb/>tanta pace constituerat, ipsius Regni gubernaculum, 
<lb/>et coronam tamquam Rex, et ipsius Regni 
<lb/>verus haeres acciperet: qua petitione unanimiter 
<lb/>sibi facta ab omnibus, idem Princeps per concordem 
<lb/>omnium Comitum, et Magnatum, ac etiam 
<lb/>praelatorum Regni electionem in Regem electus, 
<lb/>Coronam Regni Siciliae in Majori Ecclesia Panormitana, 
<lb/>justa consueludinem, et ritum praedecessorum 
<lb/>suorum Regni Siciliae, sollemniter accepit, 
<lb/>Anno Dominicae Incarnationis 1258, die 
<lb/>undecima mensi Augusti, primae Indictionis. 
</p>

 </div>
    </body>
  </text>
</TEI>
