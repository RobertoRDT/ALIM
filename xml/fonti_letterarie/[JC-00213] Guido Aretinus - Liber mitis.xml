<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Liber mitis</title>
				<author>Guido Aretinus</author>
				<respStmt>
					<resp key="print_editor">Edizione critica a stampa a cura di</resp>
					<name>P. Licciardello</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EBr">Elisa Brunoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="25192" unit="words">Parole: 25192</measure>
				<measure quantity="153232" unit="characters_without_spaces">Caratteri (spazi esclusi): 153232</measure>
				<measure quantity="176444" unit="characters_witht_spaces">Caratteri (spazi inclusi): 176444</measure>
			</extent>
			<publicationStmt>
				<publisher>ALIM</publisher>
				<date when="2013-06-25">25/06/2013</date>
			</publicationStmt>
			<notesStmt>
				<note>Genere: Medicina</note>
				<note>Tipo: Fonti Letterarie</note>
				<note>Note: Caratteri 153689&#13;
Parole 178582&#13;
Il curatore si basa sull’edizione di
					                    Konrad Goehl, Guido d’Arezzo der Jüngere und sein Liber Mitis, hrsg. von G. Keil I-II,
					                    Hannover 1984 (Würzburger medizinhistorische Forschungen 32), con alcune varianti testuali
					                    segnalate in apparato. Nel volume si leggono note esplicative e la traduzione dell’opera in
					                    italiano.&#13;
 Le indicazioni dei fogli del manoscritto, segnalate tra parentesi quadre, sono
					                    del curatore; nei casi in cui erano collocate all’interno di una parola sono state posposte
					                    alla fine del vocabolo.&#13;
 I simboli &lt;&gt; indicano integrazione.&#13;
E.
				                    B.&#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Guido d’Arezzo </author>
						<title level="m">Guido d’Arezzo Liber Mitis. Un trattato di medicina fra
						XII e XIII secolo</title>
						<editor>P. Licciardello</editor>
						<imprint>
							<publisher>Pacini</publisher>
							<pubPlace>Ospedaletto</pubPlace>
							<date>2009</date>
							<biblScope unit="page"/>
						</imprint>
					</monogr>
					<series>
						<title level="s">Scrittori latini dell'Europa medievale</title>
						<biblScope unit="volume">6</biblScope>
					</series>
				</biblStruct>
				
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga precedente (anche alla pagina precedente, ove necessario). Eccezione: quando una parola è sillabata alla fine di una riga e nella successiva riga appare solo la seconda parte della parola sillabata (quindi il resto della riga a stampa e vuoto), la parola è stata registrata tutta nella riga in cui essa termina. È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
                                <ab type="level">ALIM2_1</ab>
		</editorialDecl>
	</encodingDesc>
	<profileDesc>
		<langUsage>
			<language ident="lat">Latino</language>
		</langUsage>
		<textClass>
			<keywords>
				<term type="form">Prosa</term>
				<term type="source">Fonti Letterarie</term>
				<term type="genre">Medicina</term>
			</keywords>
		</textClass>
		<creation>
			<date when-iso="1201/1300">XIII</date>
		</creation>
	</profileDesc>
	<revisionDesc>
		<change who="EBr">Export nel formato TEI P5 a partire da ALIM 1 [livello ALIM2_0]</change>
	<change when="2018-05" who="JC">EAggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">- la pagina 98 non è stata trascritta (c'era per due volte il testo della pagina 96)</item><item resp="#JC">- era già diviso nei paragrafi, ma senza gli &lt;lb/&gt;</item><item resp="#JC">- la divisione in paragrafi è però molto spesso sbagliata: i "paragrafi" finiscono nel mezzo di una frase. Per ora ho almeno unito tali paragrafi in uno unico.</item><item resp="#JC">- ci sarà bisogno di ricontrollare i &lt;p&gt; nell'edizione a stampa</item><item resp="#JC">- sono rimaste segnalazioni di colonne nel testo originario ("[88ra]" etc.): le ho messe in &lt;note&gt;</item></list></change></revisionDesc>
</teiHeader>
<text>
	<body>
		<pb n="30"/>
		<div>
                    <p><note>[ 88ra]</note> Incipit Liber mitis, quem edidit Guido Aretinus in his, quae sunt maxime opportuna in medicina
			volentibus operari, quem licet vocare celesium, scilicet liber de regulis et ordine medicandi.</p>
			<div>
				<head>[PROOEMIUM]</head>
				<p>Ponendum principium orationi cum laude Dei et auxilio Creatoris, quae confundat errores plurimum
					antiquorum medicorum et exstirpet multa mendacia medicinae non ex arte sed per abusum latinorum
					introducta, qui iure cum nihil sciant de nihilo gloriantur et imperitis scholaribus et sibi exclusis et
					mendacissimis commentis et quasi rusticanis phantasticas sibi adduxerunt rationes in periculum
					perventuras. Hi periture iurant artem ignorantes illud satiricum gloriosum: Omnibus in terris, quae sunt
					a Gadibus usque Auroram et Gangen, pauci disgnoscere possunt vera bona atque diversa, remota erroris
				nebula. Insuper illud poeticum: Nullius adductus iurare in verba magistri.</p>
				<p>Immo dicunt: Sic est. Quare? Quia sic inveni apud Tesibum vel Tesilo deteriorem. Qui volentes solvere
					simulant solutionem ampullosis detinendo diem. Dicunt enim et non solvunt: nam non omnis qui dicit
				solvit.</p>
				<p>Ponunt magnam ambiguitatem in rebus facilibus; circa difficiles, ut ait Avicenna, pertranseunt
					discurrendo. Rident naturalem, astrologum, geometram, cum hos salutaverint a remotis et philosophiam
					aspexerint a longinquo, et dicunt: Quid prodest medico depingere pentagonum, quadratum, etiam circulo
					caveam et chordam arcus invenire? Hi autem
					ut meretrices non solum in se peccant, sed alios mirabiliter, immo fatue cadere faciunt meliorem. Nec eos
					gravius credo peccari posse. Si quem nisi in arido Johannitio vel ab antiquis miserabili Pessulano et
					vesano Salerno studentem vident, despiciunt corde nec ore tamen, sicut vulpes retas arridet quia
					contemnunt, ne videantur [...] ab omnibus his. Aspiciunt miserabiles mincturas in plateis concutiendo
					foetida urinalia, ut alios fatuos ad se currere faciant cum urinis. Simile aucupatoribus fit, qui
					volatilibus alia volatilia repraesentant, ut similitudine decepta corruant in retia moritura
				</p>
				<pb n="32"/>
				<p>Vestiuntur rubea auricella, ut confundant sensum, et ipsi medici, qui, si opus meum subsannare volunt, in
					veneno invidiae tabescentes non legant nec detrahant. Addit enim invidus laudi in detrahendo, et stultus
					manifestat se ipsum. Hoc enim opus sapienter a sapientibus emendatum modicam correptionem recipiet et
					approbatum ex evidentia facti. Si veritas est immutabilis, non mutabitur in aeternum. In quo intendo
					determinare, divini amoris intuitu et ad remedium meorum peccatorum, ut mea posteritas intensius duret ,
					quidquid umquam melius, certius et perfectius complere et sine diminutione cum ex me, tum ex multa
					philosophorum inquisitione, in qua, Deo gratias, obtinemus eminentiae speculum intellectus, et optimorum
					doctorum industriaaccipere potui. Quae quidem certificavi per experimentum, quod est potissime in
					negotio medicinae, ut inquit Aristoteles in primo Metaphysicorum, vel per diligentem inquisitionem cum
					existimatione propinqua veritati. Oro igitur et quia <note>[88va]</note> nova trado et apud medicos inusitata, ut,
					antequam
					lecta relectaque plenius intellegas, repentintino nimis iudicio non redarguas. Ille rationis inops iudex
					dignoscitur esse,
					qui rem propositam, nisi prius perfecte deliberetur, aut subitis laudibus extollat aut continua
					damnatione deprimit. Facile enim quilibet de re mentitur, quam non plenarie mente complectitur, et ideo
					dixit Johannitius dicens in Aphorismis suis: Si interrogatus velociter respondeas, suspectus es, quia
					sermonem eruditi praecessit deliberatio. Et quanta qualive affectione propter Deum et homines movear
					erga scholares, sermo sequens evidenter manifestabit. Maloque de rudi sermone et intelligibili indebite
					reprehendi quam de ornato et obscuro vituperabiliter, ut
					multi faciunt, commendari. Hunc vero librum ad honorem Illius, qui est trinus in personis et unus in
					essentia, in tres distribuam partes; in quarum prima determinabo distinguendo per capitula, quod
					intendam, certum numerum capitulorum apponendo, ut, quod quaeritur, facilius inveniatur. Prima pars
					habet capitula XXII. Secunda pars habet capitula XVII. Tertia pars habet capitula X.
				</p>
			</div>
			<pb n="34"/>
			<div>
				<head>INCIPIUNT CAPITULA I. LIBRI</head>
				<p>Capitulum I partis primae. De ordine medicandi.</p>
				<p>Capitulum II. De confectionibus siruporum, quibus digerimus materiam, tam in acutis quam peracutis quam
					interpolatis, secundum usum medicorum nostri temporis et illorum, qui rectius perscrutantur,
				diversificando ipsos secundum genera febrium saepius contingentium.</p>
				<p>Capitulum III. De calliditate doctorum, qui variant haec omnia et fingunt se scire pondera ponendorum in
					medicinis et addunt et diminuunt malitiose, ne possint sciri fraudes eorum, ut scholares detineant et
				elongent artem et ponant difficultatem in facili et ut aliquid facere videantur.</p>
				<p>Capitulum IV. Si habet aliquis artem &lt;pondera&gt; ponendorum in medicina determinare, et qua arte et
				industria sit usus in hoc Andromachus et Galienus, qui fuerunt praecipui.</p>
				<p>Capitulum V. De his, quae oportet scholares tam novos quam veteres portare, cum vadunt in practicam, et
				quae circa ipsam fuerint opportuna.</p>
				<p>Capitulum VI. De digestivis et divisivis tam usualibus quam ignotis, quibus utimur in aegritudine
					materiali et in sanis lapsis, cum volumus purgare ad praeservationem, diversificando ipsa secundum
				species humorum quorumlibet. [88vb…] […89ra]</p>
				<p>Capitulum VII. Quo digestivo qua aegritudine sit intentum.</p>
				<p>Capitulum VIII. Cum quo, quando et quotiens sit offerendum digestivum. <note>[89rb]</note></p>
				<p>Capitulum IX. De accidentibus, quae sequuntur ex usu digestivorum.</p>
				<p>Capitulum X. Quando debet antecedere flebotomia purgationem vel e contrario, et quare.</p>
				<p>Capitulum XI. Si digestio debet praecedere flebotomiam sicut et solutivum.</p>
				<p>Capitulum XII. De regulis purgationis ventris et praeparatione purgandi per inferius.</p>
				<p>Capitulum XIII. De regulis vomitus et praeparatione eius, qui vomitum accepturus est.</p>
				<p>Capitulum XIV. Quo perfecte digestio cognoscatur tam in apostematibus quam in febribus aliisve
				aegritudinibus de humore.</p>
				<p>&lt;Capitulum XV. De modis purgationis.&gt;</p>
				<p>Capitulum XVI. In diaeta et potu purgandorum vomitu vel solutivo.</p>
				<p>Capitulum XVII. Quotiens oporteat purgari in anno.</p>
				<p>Capitulum XVIII. De his, qui indigent purgatione vel non et.</p>
				<p>&lt;Capitulum XIX.&gt; De eligenda specie purgationis.</p>
				<p>Capitulum XX. De circumstantiis et cautelis considerandis ante purgationem.
				</p>
				<pb n="36"/>
				<p>Capitulum XXI. De cognoscendis humoribus digerendis et purgandis tam cum febre quam sine febre.</p>
				<p>Capitulum XXII. De aquis et sirupis, qui pro potu competunt in acutis.</p>
				<p>[89rb…] […88vb]</p>
			</div>
			<div>
				<head>INCIPIUNT CAPITULA II. LIBRI</head>
				<p>Capitulum I. partis secundae. De errore antiquorum in solutivis.</p>
				<p>Capitulum II. De solutivo appropriato unicuique humori naturali vel innaturali vel cum febre vel sine
				febre et omni generi passionis, cui competit solutivum.</p>
				<p>Capitulum III. De dulcorationibus eorum et rebus, quae miscentur solutivis, ut facilius sumantur.</p>
				<p>Capitulum IV. De cautela eius, qui purgatur, cum est in purgatione, scilicet in toto die primo.</p>
				<p>Capitulum V. De subtili praeparatione eorum et repressione, ut sint sine periculo omnino.</p>
				<p>Capitulum VI. De regulis maxime opportunis <note>[89ra]</note>in solutione ventris.</p>
				<p>Capitulum VII. De his, quae retardant operationes solutivi et vomitus.</p>
				<p>Capitulum VIII. De accidentibus et symptomatibus supervenientibus utrique, cum sunt in operatione sua, ut
				sicut syncopis, sitis, debilitas, vomitus et quod non potest assellare et similia.</p>
				<p>Capitulum IX. De eorum curationibus.</p>
				<p>Capitulum X. De cura praeservativa, ne accidant.</p>
				<p>Capitulum XI. De transmutatione cuiuslibet solutivi in sirupum vel in aliud, et ut a quolibet facile sumi
				possit.</p>
				<p>Capitulum XII. De vomitu appropriato cuilibet humori tam naturali quam innaturali et morbo, secundum quod
					est opportunum, cum febre vel sine febre et in omni genere aliae passionis, ubi vomica competere
					videntur, et prius in dominio humorum sine febre, tandem cum febre, et prius de vomitu colerae,
				consequenter de vomitibus aliorum humorum.</p>
				<p>Capitulum XIII. De numero vomituum tam simplicium quam compositorum laudabilium et receptionibus ipsorum.</p>
				<p>Capitulum XIV. De numero solutivorum tam simplicium quam compositorum contra excessum cuiuslibet humoris,
				quibus saepe utimur et sunt securiora.</p>
				<p>Capitulum XV. De his, quae consentiunt vomicae purgationi vel eam fieri prohibeant.</p>
				<p>Capitulum XVI. In solutivis febrientium acute.
				</p>
				<pb n="38"/>
				<p>Capitulum XVII. De modo exhibitionis medicinarum solutivarum. [89ra…] […89rb]</p>
			</div>
			<div>
				<head>INCIPIUNT CAPITULA III. LIBRI</head>
				<p>Capitulum I. partis tertiae. De regimine post medicinam.</p>
				<p>Capitulum II. De his, quae oportent fieri circa balneum et opiatas.</p>
				<p>Capitulum III. De his, quae sunt observanda circa minutionem in purgatione.</p>
				<p>Capitulum IV. Circa diaetam purgatorum et modum resumptionis eorum.</p>
				<p>Capitulum V. Inscientia perfectae purgationis et an aliquid remanserit de medicina in corpore vel nihil.</p>
				<p>Capitulum VI. De accidentibus, quae contingunt post solutivum, et primum de siti, secundo de tortionibus,
					tertio de solutione ventris sanguinea et non sanguinea, quarto de ephimera post solutivum, quinto de
					putrida et curatione eius, id est ipsius, sexto de ardore viscerum et punctura interiorum, septimo de
					fastidio, octavo de singultu, nono de spasmo, decimo de aggravatione membrorum et impedimento motus,
				undecimo de tenasmone, duodecimo de syncopi et ruptura venae post vomitum.</p>
				<p>Capitulum VII. De convalescentibus ab acutis, peracutis et interpolatis.</p>
				<p>Capitulum VIII. De regimine purgatorum per totum annum, si volunt, quod praemissa purgatio conferat ad
				salutem.</p>
				<p>Capitulum IX. De dosibus medicinarum.</p>
				<p>Capitulum X. De conscriptione mea.
				</p>
			</div>
		</div>
		<pb n="40"/>
		<div type="book">
			<div type="chapter">
				<head>CAPITULUM I. PRIMAE PARTIS. DE ORDINE MEDICANDI</head>
				<p>In ordine medicandi causas morborum prius perfecte determinantes oportet incipere, quid prius tam circa
					diaetam quam circa medicinam, quid posterius et quid in medio in omni morborum genere sit fiendum, et
					hoc per nostrae artis, sicut statim faciam, regulas invenire. Atque maxime proficit cognitio quattuor
				temporum morbi, sicut Galienus in libro</p>
				<p>De crisi, Constantinus in libro Febrium et alii auctores cognoverunt. Tempora morbi medicandi in omnibus
					sunt diversa. Verbi gratia aliter est medicandum in principiis febrium de humore et aliter in principiis
					apostematum, quia hic multum apponimus repercussiva, in febribus vero numquam. Item nec in omnibus
					principiis febrium medicamur uno modo, immo in quibusdam purgamus a principio propter malitiam
					aegritudinis et eius aestuositatem, quia patiens non posset statum aegritudinis exspectare, ut in causon
					quandoque et hemitritaeo tripertito. Nonnumquam vero purgationem differimus post digestionem ex
					imperfecta morbi determinatione. Unde regula est in acutis, si non sint adeo
					malitiosae, ut dictum est, quod <note>[89vb]</note> septimum diem nec ante digestionem materiei nec in die critico est
					purgandum, et quanto plus remittitur acumen, plus differtur purgatio, ut in febribus quae sunt de
					frigido humore. Et haec regula sumpta est a natura, quia artificialia et voluntaria bene facta sequi
					possunt. Debent supenaturalia iudicari, et nos iudicamus naturam in aegritudine velocis motus et citi
				finis citam facere purgationem.</p>
				<p>Est enim certificatio purgatio quaedam superfluitatum, quare nos in acuta velocis motus sicut natura, cum
					digestionem iudicamus, debemus accelerare purgationem, leniter tamen; et raro ante naturalem purgationem
					debemus dare artificialem. In prolixis plus deferimus, quia tardiva fit digestio, et exspectamus debili
					solutivo, quia forte confundit naturam et extrahit humiditatem corpori opportunam. Sic in aliis
					temporibus morbi distinguendum et in diversis, diversimode medicandum est, in omni genere morborum
					secundum quod illi morbo fuerit opportunum. Ego vero longitudini parcens determinabo hoc in tribus rebus
					tantum, quae maxime pauperibus scholaribus et medicis omnibus sunt opportunae, quia in his est fere tota
					difficultas et lucrum ipsorum, scilicet in febribus putridis et maxime in acutis, apostematibus et
					solutivis; et cum mihi tempus ex otio dabitur et secunda fortuna successerit, idem in aliis morborum
					generibus determinabo. Nota: ad inveniendum rectum ordinem medicandi non solum in his tribus,
					<pb n="42"/>
					quae dixi, sed ubilibet, hanc praemitto regulam. In omni medicatione, antequam fiat, observandum est,
					quod medicina nostra opponatur omnibus innaturalibus dispositionibus corporis vel saltem pluribus vel
					periculosioribus secundum ordinem causarum quae aegritudinem commoverunt. Item alia regula: semper in
					curatione, antequam aliqua ei medicina offeratur, distinguenda est simplicitas vel compositio morbi et
					<note>[90ra]</note> identitas vel diversitas, quia diversitas morborum diversitatem exposcit curationum. Expositio
					utriusque regulae haecce: laboranti duplici vel simplici tertiana competenter offertur mane oxysacchara
					vel sirupus acetosus cum lacte seminum frigidorum, si non tussiat. Dico enim: quod opponitur causis
					facientibus tertianam, confert omnibus dispositionibus inductis ex tertiana, quia ipsa et sirupus
					destruit coleram eo, quod acetum est mors colerae et vita melancoliae. Unde gustus acetosi destruit
					omnem amaricationem oris, aufert sitim, quae contingit propter inflammationem spiritualium et
					nutritivorum, infrigidando et quietando sanguinis ebullitionem, prohibet ascensum colerae ad caput eadem
					ratione et ventris solvit constipationem, quae erat propter inflammationem facta et desiccationem. Licet
					non semper faciat hoc, tamen hoc intendit. In quocumque ergo morborum genere istae dispositiones vel
					consimiles inveniuntur, suo loco et tempore hoc medicamen vel ei simile in virtute offerendum est, si
					nihil sit quod prohibeat a latere. Idem dico in quolibet genere medicationis et cibi, quod, ubi
					communicant aegritudines, vel in causis, vel in accidentibus communicant; quo addo et curationes et
					&lt;medicationes&gt; cibi. Et ideo auctores non multum distinxerunt in acutis hinc inde, an oxysacchara,
					sirupus acetosus, sirupus de radicibus et herbis frigidis vel gillani vel violatus pro digestivo esset
					offerendus, sed magis virtuosum elegerunt magis. Si tamen unus non invenitur, competenter offertur
					alter. Idem de cibis et potibus acutorum. Communiter enim cum pauca distinctione dederunt in potu
					typsanum de coctione prunorum, seminum frigidorum, capillorum Veneris, linguae cervinae et similium.
					Doctores tamen, ut occultent se et sua vobis, mutant quadrata rotundis, ut aliquid facere videantur. Vos
					autem nolite curare, quia procul dubio <note>[90rb]</note> nil aliud sciunt, et quidquid variant, secundum arbitrium
					faciunt et ad hoc redibunt, si recte operantur. In cibo enim dederunt far, amydum et similia, sicut
					deorsum dicam. Semper vel saltem pluribus nocumentis opposita debet &lt;esse&gt; medicina, ut cuminum in
					colica, quod extenuat ventositatem, etsi non solvat ventrem, vel periculosioribus, ut balneum in calculo
					et iliaca et colica, quod sedat dolorem et movet ventrem, licet constipet ventrem.
				</p>
				<pb n="44"/>
				<p>Semper tamen debes videre, quod iuvamentum sit maius nocumento, cum una medicina ex parte iuvat et ex
				parte nocet.</p>
				<p>Sequitur de ordine causarum aegritudinum, quae aegritudinem commoverunt. Debetis enim prius removere
					causam primitivam, inde antecedentem, ultimo coniunctam, et sic semper a prioribus natura prius debemus
					incipere cum ratione. Cogimur tamen quandoque incohare curam nostram a posterioribus natura, ut ab
					accidentibus vel alio utilium in ordine curationis propter inordinationem aegritudinis et malitiam eius,
					ut in colica a mitigantibus dolorem, in squinantia, anthrace et febribus peracutis et similibus, ubi
					expedit, a flebotomia et purgatione et hoc inordinate, purgando prius vel flebotomando, quodcumque
					occurrerit, quia in inordinata aegritudine et subita inordinata oportet uti curatione. Et ideo quidam
					auctores in talibus ponunt prius flebotomiam, quidam purgationem, quidam cristere. Et dico, quod non
					multum refert nisi apud illos, qui celant artem; utile enim est operari cum distinctione. Sequitur
					secunda regula: distinguenda est simplicitas et compositio morbi, quia saepe duo vel plures morbi
					eiusdem naturae et considerationis simul curari possunt, ut duae tertianae, duae pleureses, calculus
					renum et vesicae simul. Si vero sint diversarum naturarum, ut febris et epilepsia, diversis temporibus
					et diversis medicaminibus sunt curandi, ut ab eo incohandum est in curatione, in quo una harum trium
					proprietatum existit: verbi gratia, hydropisis non sanatur, nisi rectificetur complexio epatis, et
					ulcus, quod sequitur apostema, non sanatur nisi prius curetur malitia complexionis, quae necessario est
					cum apostemate. Quare horum curam intendemus prius. Similiter nec ethica ptisicorum, nisi prius vulnus
					&lt;pulmonis&gt; sanetur. Secunda proprietas sive modus est, cum una aegritudo fuerit causa alterius, ut
					opilatio et febris, bubones et ephimera. Medicabimur enim prius opilationes, et postea sanitis bubonibus
					ephimera terminabitur. Tertia est, cum una earum fuerit periculosior et de qua maior sollicitudo
				existit, ut synochus et paralysis.</p>
				<p>Medicabimur enim synochum exstinguendo calorem et flebotomando, et de paralysi non curabimus.
				</p>
			</div>
			<pb n="46"/>
			<div type="chapter">
				<head>CAPITULUM II. SIRUPUS</head>
				<p>Scias, quod sirupi diversificantur quinque modis. Horum enim quidam sunt solutivi, quidam stipidi, quidam
					digestivi sive divisivi, quldam alterantes sine divisione, quidam resumptivi vel enutrientes. De his
					omnibus suo loco dicetur. Sed hic de digerentibus maxime dicemus, qui corrigunt inaequalitates humorum,
					in fine vero particulae de alterantibus dyacrasiam et qui potu in febribus et aegritudinibus aliis
					offeruntur, licet inter se differre modicum videantur. Horum siruporum alii fiunt de sucis et vocantur
					diaquilon a kalon, quod est sucus. Alii vero de aceto et vocantur acetosi. Alii de decoctione seminum et
					herbarum. Et sirupi simpliciter vocantur, qui, cum vehementer coquuntur a calore solis vel ab igne, ut
					inspissentur et portari possint, arabice vocantur <note>[90vb]</note> robut; inde rob nucum, id est de suco corticis
					nucum
					inspissato, rob fructuum et similia. Sirupus, quo utendum est indifferenter in omnibus acutis et
					peracutis, ut causon, tripertito hemitritaeo, duplici et simplici tertiana, cottidiana de salso et
					breviter omnibus continuis, ad digerendum materiam et calorem mitigandum, valens ictericis, spleneticis
					et epaticis de calore. Recipe ungulae caballinae, radicum violariae, ceterach, polytrichi &lt;id est&gt;
					adianthos, scolopendriae, capillorum Veneris, boraginis, epaticae, cichoreae, scariolae, corticis
					radicum feniculi vel petroselini, brusci, sparagi: omnium sive quorundam ana manipulam unam, et si plus
					fuerit de herbis, efficacior erit; violae, nenufaris, seminum frigidorum, citrulli sive melonis,
					cucurbitae, cucumeris, ordei mundati, scariolae, portulacae, lactucae, malvae ana unciam unam;
					sandalorum rubeorum, berberis ana unciam semis; papaveris albi uncias duas; spodii &lt;id est&gt;
					limaturae eboris drachmas duas. Conficitur sic: quassa universa praeter flores, et sic propone aquam
					simplicem vel, quod longe melius est, aquam cucumeris vel cucurbitae involutae pasta vel argilla et
					coctae in furno vel sub cineribus, cuius medulla bene cum manibus comprimatur, ex qua totum cooperiri
					possit. Coque ad lentum ignem, donec herbae virorem deponant et descendere videantur, quod est signum
					completae decoctionis. Ultimo flores appone, cola et adde zuccarum ad libitum, vel pro duabus libris
					aquae vel tribus libram unam zuccari ponere debes, sed zuccarum malaxa prius; et cum spumam totam
					supernatare videris, cola
					per stamineam vel pannum rarum, leniter exprimendo <note>[91ra]</note>, et reduc ad ignem et coque, donec se teneat in
					spatula et filum faciat vel super ignem positus non discurrat; et hoc, si volueris diu servare; si vero
					parum
					<pb n="48"/>
					non oportet tantum coquere. Sed tamen contra idiotas scias, quod oportet sirupum et alia, quae coquenda
					sunt, moderate coqui, ut virtus ignis misceat virtutes medicinarum et sic veniat ad naturam mediam, quae
					est forma mixti; alioquin non valebit medicina. Et hic est causa, quare non valet theriaca in novitate
					sua nec fere aliqua medicina, quia nondum propter brevitatem temporis sunt permixtae virtutes
					medicinarum; unde etiam se resipibiliter alterantur medicinae a sapore, quem habuerunt in novitate. Vel
					confice aliter et melius: de herbis sucum extrahe, substantiam cum
					aliis medicinis coque, colaturam postmodum suco adiunge et adde zuccarum ut prius; si volueris aliter
					clarificare sine ovis, cum coeperit &lt;coqui&gt; ad ignem, destilla per filtra, servas tenuem, sicut
					faciunt alchimistae, et offers bis in die, mane et aero, ante cibum, ut ait Avicenna capitulo de
					tissano, vel quater, vel cum ierit dormitum, cum tissano vel
					aqua calida simplici. Potes etiam infra diem tradere de eodem cum calida vel si sana sunt viscera, cum
					calida prius et postmodum infrigidata. Multo tamen melius est, si calida fuerit, quia aqua frigida
					materiam in acutis congelat et inspissat. Potes etiam pro parte solutivum facere hoc modo, quod
					ostentetur a quinto die in antea securiter in acutis, in die non critico, hoc modo: sume de eo libram
					semis, antequam multum coquatur, et adde reubarbari vel reupontici electi unciam unam; vel, si fuerit
				sani pectoris et pauper, uncia una corticum mirobolanorum citrinorum tantundem valebit.</p>
				<p>Da de hoc composito uncias duas vel unciam unam, <note>[91rb]</note> si debilis sit infirmus. Solvit enim suaviter ad
					unam vel duas vel tres sellas et suaviter minuit materiam sine impedimento naturae, et tenendo ventrem
					solutum futuram prohibet alienationem, quae nasci solet ex incurata ventris constipatione, quae nocet
					mirabiliter in acutis. Ne te taedeat de hoc longe quae audire prolixe, quia hic aperitur porta clausa et
					affectio mentis sermone manifestatur, quia sic loquor, ut levius intellegas et copiosius opereris. Et
					quod hic dicitur, fere in omnibus aliis diversitatibus siruporum erit ubilibet observandum. Item si nec
					omnia sicut dixi per ordinem habere poteris, habeas quae potes, quia necessitas non habet legem, nec
					multum nocet transire in talibus; sed in theriaca, metridato et similibus variatio nimis noceret. Cara
					remove
					pro pauperibus et appone, si potes, aliquid aequivalens, quia in vilibus saepe maior efficacia solet
					esse. Adde et minue secundum diversitatem
					<pb n="50"/>
					temporis et morborum, quo nihil plus facit, quod maxime te peritum ostendit. Unde caute in viatico
					legitur capitulo de causon: minuat et addat prudens medicus secundum quod necessarium fore credetur. In
					illa, ubi fuerit flegma, ut in cottidiana, continua, minori hemitritaeo et tempore hiemali addes radices
					apii, polypodii et similia. In causon vero,
					tertiana, continua et similibus &lt;et&gt; tempore aestivo subtrahes brusci, sparagi et feniculi et
					similia. De eisdem rebus infusis in aceto et aqua potes facere sirupum acetosum diureticum valentem
					multo plus quam sirupus acetosus usualis in acutis, peracutis, opilatione splenis et epatis de calore,
				et reprimit acumen saltim flegmatis et colerae manifestae.</p>
				<p>Sed non potest <note>[91va]</note> clarificari, nisi prius fiat sirupus cum aqua et postmodum addatur acetum clarum.
					Item deficientibus praedictis herbis potes idem facere de utraque acedula vel de sola alleluia, sucus
					cuius
					sirupatus aequivalet oxysaccharae. Sirupus alius ad idem, ubi deficiunt herbae omnino, ut Venetiis et
					multis
					aliis locis: Recipe sandali utriusque, suci liquiritiae, portulacae, papaveris, berberis ana unciam unam;
					spodii drachmas tres; camphorae scrupulum unum; violae uncias duas. Redige species in pulverem et liga
					in panno et fac bullire in aqua cucurbitae vel cucumeria vel suco limonum, et addito zuccaro fiat
					sirupus. Praedicta doctrina in omnibus observanda,
					puta si vis acuere et laxativum facere. Potes etiam sirupum ex aqua et zuccaro, et post clarificationem
					sacculum cum speciebus coquatur in sirupo; suspensae miserunt clarum: sic plus virtutis habebit. Isti
					tales vocantur sirupi de herbis frigidis, et cum recipiunt radices calidas et diureticas, sirupi de
					radicibus. Regula generalis in faciendis sirupis
					de qualibet medicina ad easdem aegritudines, ad quas valet illa medicina: respice confectiones illius
					medicinae, de qua vis sirupum facere, in antidotario vel libro aliquo, dispensa species ibi positas et
					secundum praedictam doctrinam fac sirupum. Verbi gratia, vis facere sirupum resumptivum et ethico vel
					tipsico: respice Diapapaver Constantini, quod
					est in capitulo de tussi, vel electuarium ad restaurationem, et de speciebus ibi positis fac sirupum,
					nisi quid ibi nocitivum esse videatur. Idem serva in omnibus aliis medicinis. Sunt et duo alii in
					celebri usu, quibus utimur in eisdem causis, si non adsit tussis et strictura pectoris, scilicet sirupus
					acetosus et oxysacchara, quos Maurus in usu habens maxime laudavit per evidentem efficaciam, quam in eis
					invenit in reprimendo coleram et acutos humores, quia acetum est mora colerae, ut dixit Ypocras et
					Ysaac, et vita melancoliae
					<pb n="52"/>
					et nocet omnibus infrigidatis. Sed differunt, quia acetosus fit de aceto vini vel citri vel limonum et
					citranguli et plus infrigidat partes remotas de natura aceti vini, cuius est a remota transire;
					oxysacchara vero fit de vino granatorum hoc modo: recipe vini malorum granatorum libram unam, zuccari
					candidi libram unam, coque, ut prius docui, non apponendo albumina ovorum, quia non debet clarificari.
					Quidam ponunt octo uncias vini granatorum et quattuor uncias aceti vini, sed mihi non placet. Sirupus
					acetosus simplex sic fieri debet, et qui aliter facit, peccat: sume zuccari libras tres, tere et
					superpone tantum aquae, quod cooperiatur, et additis albuminibus ovorum movendo manu, igitur superpone
					et clarifica sicut prius et pluries, sicut oportet. Tandem adde aceti clari albi, quod magis valet forte
					accedens, donec in gustu satis caldus videatur, et coque, donec spissus sit. Quidam faciunt ipsum de
					solo aceto et male. Taliter enim eum conficit Avicenna, et est in experientia summus. Si vis facere
					durum, coque tamdiu movendo semper ad lentum ignem, donec gutta super marmora posita induretur. Quidam,
					dum satis coctus est, apponunt zuccarum candidum in mortario diu movendo, donec satis spissus sit, et
					apponuntur scrupula duo vel unum camphorae, dantes de mane cum calida, in meridie cum frigida, ad
				alterandum. Sed primus modus plus valet.</p>
			</div>
			<div type="chapter">
				<head>CAPITULUM III. &lt;DE CALLIDITATE MEDICORUM&gt;</head>
				<p>Doctores quidam, quos livor intus habuerit, et ad tegumentum propriae ignorantiae nunc ponunt <note>[92ra]</note>
					spodium, ubi alius posuit rasuram eboris, nunc parum, ubi alius multum, nunc tria medicamina frigida vel
					calida, ubi alius sex vel quattuor anteposuit, ut sic variando artem incomprehensibilem reddant; nam quo
					teneam nodo, mutarem Protea secundum debite; terminum tu videris quantitatis nullius elementi. Hi dicunt
					se vidisse in Parnaso, quot librae sint ignis in equo et asino et quantum aquae latitet in lactuca, quos
					Avicenna in libro quinto Canonis vituperabiliter reprehendit. Nam nihil potest in medicinis poni nec
					corporibus adhiberi, nisi quandoque hoc casu contingat, quia, quod mihi multum, tibi parum, et quod
					istum sufficienter infrigidabit vel calefaciet, illum minime. Cessent ergo tales mentiri &lt;et&gt;
					confundere pauperes, qui non possunt semper stare in medicina, et confiteantur in populo veritatem, quia
					qui
					<pb n="54"/>
					vires medicinarum, plantarum et animalium, &lt;deliberans&gt; debito uteris arbitrio, noveris sicut primi
					diversitates ponendorum in medicinis, secundum quod in utraque causa requiri poterit, perfectius et
				subtilius indagare.</p>
			</div>
			<div type="chapter">
				<head>CAPITULUM IV &lt;SI HABET ALIQUIS ARTEM PONDERA PONENDORUM IN MEDICINA DETERMINARE&gt;</head>
				<p>Scias, quod nemo babuit artem ponendorum in medicinis secundum determinatum quantitatis modum, quia
					impossibile est perfectione immetiri
					excessum qualitatum complurimarum, quia, ut prius dictum est, nec modum scimus determinatum de quattuor
					elementorum immixtis, et ideo scientia graduum coniecturalis est et imperfecta. Argumentum huius, quia
					Constantinus ponit apium calidum et siccum in tertio gradu, Avicenna vero in primo gradu calidum esse
					dicit. Quidam ponunt malvam calidam et humidam, et quidam frigidam et siccam. Circa haec talia inter
					auctores multa diversitas invenitur, quod non contingeret, si debitam de his certitudinem habere
					possent. Alkindus vero in suo libro graduum non processit nisi per hypothesim dicens, <note>[92rb]</note>si simplicia
					erunt calida vel frigida, sicca vel humida in tali gradu, tunc
					productum sive compositum erit calidum in tali. Insuper proprietates medicinarum, secundum quas sunt
					nobiles et excellentes operationes, sunt ignotae pro magna parte. Galienus tamen et Andromachus, qui
					fuerunt potissimi in compositione medicinarum, per multam considerationem et experientiam cognoscentes
					vires confusorum, congelatorum, animalium et plantarum, processerunt secundum bonum arbitrium et
					existimationem propinquam veritati, a qua non est recedendum nisi ex causa necessaria, quia praesumitur
					propter maius studium et experientiam
					nobis potuisse melius arbitrari. Quilibet tamen peritus et exercitatus in arte utens industria eorum hoc
					idem facere poterit sine reprehensione, quae talis est. Volentes enim comprehendere medicinam propter
				aliquam istarum causarum:</p>
				<p>aut ut medicina esast magis efficax, aut propter compositionem aegritudinum et contrarietatem curationis
					morbi, aut &lt;ut&gt; reprimeretur malitia medicinae,
					aut ut medicina melius conservaretur,
					aut ut horribilitas saporis auferatur,
					<pb n="56"/>
					aut ut medicina alteri sociata vadat ad locum, ad quem sola ire non posset, aut ut prohibeatur corruptio
					medicinae a virtute digestiva et calore innato nostrorum corporum, antequam compleat suam operationem:
					miscuerunt diversa diversimode, ponentes de quibusdam multum, de quibus&lt;dam&gt; parum et de quibusdam
					mediocriter. Et &lt;habeas&gt; causas, quas determinavit <note>[92va]</note> Avicenna in primo libro Canonis,
					Stephanon in Antidotario Pantegni, sed melius Andromachus in libro De theriaca et Aunaim, sicut in his
					distinctionibus apparet. Andromachi causae, quare de aliqua medicina simplici in composito quantitas
					multa: aut quoniam virtus medicinae est debilis, aut quoniam membrum, quod medicatur ea, laesum
					longinquum a viis, per quas transit medicina, aut quoniam iuvamentum eius appropriatum illi aegritudini
					et membro laeso,aut quoniam multorum iuvamentorum,aut quoniam est cum medicinis destruentibus virtutem
					eius, aut quia pauca recipiuntur ibi sibi similia in virtute. Causae, quare ponatur quantitas parva: aut
					quoniam medicina est fortis virtutis et vehementis operationis, aut propter parvitatem iuvamentorum
					eius, aut quoniam membrum, quod indiget ea, est propinquum, aut quoniam iuvamentum eius invenitur in
					multis aliis, aut quoniam iuvamentum eius non est appropriatum illi aegritudini &lt;et&gt; membro laeso,
					aut quoniam aggregatur cum eo, quod est de iuvamento, aliquid nocumenti, aut quoniam iuvamenta eius sunt
				multa.</p>
			</div>
			<div type="chapter">
				<head>CAPITULUM V. GENERA SCHOLARUM</head>
				<p>Scholae duo sunt genera, una divitum et altera pauperum, de qua dicam prius quaedam communia utrique et
					quaedam propria. <note>[92vb]</note> Communia sunt ista: quicumque practicari disponit de novo, socium debet eligere
					competentem, qui manum posuerit in operatione, qui diu studuerit vel et bene profecerit sub
					&lt;magistro&gt; famoso et in loco famoso so, quia illic etiam diversa occurrere consueverunt et magis
					miranda et ignota. Oportet enim hominem instrui ab instructo, quare eleganter dictum est:
				<pb n="58"/>
				Disce, sed a doctis; indoctos ipse doceto.</p>
				<p>Consideret mores suos et sui corporis dispositionem, ut ad loca apta se jtransferat. Qualis enim quis
					est, libenter cum talibus conversatur. Si fuerit spleneticus vel homo, qui ex qualibet occasione de
					facili permutetur, non vadat Ariminum vel Ravennam vel in Sardineam, quia crescente passione de natura
					loci moriuntur, vel qui aliis debebat medicari, medico indigebit, et proprium mutabit in alienum: quid
					habebit, perdet et aliud non acquiret. Consideret aegritudines abundantes in loco illo, quia sicut
					quaelibet terra proprias habet maneries, etiam sic et proprias habet species passionum, ut contra
					praedicta incommoda proprias habeat medicinas et circa illa maxime sit attentus. Cum vero terram
					intraverit, diligenter inquirat a populo de viro, quem fama reddiderit honestatis meliorem. Illi te
					committe et eius consilio regaris, quia ex eo tibi auctoritatem maximam comparabis, quia praesumitur
					sapiens et honestus, qui libenter cum honestis et sapientibus conversatur. Omnes ad te venientes admitte
					et pauperes non excludas, ut omnem ad te venientem cum denariis paucis vel multis non eicias foras.
					Melius est enim aliquid habere quam nihil, quia multitudo naturaliter
					incepit <note>[93ra]</note> ab uno. Deum time, orthodoxis consentias, vitia aliorum, maxime sacerdotum et eorum, qui
					maiores sunt in vico, in principio, antequam radicatus sis in vico, non reprehendas, quia excludent te a
					conversatione fidelium. Susceptos tuos visita, de eorum &lt;cura&gt; assidue cogita super libros;
					castitatem ama; fuge multiloquium et ebrietatem,
					contentionem et stultorum conversatione; iudica cum multa cautela, quia iudicium difficile; secretum tibi
					commissum serva; ne te credas omni spirituali; infirmos numquam aspere disponas; confessionem iniungas
					in exitu, si videtur graviter laborare, ne facias contra decretalem, per aliquem de suis, quod cautius
					fiet accepto pignore. Et si quaesierint a
					te, ut solet fieri, in exitu: Quid vobis videtur? Noli statim dicere: Bene, liberabitur, ne forsan
					moriatur, et sic vituperarent te per totam terram et dicerent te nihil scire. Nec primum infirmum, quem
					acceperis in introitu
					villae, accipias moriturum vel nimis graviter laborantem, quia, si non sanaretur, turpiter et damnose
					concluderent sicut prius, sed remissius responde sict: Graviter se habet; bene taman speramus per
					misericordiam Jesu Christi, nisi aliquod novum emergat, quod cogat nos emutare sententiam, quod adeo
					<pb n="60"/>
					diligenter adhibemus curationem, quod restituere &lt;possimus&gt; pristinae sanitati. Sis mundus corpore;
					omnibus urceolariis servitium promitte et sta cum eis; non sis nimis pomposus nec omnino pannosus; a
					mentis habitudine non discordes; in magnis periculis te exhibe cum fortuna, ubi vel totum perdas vel
					totum acquiras, nec accipias fideiussorem vel bestiam, quae loquatur, sed pignus non trahat te in
					iudicium, quia non est bonum contendere in patria <note>[93rb]</note> aliena. Fac bonum forum, in principio parum
					recedens a consuetudine medicorum; serva hoc. Exemplum enim do vobis, ut sicut ita et vos faciatis. Item
					etsi diversas ferre debeas medicinas, illas tamen, quae circa frequentiores morbos sive in viris sive in
					mulieribus locum habent, potius ferre debes. Frequentiores aegritudines sunt istae: febres, apostemata,
					scabies, solutio ventris, tussis, catarrhus et guttae, excessus humorum sine febre; in mulieribus vero
					retentio menstruorum et fluxus, suffocatio matricis, impedimentum generationis, frigiditas matricis et
					similia, quia
					passiones mulierum omnes a matrice locum habent. Pauperes scholares siquidem has leves in pretio et
					efficaces in opere portabunt medicinas: mirobolanos citrinos, reuponticum, scammoniam, cassiam,
				reubarbarum, monepteis.</p>
				<p>De compositis: electuarium de suco rosarum, &lt;electuarium&gt; frigidum Cophonis, oxy, katharticum
					imperiale sex uncias cum duabus unciis vel una sirupi violati vel zuccarae apposita aqua et abiecta
				substantia per colaturam.</p>
				<p>De simplicibus: violae, pruna, semina frigida, manna, tamarindi, cassia fistula, serum lactis caprarum,
				iuiubae, sebesten.</p>
				<p>Idem in plantis: violaria, herbae frigidae usuales, cerasa corvina, borago id est lingua bovina,
				umbilicus Veneris.</p>
				<p>De compositis: zuccara violata, trifera saracenica, diaceraseos simplex, zuccarum frigidum de floribus
					boraginis ad modum zuccari rosati. Idem in plantis: lignum quoddam, quod vocatur <note>[93va]</note> avornus, cuius
					rasura purgat coleram cum impetu; cortex radicis genestae coctus debiliter; semen eius impetuose et cum
					vomitu &lt;purgat&gt;; grana cataputiae mundata, centaurea minor, absinthium, fumus terrae, mercurialis
					et totum, quod est in malo granato, antequam perfecte maturetur, in pondere sex unciarum; mirobolani
					kebuli, turbit, aloes citrinum, coloquintida, agaricus. Idem in plantis: polypodium, sed magis dolorem
					ventris facit, nisi multa semina apponantur extenuantia ventositatem; aliter securiter purgat elleborus
					impetuose cum vomitu; sucus ebuli et sambuci suaviter et cum vomitu et secessu; esula impetuose ventrem
					movet; titimallus et laureola similiter.
				</p>
				<pb n="62"/>
				<p>De compositis sine febre: benedicta, paulinum sine opio, picra, hiera picra, pillulae aureae, pillulae
					arteticae, pillulae de quinque generibuset &lt;pillulae&gt; sine quibus esse nolo, sene, mirobolani
					indi, ferrugo id est limatura ferri, euforbium, elacterium. Idem in plantis: squilla et suum acetum
					mirabiliter per vomitum et per secessum purgat; similiter elleborus niger, centaurea maior, camedreos et
					camepitheos. De compositis sine febre: diasene, theodoriton anacardinum, trifera
					saracenica, hiera logodion, et praedictae pillulae, sed praecipue meae, quas feci ad memoriam. <note>[93vb]</note> De
					vomitibus et solutivis cuiusque humoris cum febre propriis capitulis invenietis. Hic autem et ibi
					diversa posui et ponam, ut uno deficiente reliquum subfragetur, et pauper de iis eligat, quae placent
					magis. Nam omnia hic et in toto libro posita, audacter dico, certa sunt, nec, si sane intellexeris, hic
					aliquid invenies reprehensione dignum. De opiatis portabis contra tussim vigiliarum: requiem;
					&lt;contra&gt; febres et omnes causas calidas: rubeam, requiem; contra frigidas: diaolibanum,
					musam eneam et auream alexandrinam, pillulas cinogloticas, quae sunt efficacis operationis in utraque
					causa prostringendo sanguinem in haemoptoicis et menstruatis; athanasiam pro passionibus mulierum;
					triferam magnam cum opio et sine opio ad provocandum menstrua et secundinam eiciendam et ad
					generationem, antidotum emagogum et
					theodoriton euporiston. De confortantibus et calefacientibus: dianthos, diacalamentum, cingiber conditum
					et diacitoniten. De infrigidantibus et confortantibus in febribus acutis: zuccarum rosatum, violatum,
					triasandali, diarrhodon abbatis et rosata novella. De digestivis: in calida, triferam saracenicam et
					oxysaccharam, quae nunc ubique fieri potest; in frigida, oxymel squilliticum. De oleis: oleum laurinum
				in frigida, oleum rosatum et violatum et mandragoratum.</p>
				<p>De unguentis: populeon in calida; contra scabiem: unguentum album; ad flegma salsum: fuscum.</p>
				<p>De vomitibus: vomitus Nicolai.</p>
				<p>Contra guttas frigidas et membrorum infrigidationes et indignationes nervorum: agrippa, marciaton,
					unguentum aureum et arrogon et dialteam. De pillulis simplicibus: pillulas aureas, pillulas de quinque
					generibus, pillulas ante cibum, arabicas vel istas, quae primis fere omnibus aequivalent et sunt
					pauperum et stincados et securae <note>[94ra]</note> in purgando principaliter flegma, secundario coleram, et sint
					vobis ante cibum et
					<pb n="64"/>
					post cibum, quia tantum valent, et conficiantur duobus modis. Primo sic: recipe aloes citrini vel epatici
					unciam unam, tere et confice cum suco caulium et da duas &lt;pillulas&gt; ad modum fabae vel quinque vel
					septem sicut cicer, sic non debilitando. Stomachum suavissime purgant ad sellam unam vel duas. Vel
					aliter et fortius: recipe aloes unciam unam, sammoniae coctae unciam semis, anisi, apii ana drachmam
					unam, masticem drachmam unam; confice cum suco caulium et absinthii et fac ut prius. Divites vero, si
					pro superbia vel rerum copia haec sola portare nolint, sumant Antidotarium et librum De simplici
					medicina et, si volunt, quidquid ibi viderint, totum portent. Illa nomina diversitatum medicinarum in
				mea conscriptione in fine &lt;tertii&gt; libri ad memoriam facile perfecte notata poterunt inveniri.</p>
			</div>
			<div type="chapter">
				<head>&lt;CAPITULUM VI.&gt; DE DIGESTIVIS ET DIVISIVIS ET CETERA</head>
				<p>Cum contingat materiam peccare proprie secundum digestionem quattuor modis, ut deorsum in capitulo de
					signis digestionis et indigestionis liquebit. Si &lt;sit&gt; materia indigesta secundum spissitudinem
					sive grossitiem sine
					viscositate et cum frigiditate, ut saepe contingit, sicut in laborantibus vitio splenis et quartana de
					melancolia naturali, digerenda est materia cum calefacientibus et subtiliantibus, utpote cum cibis
					calidis et electuariis, ut cingibere condito, diacalamento, diatriton pipereon, diagalanga, diacimino,
					diaspermaton, speciebus aromaticis similem virtutem
					habentibus, oxymelle diuretico et de squilla cum apozematibus diure ticis, vino albo et subtili, pillulis
					de paulino post principium digestionis, quia manifeste digerit materiam et paulatim evacuat, et
					similibus. Regula enim est generalis, quod quaecumque habent alterare qualitatem <note>[94rb]</note> materiei, qua
					resistebat exitui, sive sint potus sive pulveres,
					cibi, unguenta vel balnea et quaecumque talia, aliis conditionibus non prohibentibus a latere, digestiva
					sunt. Antiqui tamen sirupis et aquis in digerendo potius utebantur, quia per membra facilius transire
					possunt. Si vero materia sit secundum spissitudinem indigesta cum viscositate et frigiditate ut flegma
				vitreum, eisdem utendum, sed magis incisivis.</p>
				<p>Si vero secundum liquiditatem, ut in tussibus et coryza &lt;id est&gt; catarrho saepius accidit et
					omnibus fere passionibus de rheumate natis, et glutinosis et moderate inspissantibus utendum, ut
					decoctione liquiritiae, ficuum siccarum, hysopi cum pauco melle, thure, mastice, laudano,
					<pb n="66"/>
					vernice et similibus maturantibus: unde calidas et humidas has, de quocumque sint genere, sanas maxime
					passiones, et potissime liquiritia et thus quocumque modo sumpta. Si vero peccet materia furore sive
					acredine, ut colera naturalis, flegma salsum, colera prasina &lt;et&gt; eruginosa et humores qui
					aduruntur, digerenda erit materia cum sirupis et medicinis incidentibus, ut sirupo acetoso vel aceto
					mixto cum ptisano vel aqua calida in paupere, oxysacchara, vino granatorum, sirupo violato, sirupo
					frigido vel nobili trifera saracenica. Balneum quoque dulcis aquae ad digerendum coleram sine febre et
					epatis calefactione plurimum valet. In iis autem et similibus balneum facere non audemus ante perfectam
					corporis mundificationem. Valent quasi et ista electuaria: triasandali, rosata novella, zuccarum
					violatum et similia. Et generaliter dicendum est, quod digestiva sanguinis et colerae usualiter sunt
					dicti sirupi et electuaria.Flegmatis vero digestiva: <note>[94va]</note> oxymel simplex de radicibus , claretum
					usuale vel aliud bonum, picra et benedicta. Simplicia digestiva melancoliae: oxymel de radicibus,
					squilliticum, diasene simpliciter, pliris, nobile claretum et quaecumque in principio
					superius dicta sunt. Regula: ubi communicant causae digestionis, communicari debent et iungi causae
					facientes digestionem. Verbi gratia, colera vitellina et citrina ex parte flegmatis grossitiem habet cum
					frigiditate et ex parte colerae furorem et ex utrisque simul mixtis viscositatem, quia scilicet cum
					humido mixtum viscosum reddit aridum humorem, quare tertiana de his humoribus sicut quartana longissima
					esse solet. Erit ergo utendum in digerendo partim calefacientibus moderate, ut oxymelle simplici, et
					partim infrigidantibus, ut sirupo acetoso vel oxysacchara. Undecumque hac vel simili mixtura facienda
				est digestio in quocumque tali, nisi forsan tempus calidum contradicat.</p>
			</div>
			<div type="chapter">
				<head>&lt;CAPITULUM VII.&gt; IN INTERPOLATIS QUO DIGESTIVO DEBEMUS UTI</head>
				<p>In febribus acutis utendum sirupis iam determinatis et praeter hos sirupo violato vel nenufarino, qui de
					floribus nenufaris, ad modum sirupi violati, &lt;sirupo&gt; gileni, rob fructuum et similibus. In
					interpolatis autem distinguendum, de quo humore vel humoribus contingant. Utere digestivis ad humorem
					omnem et humoris peccatum
					<pb n="68"/>
					determinatum. Regula: in interpolatis calidis vel in frigidis, si multa convenerint ad acumen, ut
					caliditas temporis, complexionis, aetatis et similia, utendum regimine acutorum, in quantum est
					interpolata vel de frigido facta. Item nota: in omni digestivo sicut in solutivis distinguenda species
					passionis, locus et dispositiones, quae morbum antecedunt vel consequuntur. Verbi gratia, iste laborat
					cottidiana de salso, materia in pectore <note>[94vb]</note> existente. Non dabo xysaccharam, maxime si post tussim
					vel ante habuerit, quia acetosa nocent pectori et qui tussim habet, sed sirupum acetosum, in quo sunt
					aliqua, quae opponuntur naturae intrinsecae sine manifesto eius, ut herbae frigidae, et offeram cum
					tisano et lacte seminum frigidorum, quia in causis calidis ista solent proprie pectori subvenire; idem
				ubique attendendum.</p>
			</div>
			<div type="chapter">
				<head>&lt;CAPITULUM VIII.CUM, QUO, QUANDO ET QUOTIENS SIT OFFERENDUM DIGESTIVUM &gt;</head>
				<p>Non est dubium, quin digestivum in acutis et interpolatis sit cum aquis diureticis ad eandem valentibus
					passionem vel simplici calida propinandum et in sanis lapsis, quia ab excessu calidorum proprie sunt
					purgandi. In frigidis vero causis similiter vel, quod melius est, cum vino et aqua; verbi gratia in
					vitio splenis et quartana de melancolia naturali et similibus, quia iam determinavit Galienus in libro
					De simplici medicina, quia aqua pura vel vinum solum non sic sedant sitim ut vinum mixtum, quod virtute
					subtilitatis et profundationis suae aquam frigidam et humidam facit ad interiora venire, quae, calorem
					et siccitatem membrorum profunditus remittendo, sitim sedat, quae est exuriens frigidum et humidum, ut
					in libro De anima determinatum est hac eadem ratione. Venenum, ut ait Avicenna, cum vino dato citius
					occidit, et theriaca occidit citius cum eodem; et est offerendum digestivum mane et sero, sic bis in
					die, stomacho existente vacuo a cibis, vel quasi ne actio digestivi per cibum impediatur, sicut dicit
					Avicenna in quinto libro Canonis capitulo de aqua ordei.
				</p>
			</div>
			<pb n="70"/>
			<div type="chapter">
				<head>&lt;CAPITULUM IX.&gt; DE ACCIDENTIBUS , QUAE SEQUUNTUR EX USU DIGESTIVORUM</head>
				<p>Accidentia, quae sequuntur ex usu digestivorum, in diversis diversa: cum in quibus arenulae in urina et
					ardor in urinando, fluxus humorum ad iuncturas, unde usus digestivorum in pluribus commovet artheticam,
					dolorem capitis et sonmia diversa propter dissolutionera materiae, quae ad partes capitis levigatur, et
					in dispositis <note>[95ra]</note> propter eandem causam movet maniam et melancoliam &lt;et&gt; aggravationem
					membrorum; propter eandem causam et eorum, qui materiam digerunt et non purgant, casus in putrida esse
				solet.</p>
			</div>
			<div type="chapter">
				<head>&lt;CAPITULUM X. QUANDO DEBET ANTECEDERE FLEBOTOMIA PURGATIONEM VEL E CONTRARIO, ET QUA RE&gt;</head>
				<p>Scias, quod duplex est repletio corporis: una universalis, quae debetur toti, altera particularis, quae
					debetur parti uni vel pluribus sed non toti. In universali: venarum repletione et arteriarum
					concavitates replentur et aliorum membrorum concavitates extra venas vel vacuitas stomachi, matricis et
					intestinorum, pectoris, pulmonis et similium. Et repletio vasorum eo, quod fluxus et superfluitates
					fetat ad principalia et non principalia, periculosior est repletione, quae est extra, et prior
					aegritudinum commotiva, id est febrium continuarum, pleuresis et periplemoniae, squinantiae, apostematis
					splenis et epatis et similium, quare per regulam primi &lt;capituli&gt; prius solvenda est.
					Adurgentioris enim et periculosioris causae obstaculatum prius medicina subfragabitur posita. Praeterea
					repletio, quae est extra, originem habuit a venis, cum per calorem et virtutem cordis humorum generatio
					sit in venis, quare prior prius solvenda, et in hoc casu praecedere debet flebotomia purgationem. Hac
					eadem consideratione minuimus in interpolatis, nisi circumstantiae
					contradicant, quia praesumitur de humore faciente interpolatam causam, &lt;qui&gt; principium habuerit a
					vena, in venis aliquid remansisse, et non solum timemus ex conculcatione putrefactionem futuram in
					venis.Cum vero repletio principaliter est extra, exeunte, quod intus erat, omnino intus extra, vel quasi
					praecedat purgatio flebotomiam, et nota: post purgationem de forma bonae operationis erit, ut <note>[95rb]</note>
					&lt;flebotomia&gt; sequatur. Post balneum et opiatae exhibitionem non convenit flebotomia, licet in
					omnibus ut in extenuatis, pueris, senibus, debilibus et qui
					<pb n="72"/>
				parum ante minuti erant et quorum venae complexae sunt et sanguinis parum habent.</p>
			</div>
			<div type="chapter">
				<head>&lt;CAPITULUM XI.&gt; DE NOCUMENTO FLEBOTOMIAE QUANDO FIT ANTE DIGESTIONEM</head>
				<p>Cum sanguis easdem recipiat inaequalitates, quas et alii humores, quare resistit exitui, sicut alii
					digerendus est, et sine laesione, nec facilius expellatur, et hoc dixit Avicenna in &lt;quarto&gt; libro
					Canonis capitulo de quartana, et pauci invenerunt istud. Haec causa, quare acceleratio flebotomiae nimis
					nocet, quia humor est indigestus, nisi in egritudinibus peracutis, ubi etiam propter furorem ante
					digestionem humorem alium non purgamus. Et quia facilius digeritur aliis humoribus propter minorem
				distemperantiam ab aequalitate, ideo citius purgatur per flebotomiam.</p>
				<p>Et ideo in febribus, nisi sint peracutae, melius fit mutatio vel minutio in quarto vel in tertio die in
					aestate quam in primo vel in secundo. In hieme vero differendum usque ad sextum diem, et est offerendum
					usque ad tempos istud digestivum, quod aegritudini competere videatur. In sanis vero lapsis secundum
					sanguinis inaequalitatem prius per duos vel tres dies digestivum debitum offertur. Verbi gratia, si
					peccaverit grossitie, sicut in multis videri potest, in quibus aperta vena sanguis propter spissitudinem
					exire non potest, offerendus est sirupus acetosus in calida causa vel aliud simile vel oxymel de
					radicibus in frigida cum decoctione seminum feniculi, anisi, apii, vel pulvis horum seminum sumatur in
				cibis, et decoctio potibus misceatur, quemadmodum docuit Alexander.<note>[95va]</note></p>
			</div>
			<div type="chapter">
				<head>&lt;CAPITULUM XII.&gt; DE DIAETA, QUAM VOLUMUS DARE VOLENTIBUS ACCIPERE MEDICINAM</head>
				<p>Qui purgari debet per inferius, utatur cibis et potibus solutivis et ventrem humectantibus, balneis
					quoque et inanitionibus ad hoc aptis, utmateria ad exitum praeparetur, et ideo mane digestiva
				competentia propinentur;</p>
				<p>vitet repletionem, coitum, exercitia multa, quia prohibent futuram purgationem. Super omnia etiam
					considerandum, si materia sit digesta vel non, quia qui indigestam purgat, numquam,
					<pb n="74"/>
					ut saepe novi, periculum evitabit. Quare digesta convenit medicari, cum digestionem cognoscetis, sicut
					deorsum proprio capitulo determinatur. Item regula: non datur medicina super ventrem constipatum, quia
					nonpotens exire multos suffocati non detur nova nec medicina, &lt;quae&gt; multiplicet diversitates
					diversa in se vehementia recipiens solutiva, quia una de illis prius ventrem solvit quam secunda, et una
					quaerit exire, antequam altera operetur, una movet humorem ad partem unam et reliqua ad partem aliam,
					quare sequitur dolor cum tortione vehementi, et haec est ratio, quare reubarbarum et mirobolani male
					miscentur scammoniae. Item considerandum, an humor sit multus vel paucus, calidus vel frigidus,
					naturalis vel innaturalis, et quo in loco sit, ut nomine loci non solum unam de quattuor regionibus
					intellegas, verum etiam membrum, in quo principaliter materia continetur. Verbi gratia, sit humor
					inferens in capite passionem et in auribus: purgantia humorem ista debent esse lenia, respicientia caput
					et aures. Alia est enim medicina aurium passionum et alia oculorum, licet utraque istarum passionum sit
					in capite. Et si humor multus fuerit, quod determinant exuberantia purgationum et multitudo
					superfluitatum, aggravatio membrorum, <note>[95vb]</note> in quibus materia continebatur, et manifestum impedimentum
					operationum, prius quidem offerendum fortius solutivum, si virtus corporis poterit tolerare, quae
					potissime consideranda in omni purgatione. Si vero parum fuerit de humore, et parum et debilius
					offerendum est solutivum &lt;contra&gt; calidum et frigidum, naturale et innaturale. Si sit humor,
					determinare debemus, ne uno &lt;solutivo&gt; loco alterius purgando corpori periculum adferatur. Insuper
					leniori et frigido medicamine purgamus materiam calidam, quia facilius oboedit moribus medicinae,
					frigidam vero e contrario, unde aegritudines calidae finiuntur tempore brevi, frigidae vero de
					consuetudine longae fiunt. Item &lt;considerandum&gt;, si de facili vel difficulter solvitur per
					medicinam, ne, si forte ei, qui de facili solvitur, de medicina multum offera tur, periculum mortis
					incurrat; vel si ei, qui difficulter solvitur, parum adhibeamus, non solvetur, sed in ridiculum
					venientes cogemur etiam periculo iterato tribuere solutivum. Quod antiqui vitare volentes ante solemnem
					purgationem per duos vel tres dies offerebant aliquod solutivum, ut sex pillulas de paulino vel parum
					electuarii de suco rosarum vel aliud tale, et si videbant, quod de facili
				<pb n="76"/>
                                        solveretur, sequentem medicinam debilem offerebant, si difficulter, fortiorem. Item qui naturaliter
					habent intestina humida, quod scitur, quia semper soluti sunt et de facili solutionem ventris incurrunt,
					et qui viribus debiles
				sunt, lenissima medicina purgentur.</p>
			</div>
			<div type="chapter">
				<head>&lt;CAPITULUM XIII.&gt; DE SUMPIONE VOMITUS</head>
				<p>Qui vomitum sumere debet, easdem conservet regulas, quas modo dixi, sed iste debet praeparare superiorem
					regionem, ut gulam, pectus et similia, inunguendo pectus, manducando lenientia; ille vero ventrem, qui
					pharmacum accepturus est. Item pharmaca debent sumi ventre exonerato a cibis et de sero, <note>[96ra]</note> vomitus
					vero de mane et post repletionem incidentium et multum potum, nisi detur nimis repleto, cut parum cibi
					ante est offerendum, vel nisi sit vomitus violentus, multae attractionis et resolutionis, ut elleborus,
					castaneola indica, cataputia et similia, post quae etiam non dormire licet, ne forsan patiens
					stranguletur in somno. Regula: qui vomitum accepturus &lt;est&gt;, ante vomitum assuescat, ut possit
				postmodum, cum opus fuerit, vomitum facilius tolerare.</p>
			</div>
			<div type="chapter">
				<head>&lt;CAPITULUM XIV.&gt; UTILITAS COGNOSCENDI SIGNA DIGESTIONIS</head>
				<p>Scias, quod nullum est magis necessarium medico, si vult vitare errores, nec magis utile ad sanandum et
					iudicandum de tarda et cita sanatione mala vel bona morborum determinatione, quam siquidem parte
					digestionem cognoverit, quare est unum de sublimibus medicinae. Dicitur enim in hac arte digestio
				numeris tripliciter. Uno modo digestio est actio digestivae circa nutrimentum.</p>
				<p>Dicitur iterum digestio qualiscumque excoctio sive maturatio, sicut est in mulieribus, cum sanguis
					mutatur in lac et humor in saniem in apostematibus, et maturatio fructuum in arboribus, et hae sunt
					multum diversae inter se, sicut determinat Aristoteles in quarto Meteororum. Item digestio est alteratio
					nocivae qualitatis materie, qua generat virtutem
					et qua est apta ad exeundum, et vocatur ab Avicenna in quarto libro Canonis medicinae adaequatio,
					secundum quod sic describitur ab
					<pb n="78"/>
					eodem: Digestio est adaequatio substantiae materiei, ut fiat praeparata ad facilem expulsionem, ut
					subtile inhibitum extrahatur et ingrossetur, grossum subtilietur, viscosum adhaerens incidatur, furiosum
					mitigetur.Tunc ergo adaequabitur, quando grossum subtiliabitur ad medium, viscositas materiei incidetur,
					subtilitas reducetur ad mediocrem grossitiem, quia si ad vehementem <note>[96rb]</note> duceretur, esset peccatum
					sicut prius, ut inquit Constantinus in capitulo de tussi, et hoc vocatur adaequatio; et nota, quod
					digestio non debetur multitudini in quantitate. Divisio vero fere locum habet ubique; nomine ergo
					digestionis absolutae abdomen digerere in stomacho vel alibi oportet intellegere; reliquae
					enim inveniuntur positae cum determinatione, ut digestio humorum, digestio saniei et similia; humorem
				itaque digeri est, cum sit propter spissitudinem indigestus. His versiculis solet dici:</p>
				<p>Digere materiam, causamque repelle nocivam,</p>
				<p>Mollifica duram, compactam solve, fluentem</p>
				<p>Inspissa, spissam liquefac, lenique furentem.</p>
				<p>Vel humorem digeri est ipsum a nociva qualitate, ut hic large qualitas accipiatur, ad mediocritatem
					adduci, sive peccet secundum substantiam sive secundum qualitatem, sive secundum utrumque. Humor
					digestus dicitur esse, qui nec qualitate nec substantia resistit eductioni, qui sine nocumento potest
					educi; indigestus vero, qui praesentia alicuius qualitatis vel propter substantiam sine nocumento non
					potest educi; viridis namque colera sine nocumento, nisi prius digereretur, non posset educi, immo
					inferret dysenteriam &lt;et&gt; tenasmon forsan incurabilem. Flegma vero vitreum eodem modo sine
					nocumento, nisi digereretur, non posset educi propter nimiam viscositatem; medicina namque prius humores
					necessarios educeret quam illud calefacere et educere posset, et sic in reliquis. Cognoscuntur autem
					indigesti humores per sputum, per emunctiones, per sudorem, per urinas, per egestiones et reliquas
					corporis superfluitates sicut digesti, quia contraria natura sunt facti circa idem, et multis aliis
				modis, cautius tamen in urinis et sputis.</p>
				<p>De modis sputi.</p>
				<p>Sputum quidem quandoque venit a stomacho et dicitur saliva, <note>[96va]</note> quandoque a pulmone, et hoc casu
					exscreatione et tussi, aliquando per foramina palati a capite cum rascatione. Si igitur saliva fuerit
					inspissa,
					<pb n="80"/>
					alba et globosa, flegma vitreum, si vero alba et insipida et tenuis, signum est flegma naturale
					indigestum abundare. Si vero fuerit salsa vel dulcis, alba, spissa vel nimis tenuis, scimus flegma
					salsum vel dulce indigestum superfluere. Mediocre vero in substantia non est indigestum. Si acre sit
					sputum, album et viscosum, acetosum est flegma et indigestum. Sed si sit lividum et spissum et
					difficilis exitus, quod ubique attendendum est, humor melancolicus indigestus superabundat. Si vero
					amarum et citrinum fuerit cum siti et faucium desiccatione et punctione
					et ulceratione vicinarum partium, coleram secundum acredinem esse significat indigestam. Signa
					indigestionis per sputum. Per sputum etiam, quod a pulmone venit, sic cognoscemus indigestionem humorum:
					siquidem si sit album et insipidum, viscosum et tenui substantia, flegma naturale vel vitreum et
					indigestum circa pulmonem abundat. Si dulce vel salsum, album et spissum &lt;vel nimis tenue, scimus
					flegma dulce vel salsum indigestum superfluere. Si acre sit sputum, album et spissum&gt; cum
					viscositate, acetosum flegma et indigestum significat. Si acre et lividum cum spissitudine, melancoliam
					indigestam. Si amarum et citrinum cum ulceratione tracheae arteriae et canalium pulmonis, coleram
					propter acredinem indigestam significat. Sputum per foramina palati eductum, puta cum sentitur casu
					quasi aqua in gula, similiter dat cognitionem de abundantia humorum indigestorum in capite secundum
					liquiditatem, qui rheumatizant <note>[96vb]</note> ad inferiora. Per emunctiones non minus idem intellegimus. Si enim
					spissae et viscosae
					fuerint a principio morbi, indigestos humores secundum spissitudinem abundare in capite significant. Si
					nimis tenues, secundum cruditatem et liquiditatem indigestos. Si vero citrinae deponantur mucilagines et
					ulcerantes in exitu, indigesti videntur esse humores secundum acredinem. Item quoque per alia signa,
					quae indigestionem significant, perpendemus
					humorem. Si enim fuerit frigidus et viscosus, demonstrat humores indigestos et incurri mortem. Si tenuis
				et liquidus, eodem modo, sed non mortem de necessitate.</p>
				<p>De urina.</p>
				<p>Urina etiam citrina nobis indigestionem humorum portendit significatione. Si enim fuerit remissa et
					tenuis, significat indigestionem et mortem in principiis acutarum, nisi citissime permutetur, vel
					determinationem per apostema praesentibus bonis signis, nisi sit talis ex aliqua causa vel aliquibus,
					quae prohibent urinam debite in aegritudinibus disponi, puta opilatio viarum urinalium, remotio materiae
					a viis urinae, cruditas et compactio ipsius, debilitas caloris et virtutis materiam resolvere non
					<pb n="82"/>
					potentis. Similiter, si fuerit moderata in colore et tenuis in substantia vel si fuerit rubea et tenuis
					et sine nube aliqua vel enaeoremate, non minus est indigesta. Urina quoque spissa, cuiuscumque coloris
					sit, nisi faeces resideant, &lt;est&gt; indigesta, melior tamen quam si tenuis fuerit, quia urinae
					spissae ad ultimum tenuibus sunt meliores; viridis etiam &lt;et&gt; nigra, quae viridem sequitur,
					&lt;est&gt; indigesta propter acredinem coloris, nisi sit in fine morbi. Vel generaliter dicamus: in
					omni aegritudine urina indigesta videtur esse, si sit sine sedimine vel quod <note>[97ra]</note> videatur parum a
					vero sedimine distans. Egestiones quoque, si fuerint liquidae et albae et spumosae, significant liquidos
					humores et indigestos abundare; si vero spissae veniant cum mucilaginibus flegmatis, demonstrant humores
					secundum spissitudinem
					indigestos abundare; si vero pungant in exitu et mordicationem inferant, cuiuscumque sint substantiae,
				indigestos secundum acredinem.</p>
				<p>Signa digestionis per sputum.</p>
				<p>Circa easdem etiam superfluitates digestio materiei declaratur, quoniam si indigestio fuerit secundum
					aliquam qualitatem, per digestionem qualitas reducetur ad mediam; secundum ordinem igitur praedictarum
					superfluitatum
					signa digestionis manifestabimus a sputo incipientes. Si enim sputum, quod educitur a stomacho, prius
					fuerit viscosum et insipidum, deinde a sua spolietur viscositate et insipiditate &lt;a to&gt;to vel in
					parte, signum est digestionis materiei initiatae, mediatae vel completae. Item si prius existens tenue
					et insipidum postea inspissetur et insipiditas remittatur, digestio materiei declaratur. Item si fuerit
					salsum vel acre, deinde spolietur ab aliis qualitatibus vel secundum totum vel secundum partem, signum
					est digestionis materiei. Item si fuerit amarum et in exitu mordicationem intulerit et ulcerationem,
					deinde temperetur ab amaritudine et mordicatione et ulceratione, manifesta &lt;est&gt; digestionis
					cognitio. Similiter si sputum, quod venit a capite per rascationem, prius existens viscosum vel
					insipidum vel acre vel salsum11, attenuetur, vel si prius existens tenue cum aliqua vehementi qualitate
					saporis, postea vero inspissetur cum remissione saporis prius existentis, signum est digestionis
					materiei. Simili modo si sputum a pulmone eductum prius fuerit
					viscosum et in transitu cohaerens, insipidum vel salsum <note>[97rb]</note> vel acetosum, deinde attenuetur et a
					sapore suo spolietur, vel saepius existens tenue et liquidum cum aliquo vehementi sapore, postea vero
					inspissetur et a sapore remittatur, signum est digestionis materiei. Item si amarum fuerit, pungens
					tracheam arteriam et lacertos gulae, deinde spolietur ab
					amaritudine et punctione et ulceratione, scimus materiam digestam.
				<pb n="84"/>
                                        Per emunctiones similiter digestiones humorum perpendemus: si prius fuerint viscosae et postea tenues
					efficiantur, vel si prius tenues deinde inspissentur, vel si prius pungentes et ulcerantes faciem et
				nares postmodum vero temperentur, signum est digestionis materiei.</p>
				<p>Signa digestionis per sudorem.</p>
				<p>Eodem modo sudor: si in principio aegritudinis fuerit viscosus, deinde attenuetur, vel si prius tenuis et
					postea inspissetur, vel si primo insipidus aut acetosus aut salsus aut amarus postmodum ab huiusmodi
					spolietur,
					signum est digestionis materiei. Et nota mirabile, quod quaecumque superfluitates digestae sunt,
					emittuntur
					suaviter et cum delectatione magna; deponit enim natura superfluitates, in quarum exitu delectatur, et
					quia inaequalitatem amiserunt suam, exitui non resistunt et redeunt successive ad dispositionem talem,
					ut sanorum superfluitatibus similentur, sed non ante mundificationem arte vel natura factam. Quare si
					emundentur ante criticam determinationem vel manifestam consumptionem materiei vel exituram, facturam
					recidivationis vel mortis periculum exspectabis. Et ideo, cum urina albescit in acutis post coloratam,
					sine critico iudicio praecedente raptum &lt;humoris&gt; insinuat ad caput, ut inde frenesis nascatur vel
					lethargia, vel quod &lt;humor&gt; ad partem aliam transferatur, vel ad minus caloris naturalis in loco
				generationis urinae portendit exstinctionem.</p>
				<p><note>[97va]</note> Considerandum in apostematibus: scias, quod non oportet iudicare de morte, cum in urina non
					apparet signum digestionis. Multi liberantur per consumptionem materiei cum multa tolerantia morbi et
					maxime quando aegritudo non vehementis malitiae &lt;est&gt;. Vel convertitur materia omnino ad partem
				aliam, unde non disponitur urina et &lt;fit&gt;</p>
				<p>clarificatio, unde crisim significat malum, sicut signa crisis emergentia ante digestionem, et
					ingrossatio urinae sine residentia facili et ordinata. Primo fit nubes, postea enaeorema, et ultimo ad
					modum sediminis stat in fundo. Mala, quae non sic residet, complementum digestionis insinuat, et ignotis
				moribus aegritudinis stat secundum modum unum.</p>
				<p>Pessima autem, quae paulatim coloratur et subtiliatur, sicut debet usque ad universalem vel particularem
					materiei purgationem, et postea serenetur sicut urina sanorum optima. Unde falsa est illa regula
					antiquorum: si fuit colorata prius, debet discolorari, si spissa, attenuari; quia non est verum ante
					materiei purgationem, et est meum. Item urina, quae habet hypostasim regulatam, scilicet albam
					complexionem pineatam in
					<pb n="86"/>
					fundo stantem &lt;sed&gt; facilem ad motum, servantem aequalitatem id est perseverantiam in tempore,
					completam digestionem significat; et quanto plures habuerit bonas differentias, tanto melior, quanto
					pauciores, minus
					bona, sed fallit in nigra.Ego vero de urinis et digestione adhuc latius exponere curo. Hic vero dixi,
					quantum introducendis et praesenti materiei sufficere videbatur. Insuper cognoscitur digestio communiter
					in morbis materialibus per illa tria, quae Ypocras incrementa, circuitum &lt;et declinationem&gt;
					appellat, scilicet per anticipationem accessionis vel postpositionem, per intensionem acuminis vel
				remissionem, per diuturnitatem affligendi vel brevitatem. Anticipatio tribus modis <note>[97vb]</note> contingit:</p>
				<p>vel de multitudine causae et eius malitia,
					vel debilitate naturae infirmi aegritudini resistere non potentis – et duae causae malae –,
				tertio modo ex digestione – et hoc bonum –, quia materia digesta citius inflammatur.</p>
				<p>Postpositio vero sive suboccupatio similiter fit tribus modis contrariis praedictis:</p>
				<p>de fortitudine infirmi,
				paucitate et absentia malitiae causae – et hoc bonum –</p>
				<p>vel de maiori cruditate et compactione – et hoc malum</p>
				<p>Acumen afflictionis vero est de furore, debilitate infirmi vel errore regiminis – et tunc malum
				– aut de fortiori inflammatione propter praeparationem – et hoc bonum.</p>
				<p>Remissio afflictionis contrario modo se habet.</p>
				<p>Diuturnitas affligendi quandoque &lt;fit&gt; propter multitudinem superfluitatum putrefactarum et earum
					grossitiem et viscositatem, quae retardant citam digestionem, unde paroxysmus necessario elongatur, et
					potest hoc accidere quolibet tempore morbi et pluribus paroxysmis; quando&lt;que&gt; vero fit, quia
					natura ponit superfluitates digestas secundum maiorem partem in loco consumptionis et inflammationis in
					residuum; postea facilius expellantur, et hoc bonum, et non potest accidere nisi circa finem status,
					quia illud est tempus crisis, et uno vel duobus paroxysmis tantum, et hic tenentur medici, quia istam
					ignorant digestionem et aphorismum primum, qui hoc determinat sicut dixi: quaecumque febres non
					deficientes in diatritis – supple pluribus – fortiores fiunt et periculosae; quaecumque vero
					sic defecerint, per quod intellegimus, quod crementum illud fiat vi naturae, et mala, quae fiunt,
					propter rationem parum durare consueverunt; &lt;id&gt; significat, quoniam non periculosae. Brevitas
					<pb n="88"/>
				vero contrario modo se habet.</p>
				<p>Signa digestionis per interius.</p>
				<p>Digestionem autem in apostematibus interioribus cognoscetis hoc modo: si fuerit subrubeum sano sputo
					admixtum cito exiens cum una vel duabus tussibus sine multa difficultate respirandi, signum est
					manifestae digestionis. Prorsus vero dealbatum et in saniem conversum signum est completae
					&lt;digestionis&gt;, <note>[98ra]</note> et quanto citius mutatur subrubeum in album et citius apparet et exit cum
					diminutione doloris, quia significatur materia de loco passionis, tanto melius, quia tanto propinquiora
					sunt signa digestionis, nisi de multo errore, quia signa digestionis non coniunguntur cum signis mortis
				omnino.</p>
				<p>Signa digestionis in exterioribus.</p>
				<p>In exterioribus autem sic: rubescet locus multo calore et augmentatione doloris et saltu coloratione
					urinae propter instantiam doloris, febris erit &lt;et&gt; tumor augebitur, quia circa generationem
					saniei dolores et febres accidunt magis quam facta sanie, et hoc est signum manifestae digestionis.
					Signum vero completae est mollities loci cum albedine apostematis, remissio urinae, cessatio doloris et
					febris; et nota, quod sicut &lt;inter&gt; interiora deteriora sunt lethargia, frenesis, pleuresis,
					periplemonia et epatis apostema, sic et inter exteriora praeter apostemata venenosa nullum deterius
					apostemate, quod est sub aure, quia sanitur et corrumpit nervos, musculos loci et arterias. Unde perdit
					hunc oculum,
				sicut dicitur apud gentes, vel acerbum recurrens periculosum generat apostema.</p>
			</div>
			<div type="chapter">
				<head>&lt;CAPITULUM XV.&gt; QUOT MODIS NATURA PURGAT SUPERFLUITATES, TOT ARTE PURGARE DEBEMUS</head>
				<p>Scias, quod quot modis natura purgat superfluitates, totidem arte purgare debemus praeterquam per
					apostema, et sunt septem modi: per secessum et per vomitum, sicut deorsum docebo; per flebotomiam vel
					per aperitionem venarum ani et matricum; de qua hic intendo; per sputum, urinam et per consumptionem
				materiei, quae purgatio proprie non vocatur.</p>
				<p>Per sputum hoc modo: sume seri caprini vel lac seminum frigidorum ad libitum, et coque in eo liquiritiae,
					hysopi ana unciam semis, ficuum siccarum, florum roris marini, semen malvae ana drachmas quattuor, cola
					et adde parum <note>[98rb]</note> mellis vel zuccari et calidum gargariza: mundificat
					<pb n="90"/>
					saniem pleuresis et periplemoniae post rupturam apostematis.Vel sume dictae decoctionis partem unam,
					diamoron vel moretum vel vinum quarumcumque mororum, misce simul et gargariza ut prius. Quidam addunt
				enuclam praedictae decoctioni vel pulegium.</p>
				<p>Purgatio per sputum.</p>
				<p>In frigidis vero causis post digestionem, cum per sputum purgare volueris, gargariza sinapium cum calida
					addito melle vel distempera oxymel cum decoctione piretri, stafisagriae, pulegii, calamenti et origani,
					vel eadem, scilicet piretrum et stafisagriam, masticabis, vel recipias fumum rerum dissolventium per os
				mediante transvatorio in os posito.</p>
				<p>Per urinam.</p>
				<p>Per urinam purgabis in febribus saepe lac frigidorum seminun exhibendo vel pulverem reubarbari vel
					reupontici cum aqua decoctionis semi num praedictorum vel cum aliquo sirupo diuretico vel unum granum
					viscicariae, quae vulgo mortale solatrum nominatur, vel parum pulveris leporis combusti cum totis
					visceribus et pelle vel acetum limonum vel
					aqua sua. In frigidis causis crebro pro cibo solo cum apio crudo vel sine dabis seneciones vel sirupum
					nostrum vel pulverem antidoti Bestiani vel ipsum antidotum vel electuaria consueta ut iustinum,
					filoantropos, vel disce artem scorpionum, et nullum simile invenies, vel lapides spongiae marinae, et
				breviter hic valent, quaecumque contra lapidem exhibentur, ut pulvis sucini combusti et similia.</p>
				<p>Per sudorem.</p>
				<p>Per sudorem vero hoc modo: fiat stupa mutabilis hoc modo in febribus acutis ad accelerandum crisim, cum
					signa digestionis emiserint: sume malvae, violae, foliorum salicum et ubium vel aliquarum herbarum
					competentium aegritudini ana manipulum unum, rosarum viridium vel siccarum unciam unam, nec <note>[98va]</note>
					dicas, quod stringunt, et cum bullierint, pone in duabus situlis vel lagoenis ita, quod non impleantur
					nisi usque ad medium, et patiente constitute in medio lecti pone unam ex una parte et reliquam ex alia
					sub pannis et pone baculum in medio, qui sit aliquantulum altior; colloca, ut panni stent elevati et
					fumus sive vapor resolutus ab aqua liberius sub pannis transire possit, et cum sudare inceperit,
					sustineat parum, et si gravatur ex calore nimio, removeantur vasa et stet valde tectus, quia tunc
					facilius infrigidaretur. Hic enim sudor certissime provocatur, sed cave, ne corpus sit plectoricum vel
					aegritudo rheumatica. Ad idem leve et efficax ciminum in oleo communi, et cum hoc oleo calido plantas
					pedum et manuum, venas pulsatiles ab epate et
					<pb n="92"/>
					corde remotas, genua et spinam totam inungue, si calor non nimis excedere videatur, et tres lateres
				calidos perfusos aqua, quam calidiores pati poterit, plantis pedum applicet et unum supra renes ponat.</p>
				<p>De consumentibus superfluam materiam.</p>
				<p>Consumptionem materiei facimus in multis aegritudinibus cum opiatis, medicaminibus diaphoreticis,
					electuariis consumptivis aliisve medicinis et in multis locis superponendo apostolicum ut in diversis
				apostematibus, ut scrofulis et talibus. Visibiliter hoc minuit.</p>
			</div>
			<div type="chapter">
				<head>&lt;CAPITULUM XVI.&gt; DE DIAETA ET POTU IN ACTIS FEBRIBUS</head>
				<p>Circa diaetam et potum acutorum regula generalis, quod in utroque cavenda est multitudo repletionis,
					assumptio in hora non sua, sicut cum apostematis, remissio urinae, cessatio doloris et febris; et nota,
					quod sicut cum est vehementia paroxysmi, nisi videatur immoderate debilitari, et quae sumuntur,
					actualiter calida, sed ni<note>[98vb]</note>mis non sint inflativa, ventosa, unctuosa, grossa, impura, convertibilia,
					aquosum sanguinem generantia, constipativa ventrem, nisi fuerit solutus calida sumpta primum gradum,
					dulcia, nisi sit pectus, et opponantur, si possibile est, tam causae antecedenti quam coniunctae,
					alioquin coniunctae, sed antecedentem non omnino praetermittamus. Regula specialis haec est: de cibis
					meliores sunt isti: far commune ordei, speltae, simila, colatura furfuris, amydum, olus boraginis,
					bletarum,
					spinaciarum, acedulae, portulacae, lactucae, atriplicae, cucurbitarum viridium vel siccarum, conditum cum
					lacte amygdalarum recentium vel siccarum vel lacte seminum frigidorum, panis triticeus bene coctus et
					bene fermentatus, nebulae, fermentum resolutum in aqua, colatum et coctum et conditum cum lacte
				amygdalarum quemadmodum &lt;lac&gt;</p>
				<p>amydi; et quia quaedam acutae, ut quae fiunt tempore frigidissimo, sunt maioris acuminis, et quae ex
					foetuidis humoribus natae sunt: in his expedit uti tenuissima diaeta, ut mica panis lota pluries cum
					aqua frigida adducto sirupo violato vel aliquo competenti, extremitatibus lactucarum crudis cum agresta
				vel aceto, vel portulacarum, sed raro.</p>
				<p>Regula est enim, quod herbis crudis non licet uti in acuta nisi vehementis caloris, quia fatigant naturam
					in digerendo, nec fructibus, quia sanguinem aquosum reddunt, praeter pruna viridia vel sicca, cruda vel
					cocta, et maxime damascena, cerasia acetosa vel corvina, uvas immaturas, quia nondum acetositas in
					dulcedinem conversa est, uvas hiemales,
					mala granata acetosa, iuiubas, novella pira et poma rata et assa,
					<pb n="94"/>
					pira elixa et quoscumque alios laudatos invenies. Cucumeribus citrinis <note>[99ra]</note> involvendo in sirupo
					violato rarissime uti licet et non nisi in peracutis propter vehementiam incendii; pessimum enim
					sanguinem generant. Extremitates cichoreae vel endiviae elixentur et proiecta aqua bene exprimantur.
					Adde parum salis, quia cibi febrientium valde parum salsari
					debent, acetum vel agrestam et offer cum pane ad manducandum. Est enim cibus electus, qui dyscrasiam
					alterat et corroborat appetitum. Regula: si contingit pueros citra quartum decimum vel undevicesimum
					annum continua laborare, quantum est de natura morbi, simili regimine indigent, sed ratione aetatis et
					vehementia appetitus et digestionis copiosiori cibo debent uti et minus subtili, nec sunt subtrahenda
					omnia, quae subtraherentur maioribus in acutis, ut vinum, carnes et similia, sed sunt offerenda cum
					magna cautela, ut vinum lambruscarum vel aliquod vinum album mixtum vehementer cum tipsano vel aqua
					simplici, et numquam in horis accessionis nec tempore status, et parum valde,
					et quanto plus mixtum fuerit, tanto melius et dulcius steterit mixtum, antequam bibatur, vel ponatur in
					fonte frigidissimo per noctem cummica panis cooperto vase, vel infundatur in eo panis assus, vel detur
					acetum album vel rubeum bene mixtum loco vini pectore stante sano, vel de carnibus pulli parvi et maxime
				feminini, quia carent siccuositate</p>
				<p>– signum huius, quia, ut ait Aristoteles in libro De animalibus, in aetatibus primis pinguedine
					carent in textura intestinorum –, aves parvae non paludosae, quae iam dudum ovis incubuerunt, et
					similia, et quanto plus acuitur aegritudo, ut circa statum et in paroxysmo, subtilior<note>[99rb]</note> et minus de
					diaeta est offerendum, considerantes, si virtus poterit tolerare. Sed medici nostri temporis bene docent
					et male vivunt, praetermittentes quidquid dicitur in aphorismis ab Ypocrate. Semper a principio usque ad
				finem farre utuntur et similibus nec secundum tempora morbi diversificantes.</p>
				<p>Regula: in febribus acutis neque vinum neque carnes, ova, lac, caseus, pisces, pinguedines nullae et
					istis proportionalia sunt exhibenda. Alia regula: semper de consueto regimine paulatim admutandum est.
					Potus horum sit tisanum cum illis considerationibus, quae docentur in libro De regimine acutorum; et est
					magnae virtutis sucus cum aliquo sirupo,
					vinum granatorum, aqua calida, actu si tolerari potest, quae fuerit grandinea, nivalis, pluvialis,
					fontium vel fluminum laudabilium, vel in eadem aqua coquantur herbae aliquae frigidae supradictae etiam
					capitulo de sirupis, quod est valde bonum, vel prius sit calefacta et postea
					<pb n="96"/>
					infrigidata, vel decoctio prunorum vel seminum frigidorum vel acetum destillatum cum alembico scilicet
					cum ventosa, cum qua fit aqua rosata, bene mixtum cum eisdem aquis, quod miraculose operatur. Deorsum
				vero in ultimo capitulo copiosius de eis dicam in fine primae partis.</p>
				<p>Purgatio per secessum.</p>
				<p>Communis intentio: in omnibus purgandum est, ut venter solvatur cum cibis et potibus humectantibus, sed
					in febribus et maxime in continuis solitam observamus diaetam, in aliis vero et maxime qui frigidis
					superabundant, utimur istis cibis: carnibus et piscibus recentibus in bono brodio coctis, oleribus
					pinguibus mercurialis, feniculi, petroselini,boraginis, aneti et similium, ovis ruptis in aqua cum
					<note>[99va]</note> cimino et croco, quia piperatam, alliatam, sinapium, acrumina et similia acuta manducare non
					debent, nisi forsan die vomitus sumendi; vinum moderate mixtum cum aqua decoctionis anisi, apii vel
					radicum feniculi et petroselini, claretum cum aromatibus factum et laudabiles sirupos de die bibere
					debent. Carnes eorum sint arietinae, vitulinae, edulinae, caprarum, porcinae biduo vel triduo salitae;
					pulli, perdices, fasiani, plumei scilicet starni, ficedulae, aviculae parvae, quae in paludibus non
					degunt; brodia cicerum; pisces fluviales vel marinos vel&lt;ut&gt; lucios, cavedines, allec, capitones,
					corvos marinos, mugiles, sardanellas, auratas, dentices, umbrinam, araneas, passeres sive plateas,
					conchilia, cancros et similia. In calida causa cibamus eos oleribus frigidis cum modica pinguedine,
					lacte amygdalarum, amydo, colatura furfuris, carnibus edulinis, arietinis et similibus temperatis vel ad
					frigiditatem accedentibus et vino bene mixto. Regula: nec lacte nec ovis vel aliquo vehementer
				convertibili utendum est in purgando et maxime in his, qui calidis superabundant.</p>
			</div>
			<div type="chapter">
				<head>&lt;CAPITULUM XVII.&gt; QUOTIENS OPORTEAT PURGARI IN ANNO</head>
				<p>Purgatio duplex est: una solennis et altera non solennis. Voco autem solennem, in qua praecedere debet
					digestio cum observatione diaetae et horae in sanis lapsis ad praeservationem. Fienda est in nostra
					habitabili per inferiora circa medium veris et a medietate Aprilis usque ad medietatem Maii in anno
					semel vel bis ad plus, ut circa principium autumni et medium veris; si vero per vomitum, quater in anno
					ab initio veris usque ad finem aestatis, nisi in diebus
					magni
					<pb n="98"/>
					infrigidata, vel decoctio prunorum vel seminum frigidorum vel acetum destillatum cum alembico scilicet
					cum ventosa, cum qua fit aqua rosata, bene mixtum cum eisdem aquis, quod miraculose operatur. Deorsum
				vero in ultimo capitulo copiosius de eis dicam in fine primae partis.</p>
				<p>Purgatio per secessum.</p>
				<p>Communis intentio: in omnibus purgandum est, ut venter solvatur cum cibis et potibus humectantibus, sed
					in febribus et maxime in continuis solitam observamus diaetam, in aliis vero et maxime qui frigidis
					superabundant, utimur istis cibis: carnibus et piscibus recentibus in bono brodio coctis, oleribus
					pinguibus mercurialis, feniculi, petroselini,boraginis, aneti et similium, ovis ruptis in aqua cum
					<note>[99va]</note> cimino et croco, quia piperatam, alliatam, sinapium, acrumina et similia acuta manducare non
					debent, nisi forsan die vomitus sumendi; vinum moderate mixtum cum aqua decoctionis anisi, apii vel
					radicum feniculi et petroselini, claretum cum aromatibus factum et laudabiles sirupos de die bibere
					debent. Carnes eorum sint arietinae, vitulinae, edulinae, caprarum, porcinae biduo vel triduo salitae;
					pulli, perdices, fasiani, plumei scilicet starni, ficedulae, aviculae parvae, quae in paludibus non
					degunt; brodia cicerum; pisces fluviales vel marinos vel&lt;ut&gt; lucios, cavedines, allec, capitones,
					corvos marinos, mugiles, sardanellas, auratas, dentices, umbrinam, araneas, passeres sive plateas,
					conchilia, cancros et similia. In calida causa cibamus eos oleribus frigidis cum modica pinguedine,
					lacte amygdalarum, amydo, colatura furfuris, carnibus edulinis, arietinis et similibus temperatis vel ad
					frigiditatem accedentibus et vino bene mixto. Regula: nec lacte nec ovis vel aliquo vehementer
				convertibili utendum est in purgando et maxime in his, qui calidis superabundant.</p>
			</div>
			<div type="chapter">
				<head>&lt;CAPITULUM XVII.&gt; QUOTIENS OPORTEAT PURGARI IN ANNO</head>
				<p>Purgatio duplex est: una solennis et altera non solennis. Voco autem solennem, in qua praecedere debet
					digestio cum observatione diaetae et horae in sanis lapsis ad praeservationem. Fienda est in nostra
					habitabili per inferiora circa medium veris et a medietate Aprilis usque ad medietatem Maii in anno
					semel vel bis ad plus, ut circa principium autumni et medium veris; si vero per vomitum, quater in anno
					ab initio veris usque ad finem aestatis, nisi in diebus magni
					<pb n="98"/>
					<pb n="100"/>
				purgationibus uti debent.</p>
			</div>
			<div type="chapter">
				<head>&lt;CAPITULUM XIX. DE ELIGENDA SPECIE PURGATIONIS &gt;</head>
				<p>Si vero qua purgatione sit utendum scire volueris, considera situm materiei, quia secundum situm eius
					purgatio maxime variatur. Verbi gratia, si materia sit in epate, quod cognoscitur, si calida fuerit, per
					dolorem fortem et punctionem dextri lateris, per tincturam urinae, siccitatem oris et labiorum et
					similim. Distingue: si declinat ad giplum, &lt;purga&gt; per urinam, si ad simam: partim per egestionem,
					partim per urinam.Si vero frigida, quod scitur &lt;per&gt; signa contraria, eadem distinctione
					utendum.Si sit &lt;in&gt; intestinis vel in fundo stomachi, per secessum evacuanda est etiam quocumque
					tempore; si in ore stomachi, per vomitum, vel etiam in extremitatibus et maxime partium inferiorum. Si
					sub cute, per
					sudorem, scarificationes, fricationes, balneum, ruptoria et cauteria, et maxime, ubi medicina –
					&lt;materia&gt; inclusa in spiraculum – adviam competentem habere non potest. Si in pectore, per
					tusses et sputum. Quae omnia, utrum materia sit hic vel ibi, per laesiones operationum, quae fieri
					debent in membris illis, per superfluitates, per accidentia, quae
					membrum naturaliter consequuntur. Quandoque tamen aliqua causa impediente per membrum, ubi materia
					continetur, purgationem facere non audemus, ut si materia sit in ore stomachi et infirmus patitur
					rupturam in pectore vel vulnus in pulmone vel apostema in gutture vel si transitus materiei non posset
				fieri nisi per principalia. [100 rb]</p>
			</div>
			<div type="chapter">
				<head>&lt;CAPITULUM XX.&gt; DE CIRCUMSTANTIIS ET CAUTELIS CONSIDERANDIS ANTE PURGATIONEM</head>
				<p>Certitudo purgationis non habetur, nisi diligenter hae circumstantiae requirantur, quibus consideratis
				perfecte evacuatio tuta erit, et sunt undecim; his versibus comprehenduntur:
                                <lg>
                                    <l>Ars, aetas, virtus, regio, complexio, forma,</l>
                                    <l>Mos et symptoma, repletio, tempus et aer:</l>
                                    <l>Haec sunt pensanda medico purgare volenti.</l>
				</lg>
				<pb n="102"/>
				Haec namque cum fuerint contraria ei significationi, per quam purgatio debet fieri, prohibebunt
				purgationem.</p>
				<p>Ars enim quaecumque laboriosa fuerit et multae evacuationis, ut agricultura, fabrilis, ars serviendi in
					balneo, purgationem prohibebunt, quia superfluum est corpus iterum inanitum inanire; et hi si aliquando
					laborant aegritudine, calida solet esse, quare calidi humores in his evacuandi sunt. Aetas: incrementum
					&lt;cautelae sive considerationis&gt; fieri debet ad hoc, quia de facili exit humiditas eorum, quare
					spasmantur, et per exitum humiditatis et desiccationem solutivi crescitivae virtutis operatio
					prohibetur, quare vel nullo vel solvantur debili solutivo, et raro valde decrepitiam deferunt, et
					caloris et humiditatis nutrimentalis parum habent, et nisum virtutum animalium et naturalium patiuntur,
					quare solutivomultum debilitantur. Non in talibus rem removeo sed rei usum.Virtus naturalis consideranda
					est, quia fortis virtus fortiorem potest tolerare purgationem et debilis debiliorem. Regio consideranda,
					quae si fuerit vehementer calida, prohibet purgationem et maxime fortem, quia plurima solutivorum sunt
					calida, et regula est, quod in regione calida et tempore calido plus movet debile solutivum quam forte
					in frigida. Aliter etiam consigio passionis et regio, per quam purgandum est, quia semper per
					propinquiorem et proxitiorem locum, si via altera fuerit, purgandum est, nisi in aegritudine rheumatica,
					cum est nova. Complexio multum <note>[100va]</note> calida prohibet evacuationem et multum frigida, quia extrahit
					humiditatem nutrimentalem et calorem innatum. Forma: habitudo extenuata facile17 per solutivum, si
					purgat desiccando, labitur in ethicam. Carnosa et pinguis proprie quaerit18 solutivum, quod de natura
					sui habet desiccare et quod non sit nimis resolutivum, ne patiatur suffocationem. Mos: et qui non
					consuevit purgari, difficilius toleraret, quare leniora sunt offerenda, ne subito recedat a consueto et
					instet maius periculum, quod nescimus; accidentibus cavere debemus in eo, sicut in illo, qui iam
					purgatus fuit. Symptomata et aegritudines consideranda sunt tribus modis: praesentia, praeterita et
					futura. Sciendum enim est, quibus nocumentis molestetur et quid timeat, ut contra
					illa medicamina offeramus. Verbi gratia, si laboret scabie de humoribus infectis, purgabimus hiera Rufini
					vel pillulis de quinque generibus;
					<pb n="104"/>
					si paralysi, apoplexia vel epilepsia, purgabimus potione Sancti Pauli vel blanca; si coniunguntur
					aegritudines, coniungantur et medicamina. Item praeterita nocumenta non minus notanda sunt, nam si
					habere solet epatis calefactionem, fastidium, multam sensibilitatem stomachi et intestinorum, sicut
					mortem fugimus scammoniam et euforbium;si haemorrhoidas, fugiemus elacterium, scammoniam et euforbium;
				si patitur in pectore, fugiemus vomitum, licet in asthmate non sit verum.</p>
				<p>Futura, quia si patitur de facili vomitum, purgabimus nos contra vomitum; si syncopim, cavebimus fortem
					medicinam et <note>[100vb]</note> maxime vomicam; si dysenteriam, cavebimus medicinam radentem ut ferruginem vel
					morsivam vehementis acuminis ut euforbium, esulam et scammoniam, et contra haec incommoda medicamina
					praeparabimus et utemur
					arte nostra in reprimendo et sanando malitiam praedictorum, sicut deorsum plenarie scriptum est. Item si
					de facili solvitur per medicinam vel difficulter, si constipatus est vel solutus, si bene tolerat
					saporem medicinarum
					vel male. Regula est, quod ponere solutivum et maxime forte super lubricum ventrem habentem vel
					constipatum et addere solutionem solutioni timorosum. Quidam enim obtulit solutivum cuidam, cuius crisis
					propinqua erat, et sic geminata solutione decessit ab intestato. Repletio, id est quantitas vel qualitas
					repletionis, similiter consideratur,
					quia multa materia pluribus debet evacuari solutivis, pauca uno, si virtus tolerat. Qualitas eius, ut
					sciatur, an calidum sit vel frigidum, quod debet evacuari, colera vel flegma et similia. Tempus, quia in
					calido tempore et raro parum oportet evacuare; sufficit enim, quod a corporibus per fumum extrahitur et
					sudorem. Similiter in frigido, quia propter frigus retinetur materia tortionum et dolorum commotiva et
					parum laxat. Idem de aere dicendum. Cum fuerit serenus et purus et clarus, securius purgamus; contrarium
					vero contrarium. Regula: multus usus solutivorum relinquit ethicam, debilitatem, hydropisim et corrumpit
					complexionem. Alia regula est: cum aliquem purgare volueris, haec omnia diligenter inquiramus et notata
					responsione super materiam deliberemus, haec omnia conferentes, et sic secura fiet purgatio, et nos
					inreprehensibiles erimus, nil contingentibus obmittentes.<note>[101ra]</note>
				</p>
			</div>
			<pb n="106"/>
			<div type="chapter">
				<head>&lt;CAPITULUM XXI.&gt; DE COGNOSCENDIS HUMORIBUS DIGERENDIS ET PURGANDIS TAM CUM FEBRE QUAM SINE FEBRE</head>
				<p>Medicus valde sollicitus esse debet, antequam aggrediatur purgationem vel usum digestivi, ut determinet
					speciem superabundantis humoris et appropinquet cognitioni quantitatis suae, in quantum possibile est ei
					per signa iuridica et existimationem, quae parum elongetur a veritate. Non numquam enim arbitratur
					praesumptuosus medicus per urinam, quod superabundet melancolia, eo, quod apparet glauca et tenuis, et
					colera dominatur, quare purgando melancoliam, quae non peccat, et coleram dimittendo perimit infirmum
					vel praeparat eum ad aliquam aegritudinem vel dies suos abbreviando mortis periculum operatur; item cum
					videret urinam rubeam, ecce dicit ipsum laborare dominio calidorum,
					cum pluries apparente tali urina frigidi superabundent humores; quare per talem errorem pereunt infirmi.
					Sed medici, immo lardarii, nostri temporis artem abbreviantes cum suis urceis et fustibus volentes
					philosophari, qui licet non didicerint, sciunt, sed neglegerut. Dicunt, si urina fuerit colorata: Da ei
					saccharum vel aliquod tale; si discolorata: Da oxymel, unde quidam talium, cum ferret quis urinam
					cuiusdam laborantis acuta, qui freneticus factus erat, dixit: Da ei mel. Quo facto, obdormiunt in Domino
					vel in diabolo. Hi cum Thefilo vel Tephilo deteriore lanam carminare deberent vel delberent proici extra
				castra. Sunt et quidam alii praesumptuosi et arrogantes, qui, quia vident Priora et Posteriora</p>
				<p>Analectica Aristotelis, dicunt se raptos ultra tertium coelum et medicinam divinitus didicisse, non
					curantes de xperientia vel deitate. Qui <note>[101rb]</note> sicut canes rabidi errores seminantes lapidandi sunt, ne
				possint orthodoxos contaminare.</p>
				<p>Ad cognoscendum, quis humor dominetur ante purgationem, ut ex multis probabilibus unum necessarium
					generemus, et de sanguine proprio loco haec signa considerabis. Cum repletio sanguinis sit, &lt;per&gt;
					foramina acciderit gravitas in angulis oculorum, capite et temporibus, impletio venarum, somnus multus,
					in quo rubea vident, alices et oscitationes, nausea, dulcedo oris, tarditas intellectus, imperfectio
					sensuum, fatigatio, atque praecedenti labore rubedo in corpore, scabies et apostemata sanguinea,
					velocitas et plenitudo in pulsu cum mollitie, unde &lt;urina&gt; colorata et spissa accidit, fluxus
					sanguinis a venis narium, gingivarum, ani et matricum, et cum scalpimus membra sanguinis, exit de
					facili, rubor faciei, foetor egestionum, et si complexio calida fuerit et humida, et tempus, regio,
					aetas, praeteritum
					<pb n="108"/>
					regimen et tempus longum a minutione in idem convenerint, plenius rectificabunt.Flegmatis abundantiam
					significant albedo superflua cum obscuritate, mollities in tactu et frigiditas, multitudo salivae et
					sitis paucitas, nisi sit flegma salsum, dolor capitis, oris insipiditas, digerendi debilitas horrenda,
					rugitus et tortio ventris, urina discolorata et spissa, albedo egestionum cum fluiditate, infrigidatio
					ventris et intestinorum, gravedo renum, pigrities corporis in sensu et motu, multitudo minctionum,
					<note>[101va]</note>somnus multus et gravis, imperfectio sensuum, inflatio faciei, mollities pulsus cumque tarditate
					et parvitate, in somnis nives, flumina et pluviae apparebunt, et si tempus, aetas, consuetudo et regimen
					praeteritum in idem conveniunt, magis te certificabunt. Flegma salsum significat sitis, salsedo oris, et
					nonnumquam amaritudinem vicerit adustio in eo, quare credit medicus, quod sit colera, et errat. Item
					quandoque remotum est a via oris, et remanet insipiditas in ore vel bonus sapor, adest diminutio
					appetitus cibi et augmentum appetitus aquae potandae, scabies pruriginosa cum squamis albis, urina
					colorata et mediocris, cantabries aliorum &lt;membrorum&gt; et faciei cum reliquo corporis, et saepe
					solet esse cum dolore pectoris et tussi sicca. Dulce facit dulcedinem oris, gravitatem frontis,
					eructuationem ferventem,ac si putrida comedisset, urina est colorata et spissa cum quadam
					lividitata vel aemulo colore, plenitudo in venis. In acetoso urina est discolorata et mediocris,
					indigestio, acetosa eructuatio sine febre, desiderium mordosum, gravitas splenis et maxime post cibum
					tortio multa, et si fuerit gisseum, apparebunt nodositates in corpore. Flegma aquosum et mucilaginosum
					habet urinam aquosam, dolores rheumaticos, humiditates narium et totius corporis mollitiem cum frigore
				superfluo, et cum salivis sputum velut aqua.</p>
				<p>Coleram rubeam haec signa declarant: citrinitas oculorum, oris amaritudo, <note>[101vb]</note> siccitas et asperitas
					linguae et palati, sitis, tinnitus aurium, narium ariditas, pulsus citatus, longus et stinctus,
					fastidium, nausea et vomitus colericus, strictura ventris, et quandoque solutum abundat in intestinis,
					peccat quantitate, vigiliarum instantia, dolor dextrae partis capitis, urina colorata et tenuis, fervida
					in somnis proelia, vexilla citrina, ignes et res alias imaginatur, et si particularia idem
					dicunt, plus certificabis. Coleram citrinam vitellinam insinuant: urina subcitrina, mediocriter tenuis,
					ad mediocritatem multum accedens, amaritudo oris cum insipiditate,
					<pb n="110"/>
					et movet paroxysmos suos inter horas flegmatis et colerae; tarde solvitur aegritudo, quam inducit; in
					egestione apparet quasi mixtura vitellorum ovorum. Colera prasina et eruginosa mordent intestina
					vehementer, subito movent prorumpendo ad exteriora carbunculum, noli me tangere, lupum et similia
					apostemata perniciosa, quae statim necant ad modum veneni vel difficillime curantur; et signa humores
					debent21 in corpore generari esu alliorum, piperis, sinapii et reliquorum acutorum. Haec sunt signa
					universalia dominii humorum, sed cum dominantur in aliqua parte singulari, secundum locum, in quo sunt,
					proprias habebunt significationes. Dominium colerae nigrae: lividitas labiorum, sapor acetosus cum
					putore eructuationis, indigestio multa, gravitas et pondus membrorum et maxime inferiorum, macilentia
					corporis, urina discolorata et tenuis, pulsus debilis et parvus, timor in somno, vehementia appetitus,
					strictura ventris et in minutione sanguinis nigredo, paucus somnus et multa sollicitudo, et raro
					dominatur sine vitio splenis, somnia nigrorum et terribilium <note>[102ra]</note> cum aliis particularibus hoc
					certius demonstrabunt. Et nota, quod in dominio eorundem cum febre signa eadem apparebunt, sed urina
					plus incendetur, et quaedam signa usque adderem, quae sequuntur febrem ex parte febris, ut sitis,
					fastidium, amaritudo oris, nausea et vomitus, dolor capitis et similia. Item regula, sine qua non bene
					thema ducitur, quod, qui patiuntur antiquum dominium sanguinis, proni sunt ad hos lapsus: ad cirriam,
					morfeam rubeam, haemoptoicam, pleuresim, periplemoniam, scabiem saniosam, foetorem oris, mollitiem
					gingivarum et, quod deterius, in synocham, synocham inflativam, causonidem et synochidem. Qui antiquum
					dominium colerae patiuntur, labuntur in ephimeram, calefactionem epatis, tympaniten, dysenteriam,
					causonidem, duplicem et simplicem tertianam, impetiginem, serpiginem et scabiem pruritivam. Si vero
					flegmatis dominium antiquatur, disponuntur homines ad leucoflegmantiam, asthma, apoplexiam, epilepsiam
				et spasmum, paralysim, lienteriam, colicam, artheticam et similia.</p>
				<p>Antiquum dominium melancoliae praeparat hominem ad maniacum, vitium splenis, cardiacam, haemorrhoidas,
					bolismum et malitiosam epatis opilationem. Item quodcumque dominium nimis excedit, movet ethicam
					corrumpendo
					nutrimentum. Item regula: quod magis medicos in omnibus errare facit, est electio
					<pb n="112"/>
					materierum; nonnumquam credunt flegma vel melancoliam propter discolorationem urinae et offerunt oxymel
					vel aliud vehementer calefactivum, quare vehementer laedunt. Idem faciunt de calidis, quod multotiens
					accidere considerabis. Sed si secundum haec, quae dixi, carius eris, raro peccabis in eligendo curam et
					formam operationis. Quare nota pro regula, ne vacillet forma iudicii, quod tres sunt usus, ut <note>[102rb]</note>
					ait Avicenna in primo hoc libro Canonis, in quibus urina
					apparet discolorata et excedunt calida sive calor, et tres, ubi urina apparet colorata; sed rigore
					dominante primus est, cum colera separatur a viis urinae, convertitur ad partem aliam omnino, quod
					scitur, quia multiplicantur accidentia colerae in parte illa, et tunc apparet urina alba propter
					remotionem causae tingentis eam, sicut apparet, cum &lt;humor&gt; rapitur ad caput in frenesi et
					lethargia; vel quando propter remotionem eius a viis urinalibus vel opilationem nil permiscetur urinae
					vel minus subtiliter excolatur. Tertio, quando non fortis in crisi mundificat a colerica superfluitate
					venas omnes et &lt;humor&gt; poterit &lt;ire&gt; ad vias sudoris vel egestionis vel ad partem aliquam,
					quae sibi magis competere videtur. Causa, propter quam urina apparet colorata et homo laborat de facto,
					est vehementia doloris ut in colica et arthetica, quare tingitur urina tam in calida &lt;causa&gt; quam
					in frigida, quare per urinam qualitatem causae tunc non possumus definire, aut propter opitulationem,
					quae facta &lt;est&gt; in viis, per quas colera recipitur in cysti et descendit ad intestina, quare
					remanens cum sanguine et urina tingit eam, aut propter debilitatem epatis et suae virtutis defectum,
					quae inter aquositatem et sanguinem separationem facere non valet, ut accidit in hydropisi frigida et
					aegritudinibus debilitantibus epar, quoniam in eis est urina similis loturae carnis recentis, vel
					propter putrefactionem flegmatis, quam recipit ex opilatione in venis. Et haec vobis communiora mihi
				insufficiant.</p>
			</div>
			<div type="chapter">
				<head>&lt;CAPITULUM XXII.&gt; DE AQUIS ET SIRUPIS , QUI PRO POTU COMPETUNT IN ACUTIS</head>
				<p>Medicus multum curare debet de potibus, sive sint aquae sive sirupi, qui competunt in acutis contra
					morbum vel causam morbi vel utrumque, qui contra sitim et fervorem hora qualibet offeruntur. <note>[102va]</note>
				</p>
				<pb n="114"/>
				<p> Inter quos prior est sirupus violatus, qui datur constipatatis, et rosatus, qui solutis est, et sirupus
					gileni, qui fit de aqua cucurbitina vel simplici et zuccaro, quo saepe utimur cum decoctione frigidarum
					herbarum. Item utimur sirupo frigido de herbis frigidis superius dicto. Item utimur hoc sirupo, qui
					expertissime valet cardiaco cumque calore et siti, sano existente pectore, et in febribus peracutis:
					recipe suci prunorum, suci mali granati acidi, acidi mali citrini ana libram unam et oxyfeniciae libram
				semis, fac sirupum et utere.</p>
				<p>De ptisana et aquis ordeaceis.</p>
				<p>De aquis vero, quae sumuntur in acutis, melior est aqua ordei, cuius iuvamenta determinantur ab Ypocrate
					in libro De regimime acutorum.Sumatur ordeum bonum non vetus, album et durum, bene excorticatum atque
					pistatum, ut pellis exterior auferatur nec tamen omnino conteratur, cuius inflatio in decoctione sit
					multa et sorbitio facta ex eo sit multa
					valde. Acceptae vero mensurae de hoc ordeo qui undecim partes aquae adde et lento igne vel super prunas
					tam diu decoque, quo ad tres mensuras redigas, deinde fortiter conteras et colare studeas. Hoc
					colamentum vocatur ptisanum, et hoc secundum Constantinum in Pantegni in tractatu ordei. Vel secundum
					Ysaac: sumatur ordeum bonum et fricetur,
					ut cortex possit auferri, et mensurae ordei addantur decem mensurae aquae, et tam diu decoquatur, donec
					ad unam reducatur, et potui postea tribuatur. Vel secundum Avicennam: mensurae ordei viginti aquae
					lungantur et decoquendo ad quinque mensuras reducantur, et quod in decoctione rubeum et subtile
					invenitur, assumatur. Haec <note>[102vb]</note> ptisana et aqua ordei vocatur; huius nutrimentum est parvum sed
					humectatio maior; ablutio et exscreatio superfluitatum ab ea facta sive digestio est multa aequalis.
					Ptisana vero, in qua est de substantia ordei aliquid et farina: eius pluris est nutrimenti et minoris
					ablutionis et digestionis, ideoque saepe accidit, ut acetet in stomacho naturaliter frigido, et proprie
					ptisanum da. Sed si decoctio colatur et in ea non multum de substantia ordei invenitur, aqua ordei
					nominatur, maxime si ordeum cum corticibus decoquatur; tunc enim excolatum et mundificatum esse prae
					ceteris iudicatur. Mini vero magis placet, ut tam diu decoquatur, donec inflationem auferat et parum
					viscosa vel spissa fiat. Secundum vero Tacuinum taliter fit ptisana: ordeum optimum debet aqua aspergi
					et postea de corticulis mundari, et cum una mensura ordei
					quattuordecim aquae mensurae debent apponi. Deinde decoquatur et moveatur, quousque coctum fuerit; spuma
				lixaturae extrahatur.</p>
				<p>Facimus aquam aliam contra calefactionem epatis, qua utimur in acutis
					<pb n="116"/>
					et peracutis: polytrichi, capilli Veneris &lt;id est&gt; adianthos, epaticae, ceterach &lt;id est&gt;
					linguae cervinae, ordei mundati bene, semina melonis, citrulli, cucurbitae, haec omnia ad libitum,
					quassentur et coquantur ad lentum ignem, colentur, et colatura cum zuccaro vel pennidiis potui
					propinatur. Item alia, quae valet in acutis contra calefactionem epatis et purgat materiam per urinam:
					semina melonis, citrulli, cucumeris et cucurbitae terimus et aquam fervidam superinfundimus et manibus
					oblactamus, donec fiat quasi lac, et colaturam propinamus mane ieiuno<note>[103ra]</note>. Quidam etiam bulliunt
					semina ista trita et propinant, sed in bulliendo virtutis adminuunt. Item utimur aqua decoctionis
					prunorum per se vel cum vino granatorum. Item pro potu aquam rosatam vel violatam propinamus vel
					humiditatem, quae in concavitate cucuminarum reperitur. Et nota, quod, si praedicta coquantur in aqua
					fontiva, pluviali, grandinea vel nivali, non obstante quod solet dici de constipatione, perfectius
				operantur.</p>
			</div>
		</div>
		<div>
			<head>&lt;LIBER SECUNDUS &gt;</head>
			<p>Capitulum I. partis secundae de errore antiquorum in solutivis.</p>
			<p>Capitulum II. de solutivo appropriato unicuique humori naturali vel innaturali vel cum febre vel sine
			febre et omni generi passionis, cui competit solutivum.</p>
			<p>Capitulum III. de dulcorationibus eorum et eis, quae miscentur solutivis,ut facilius sumantur.</p>
			<p>Capitulum IV. de cautela &lt;eius&gt;, qui purgatur, cum est in purgatione,scilicet in toto die primo.</p>
			<p>Capitulum V. de subtili praeparatione eorum et repressione, ut sint sine periculo omnino.</p>
			<p>Capitulum VI. de regulis maxime opportunis in solutione ventris.</p>
			<p>Capitulum VII. de his, quae retardant operationes solutivi et vomitus.</p>
			<p>Capitulum VIII. de accidentibus et symptomatibus supervenientibus utrique, cum sunt in operatione sua,
			sicut syncopis, sitis, debilitas, vomitus et quod non potest assellare et similia.</p>
			<p>Capitulum IX. de eorum curationibus.</p>
			<p>Capitulum X, de cura praeservativa, ne accidant.</p>
			<p>Capitulum XI. de transmutatione cuiuslibet solutivi in sirupum vel in aliud, et ut a quolibet facile sumi
				possit. <note>[103rb]</note>
			</p>
			<pb n="118"/>
			<p>Capitulum XII. de vomitu appropriato cuilibet humori tam naturali quam innaturali et morbo, secundum quod
				est opportunum, cum febre vel sine et in omni genere passionis, ubi vomica competere videntur, et prius
				in dominio humorum sine febre, &lt;tandem cum febre&gt;, et prius de vomitu colerae, consequenter de
			vomitibus aliorum humorum.</p>
			<p>Capitulum XIII. de numero vomituum tam simplicium quam compositorum laudabilium et receptionibus ipsorum.</p>
			<p>Capitulum XIV. de numero solutivorum tam simplicium quam compositorum contra excessum cuiusque humoris,
			quibus saepe utimur et sunt securiora.</p>
			<p>Capitulum XV. &lt;de his,&gt; quae consentiunt vomicae purgationi vel eam fieri prohibent.</p>
			<p>Capitulum XVI. in solutivis febrientium acute.</p>
			<p>Capitulum XVII. de modo exhibitionis medicinarum solutivarum.</p>
			<div type="chapter">
				<head>CAPITULUM I. DE ERRORE ANTIQUORUM IN SOLUTIVIS</head>
				<p>Antiqui multipliciter erraverunt in solutivis: primo in modo electionis pro diversitate morborum; secundo
					in praeparationibus ipsorum; tertio in modo exhibitionis in regimine, quod est post et ante; quarto in
					accidentibus, quae contingunt tempore solutivi. Scito, quod solutivum duas habet intentiones: communem
					et propriam. De communi venit pro vomica et solutivo deorsum. De propria venit pro eo, quod solvit
					deorsum tantum. Et quod solvit sursum, est magis efficax in passione materiali difficilis curationis,
					cuius materia est in ore stomachi et ab umbilico sursum, potens per superiora facilius emitti quam per
					inferiora, non habens qui aliquam aliam appropriatam purgationem, ut asthma, tussis, empyema, pleuresis,
					periplemonia, apostema epatis et renum &lt;cum&gt; collectionibus vesicae et calculo <note>[103va]</note> (habet enim
					unamquamque naturam secundum situm suum et naturae membri appropriatam purgationem), nec per sputum vel
					sudorem, urinae effusionem et exituras. Sed his duobus modis saepe utimur in purgando. In eligendo
					peccabant multipliciter. Scripserunt enim quaedam medicamina purgare coleram, quae vel uno modo movent
					illam, et unam
					medicinam compositam conferre excessui quattuor humorum, quod est impossibile propter naturalem
					resistentiam, quam habent ad invicem
				<pb n="120"/>
                                        medicinae; quod si esset, tunc non esset opportuna alia medicina nec etiam contra humores innaturales.
					Quod qui vult certificare, prius perfectam simplicium noscat cognitionem. Item idem medicamen elegerunt
					quidam ad purgandum humorem innaturalem cum febre et sine febre. Item idem in continua et interpolata,
					quae sunt eiusdem speciei. In omni morbo sit diversificandum medicamen secundum diversitatem causae,
					speciem passionis, locum in membris et conditiones exteriores, quae rectificant operationes. Verbi
					gratia, benedicta principaliter
					purgat flegma, unde competenter datur laborantibus superabundantia naturalis flegmatis sine febre. In
					cottidiana vero de humore eodem minime vel raro et nisi multum frigidis de natura. In tertiana
					&lt;et&gt; interpolata competenter purgamus cum diaprunis, diaceraseos, electuario de suco rosarum, nisi
					sit in tempore fervido nimis et ad acumen nimium
					accedere videantur. In continua vero numquam, sed leniori utendum medicamine, quod purget infrigidando,
					ut trifera saracenica acuta cum reubarbaro vel mirobolanis citrinis, et aliqua leni decoctione, de
					quibus plenarie deorsum determinabo. Ergo purgas coleram vel flegma alicubi non ubicumque, sed ubi
					convertuntur <note>[103vb]</note> materiae et mutantur in aliam habitudinem, converti debent medicamina et mutari.
					Unde quia in continuis omnibus secundum
					plus et minus humores propter inflammationem et adustionem, quam recipiunt, in colericam habitudinem
					transmutantur, et ideo in omnibus continuis vides, quod auctores ad purgandum, qui recte sapiunt,
					apponunt aliquod colagogum non praetermittentes naturam intrinsecam materiei propriae. Nam nos quandoque
					purgamus vitium &lt;unum&gt; ab unitate materiei et formae, quandoque unum ab unitate materiei diversum
					tamen diversitate formae, quandoque diversum diversitate materiei unum tamen identitate formae,
					quandoque diversum utroque modo; et haec diversitas in
					materia et forma quando&lt;que&gt; est ibi actu, et tunc illa non dicuntur proprie unum, nisi
					aggregatione ut in colera, quandoque ibi partim actu et partim potentia, ut in flegmate salso. Exemplum
					primi est flegma naturale, nam secundum formam omnia flegmata naturalia communicant, et in naturis
					intrinsecis materierum non est diversitas. Exemplum est secundi quartana facta de colera naturali mutata
					in melancoliam propter adustionem, Dico, quod haec melancolia
					cum prima colera communicat in materia, differt autem in forma, unde in purgatione eius sunt apponenda
					diversa medicamina.
				</p>
				<pb n="122"/>
				<p>Ratione naturae intrinsecae prioris humoris sunt apponenda purgantia coleram naturalem; ratione eius, qui
					nunc est, sunt apponenda purgantia melancoliam; et quia secundum hoc actualiter est melancolia per
					formam suam, de qua magis curandum est, plura sunt apponenda melagoga quam moventia coleram. Unde
					eruditi medicorum unanimi huius quartanae purgant partim coleram partim melancoliam, sed melancoliam
					magis. De similibus idem dicendum. Reliqua exempla in parte &lt;tertia&gt; invenies, et licet hoc
					capitulum loquatur difficulter, quia inde audacter dico: nullum ante nos <note>[104ra]</note> de hac materia fuit
					excogitatum: tege et dilige, nam ad multa proficiet, et ego deorsum et alibi apertius tibi loquar. In
					praeparationibus peccabant, quia dicebant mirobolanos non debere coqui, quia perdebant virtutem laxandi,
					quia acumina parum debere trahi, quod experientia falsum manifestabis; et in multis aliis. In modo
					exhibitionis, quia liquida dabant de mane ut decoctiones, dura ut pillulas sero, et similia, cum
					manifestum sit, quod medicina non attrahit,
					nisi resolvatur et patiatur a calore innato nostrorum corporum et rectificetur operatio sua a virtutibus
					naturalibus, quae vigorantur tempore somni, debilitantur autem in vigiliis. Trahentes superfluitates,
					attractas ponunt ad interiora et generatas ibidem ponunt ad exteriora. Vigorantur tempore vigiliarum: in
					mane, cum surgimus a somno, movemur
					ad egerendum et urinandum, et solutivum confortatur ad movendum in vigiliis, cum iam fuerit resolutum,
					alioquin non; et ideo post esse solutivum, nisi fuerit vehementis resolutionis ut elleborus, dormiendum
					est parum vel multum, quamdiu resolvatur. Et non est verum, quod dicunt, quod annihilatur actio
					resolutivi duri in liquida substantia, si super dormiatur, nisi post sui resolutionem. Unde hoc tempore,
					cum iam movet solutivum, prohibuit vero somnum et non simpliciter, quia somnus sistit omnem superfluxum,
					&lt;nisi&gt; praestet sudorem, quia prohibet operationem virtutis expulsivae naturalis moventis
					superfluitates ad exteriora. Nam eius operatio est composita ex virtute sensibili
					animali &lt;et&gt; expulsiva naturali. Item cum sumitur de mane, antequam perfecte compleat operationem
					suam solutivum, sequitur hora cibi meridie, interrumpitur cibus et medicina24, ex quo multa pericula
					oriuntur, ut tortio, dysenteria, hydrops <note>[104rb]</note> et similia. Sed haec vero nova et omnibus fere
					incognita experientia tantum priorum manifestabit errorem, et tu gaudebis. Circa accidentia, quae
					contingunt tempore solutivi, errabant, quia nec ea ne acciderent prohibere sciverunt nec debitas
					adhibuerunt curationes
					<pb n="124"/>
				his supervenientibus, sicut deorsum in proprio capitulo apparebit.</p>
			</div>
			<div type="chapter">
				<head>CAPITULUM II. DE SOLUTIVO APPROPRIATO UNICUIQUE HUMORI NATURALI VEL INNATURALIVEL CUM FEBRE VEL SINE
				FEBRE ET OMNI GENERI PASSIONIS, CUI COMPETIT SOLUTIVUS</head>
				<p>Humorum alii naturales, alii innaturales. Naturalis dicitur humor duobus modis: uno modo dicitur
					naturalis, qui est fixus secundum naturam debitam, puta nec distemperatus nec immoderatus, et talis non
					est purgandus, cum sit secundum naturam in corpore; alio modo dicitur naturalis, qui licet sit
					distemperatus vel immoderatus, humoris tamen species non ut prius fuit colera et melancolia. Isti cum
					sint praeter naturam in corpore, sunt purgandi debitis unicuique solutivis, et sunt tres: flegma, colera
					et melancolia. Sanguis vero non purgatur nisi per aperitionem venae naturalem, ut in fluxu menstruorum
					et haemorrhoidarum, vel artificialem, ut in flebotomia. Nec natura ordinavit solutivum eius ita copiose
					sicut aliorum humorum, quia rarius peccat quam alii, et eius peccatum facilius corrigitur a natura, et
					peccat saepius propter innaturalem aliorum admixtionem, et tunc istud corrigitur per propria solutiva
					uniuscuiusque humoris. Unde mundificare sanguinem nil aliud est quam extrahere ab eo coleram vel alium
					humorem inficientem ipsum. Nec verum dicunt medici, quod dixit Galienus, quod deberet mactari inventor
					solutivi sanguinis, quia est amicus naturae: nam cum peccat, est inimicus; et natura bene ordinavit
					solutivum illud ut betonicam &lt;et&gt; lilium, <note>[104va]</note> unde betonica irabiliter eicit sanguinem
					oculorum per secessum et ego probavi illud. Unde maceretur, et si cum lympha sumatur trita, repente sic
					oculis nocivus sanguis per subteriora debet expelli &lt;et&gt; sic lumina libera reddi his.Humores
					aliquando abundant cum febre et aliquando sine febre, etqualiter horum quilibet securiter sit purgandus,
				dicam, et prius de flegmate.</p>
				<p>Sed nos Deum prae oculis habentes docebimus virtuosa solutiva pro pauperibus pauci constamenti, ne
					gravemus infirmos, ut sic a nobis recedere cogantur, sicut factum est ab antiquis, et cum quibus possit
					rudis quilibet operari, dum parum sit instructus in medicina. Item non uno modo sed pluribus hoc facere
					valebimus, ut una medicina deficiente
					reliquas aequivalescere inveniamus, veluti solent facere copiosi. Flegma ergo naturale sic purga post
					digestionem: recipe hierae picrae
					<pb n="126"/>
					vel benedictae vel blancae veteris et laxativae drachmas sex et resolve cum aqua decoctionis anisi vel
					feniculi vel alicuius extenuantis ventositatem, agarici, polypodii ana unciam semis, et pone super ignem
					lentum cum uncia una vel semis zuccarae vel pauco melle, si aliud non habueris, et cum bullire ceperit,
					cola et colaturam sero patienti propina
					observans quae supra diximus et dicemus. Forti autem ut rustico posses non colatum offerre sine laesione.
					Da curam in istis. Haeo omnia electuaria purgant de naturali sua receptione flegma calefaciendo; anisum
					et similia extenuant ventositatem solutivi. Et regula est, quod cum omni solutivo praeterquam in causis
					calidis apponendum &lt;est&gt; aliquid, quod consumat ventositatem, ne sequatur dolor ventris et tortio
					propter resolutionem humorum fac<note>[104vb]</note>tam infirmum a solutivo. Item alia regula: quaecumque medicina
					offertur, debet exhiberi cum aliquo augente virtutem eius, et ideo addimus agaricum et polypodium. Item
					regula est, quod omnis medicina cocta perdit malitiam et lenius solvit, et falsum est, quod reubarbarum
					et mirobolani cocti, ut solet dici, perdunt virtutem laxandi. Arabes enim coquunt eos et ego, sed parum.
					Item alia regula, quod plus est offerendum, quando coquitur medicina quam si cruda offeratur, et lenius
					purgat colata quam non colata. Vel purga cum eisdem oblatis sero more electuarii, ita, quod de uno vel
					de omnibus quaelibet misceris. Ibi non excedat dosis &lt;dosim&gt; unciae semis, nisi in forti, et
					blanca parum debet acui, quia laxativum est multum de receptione sua. Et regula est, quod multum
					laxativa de receptione sua parum debent acui, ut hiera Rufini, hiera fortissima Galieni et similia. Item
					regula, quod licet solutivis, ut melius sumantur, admisceri dulcia vel acetosa vel res alterius saporis,
					nisi sint aliqua contra naturam solutivi. Vel da septendecim pillulas de paulino sine opio (parum enim
					constat et mirabiliter immutat et solvit suaviter constipationem ventris).Vel lava aloes citrinum, hoc
					modo tere et superinfunde aquam decoctionis anisi, cinnamomi et similium aromatum; move cum baculo diu
					et permitte residere et hoc ter vel quater, reliquum vero serva et da, cum opus fuerit, involutum nebula
					vel cum ovo sorbili drachmas tres, et est medicina, qua utuntur Ebraei sae pissime, quam acceperunt a
					Gamaliele, medico famoso eorum, laudata multum. Suaviter purgat flegma confortando, cum omnia alia
					solutiva purgent debilitando
					<pb n="128"/>
					stomachum. Vel si fuerit debilitatus, purga cum hac decoctione: suavius enim purgant decoctiones, <note>[105ra]</note>
					sed gravius sumuntur. Recipe polypodii, anisi, feniculi, apii, petroselini ana unciam semis, agarici,
					absinthii ana drachmas duas, quassa, coque, cola et in colatura resolve corticum mirobolanorum kebulorum
					drachmas quattuor, si febrit, vel, si non febrit, benedictae veteris et laxativae unciam semis, et
					addita uncia una sirupi violati vel alicuius dulcorativi et deposita actuali frigiditate offeras
					patienti sero, - quia in hoc discordamus ab universis antiquis, - si non febrit, quia si febris cum sero
					die quaelibet affligatur, non sit offerenda medicina hora accessionis, &lt;sed&gt; oportet tempestive de
					mane dari, ne
					contra artis regulas facere videamur. Si vero volueris purgare eundem humorem vel alium &lt;calefaciendo,
					resolve&gt; claretum aquis aliquibus solutivis. Unum summo opere oportet scire: quae medicinae purgent
					calefaciendo et quae infrigidando in omni specie humoris. Verbi gratia, benedicta purgat calefaciendo
					flegma, hiera picra, picra et similia; unde cum his flegma cum febre et maxime continua et in aestate
					purgare non audemus. Quaedam purgant eandem &lt;speciem&gt; infrigidando, ut mirobolani kebuli, vel
					debiliter calefaciendo, ut polypodium, agaricus et turbit, et cum istis in febre securius purgamus
					quolibet tempore anni. Unde neglectis his considerationibus multa pericula vidi. In continua tamen
					meminisse oportet frigidis purgandum esse et maxime in aestate, unde nullo modo cum aliqua scammoniata
					medicina purgamus continua laborantes nisi in hieme, et hoc raro. Regula generalis, quia quaecumque
					purgant humorem dominantem extra et intus cum febre et sine febre: et tamen non sunt omnia ista communia
					offerenda. Dandum est enim aliud loco et dyscrasiae &lt;et&gt; febris <note>[105rb]</note>, et ideo non est prorsus
					eadem medicina &lt;danda&gt; in continuis et interpolatis eiusdem speciei nec contra humorem dominantem
					cum febre et sine febre. Vel aliter purga: sume mirobolanorum kebulorum corticum dramas quattuor, tere
					vehementer, cribra et duc diu in mortario cum uncia una sirupi violati et distempera cum aqua simplici
					vel, quod melius est, cum rore, qui invenitur inter folia cannae et stipitem, et offeras ut prius. Hoc
					enim solvit cottidianam de flegmate naturali, post digestionem datum de tertio in tertium diem vel de
					quinto in quintum, delicatis colatum, rusticis non, et purgat sine omni molestia. Datur iterum sanis ad
					praeservationem aegritudinum, quae nascuntur de eodem humore.
				</p>
				<pb n="130"/>
				<p>Vel aliter: sume benedictae veteris et laxativae unciam semis, misce cum pliris arcoticon vel cingibrata
					alexandrina vel usuali et offer ad manducandum more electuarii. His modis purgabis flegma in qualibet
				aegritudine de flegmate.</p>
				<p>Sed regula est, quod cuilibet aegritudini debetur propria medicina ex specie morbi et loco passionis.
					Verbi gratia, epilepsiae debetur blanca, potio Sancti Pauli, piretrum et similia, et de natura loci,
					quae proprie respiciunt caput, ut muscus, ruta, hysopus, castoreum, asa et similia, et sic in quolibet
					morbo quaerenda est medicina secundum doctos medicos illi appropriata. Flegma acetosum, vitreum et
					gipseum, mucilaginosum et ponticum purgabis sicut naturale, sed in acetoso miscebis medietatem vel parum
					minus eorum, quae purgant melancoliam, ut ad drachmas duas vel tres benedictae acutae drachmas duas
					diasene vel ad minus drachmam unam, et in decoctione pones thymum, epithymum, camedreos,
				mirobolanos<note>[105va]</note> Indos et similia, sicut videtis expedire.</p>
				<p>Vitreum, gipseum, mucilaginosum et ponticum cum eisdem, cum quibus purgabis flegma naturale, et potissime
					cum hiera, cum hiera picra et hiera fortissima Galieni addendo semper salem nitrum, qui est
					liquefactivus horum humorum, vel saltim communem vel salem gemma.Flegma salsum abundans sine febre
					saepius cum scabie solet esse, quod purgat proprie hiera Rufini vetus et laxativa, redacta in pillulas
					vel sumpta more electuarii vel parata in unciae semis pondere, sicut supra docui de benedicta; sirupus
					de fumiterrae &lt;herba et&gt; aqua calida mane bibita reprimit acumen colerae et salsi flegmatis. Item
					medicina Ysaac a me probata: recipe oxyfeniciae unciam unam, solve in sero caprino solo
					vel in quo bullierint violae vel absinthium, cola et sero da. Probavi hoc multum valere, si saepe
					sumatur. Dulce purgatur eodem modo, hoc excepto, quod oportent addi mundificantia sanguinem, ut violae,
					cassiae fistulae, manna, capillus Veneris et similia, sed non cum hiera Rufini. Deorsum vero invenies
					plura de eodem. Coleram vero naturalem abundantem sine febre sic suaviter purgabis, nisi in epate
					abundet: recipe electuarii de suco rosarum veteris et laxativi
					drachmas quattuor, distempera cum sirupo violato, et addito sero caprino calido et pauca aqua propina;
					vel fac idem cum sola aqua decoctionis aliquarum septem herbarum frigidarum usitatarum, ut capillorum
				<pb n="132"/>
                                        Veneris, linguae cervinae et similium, vel cum decoctione violarum vel lacte seminum frigidorum. Item
					potes facere de prunis, oxypsillitico, monopisside, diamanna, &lt;electuario&gt; frigido Cophonis,
				diaceraseos et quibuscumque purgantibus coleram principaliter.</p>
				<p>Sed electuarium de suco rosarum magis competit delicatis, quod suavius purgat et est delectabile in
					gustu, quod raro invenitur in reliquis solutivis. <note>[105vb]</note> Vel sume tres drachmas alicuius praedictorum
					et praepara cum decoctione
					violarum, absinthii et prunorum, sicut docui superius de purgationibus flegmatis.Vel aliter, quando aliam
					paratam non habes medicinam: sume pomum aliquod usuale et fac concavitatem in medio ita, quod coronam
					pomi non abicias, et drachmam unam pulveris scammoniae electae intus pone, coronam reduc in locum suum
					bene stringendo et infige fustes aliquos, ut bene cohaereant, involve in argilla vel cinica ipsum
					posthac, coque diu, donec pasta quasi adiungatur, sub cineribus vel in furno, et abiecta scammonia pomum
					offeras ad modum. Vel munda pomum et diu tore in mortario cum zuccaro vel pennidiis, pulvere sandalorum,
					pauco sirupo violato, da ad modum electuarii: suavissime purgat et competit delicatis sine epatis
					calefactione. Si vero fuerit cum febre vel epatis calefactione, nobilibus istum pulverem
					damus: recipe reubarbari electi, zuccari ana drachmas quattuor, sero da securiter cum frigida. Et nota,
					quod eubarbarum cum frigi-da28 plus laxat &lt;quam&gt; cum calida, provocat urinam et croceam reddit.
					Idem de reupontico, sed plus pone, quia minus laxat.Vel distempera dictum pulverem cum aliquo sirupo
				competenti violato et aqua frigida.</p>
				<p>Vel purga cum hac nobilissima decoctione: &lt;recipe&gt; herbas frigidas, ordeum mundatum ad libitum,
					violarum, absinthii, prunorum ana unciam semis, bulliant in sero caprino et aqua vel sola aqua simplici,
					et in colatura resolvatur cassia fistula, manna, tamarindorum ana uncia una, et colentur per catinam
					perforatam. Seniori vero ponatur reubarbari uncia semis vel loco reubarbari tantundem mirobolani citrini
				in pauperibus sani pectoris in aqua rosata vel aqua simplici.</p>
				<p>Antiqui ponebant hoc totum &lt;per noctem&gt;29 sub divo, ego vero exspecto per duas &lt;horas&gt; vel
					per tres, quia de illo divo nil ad me, et in delicatis loco reubarbari30 adiungo cassiam fistulam et
					aliis addendo
					<pb n="134"/>
					sirupum <note>[106ra]</note> violatum, et sic circa gallicinium offero et patientem parum dormire sino. In forti non
					colo sed totam substantiam praedictis admisco, et nota, quod in omni potenti decoctionem accipere
					reubarbarum tritum aquae infundimus, per diem colamus et colaturae iungimus sirupum violatum et
					offerimus. In pueris etiam febrientibus quinque vel septem annorum de reubarbarointegro in aqua
					zuccarata apponimus et facimus sicut prius. In pueris septem annorum vel ulterius unam drachmam
					reubarbari cum sirupo violato et aqua frigida post digestionem et maxime constipatis securiter
					adhibemus: febrem aufert et lumbricos puerorum recidit. Item contingit quandoque ethicum vel ptisicum
					vel ex causa aliqua vehementer putrida laborare vel habere humores paratos ad putrefactionem, quibus
					solutivum vehementer inimicatur, quia complet consumptionem in ipsis: his ergo solum serum caprinum
					adhibemus per noctem sub divo expositum, mane vero adiecta aqua super prunas calefactum cum mica panis
					offerimus manducandum, et hoc pluries in septimana; mirabiliter confert. Vel in decoctione praedicta
					solam cassiam fistulam et mannam ponimus sine tamarindis, quia laedunt pectus et desiccatos, et cum
					sirupo violato propinamus. Vel his addimus drachmam unam reubarbari; hoc enim mundificat sanguinem et
					solvit ad duas sellas. Item nota, quod diversis solutivis eundem humorem purgantibus licet miscere simul
					propter diversas commoditates. Verbi gratia, katharticum imperiale purgat coleram calefaciendo et
					proprie capitis, electuarium de suco rosarum coleram iuncturarum; cum ergo utrumque facere quaeris,
					misce drachmas duas de utroque et fac ut prius. Item regula: decoctionibus, aquis, sirupis laxativis
					mane utimur in aestate. Alia regula: numquam in decoctionibus est ponenda scammonia, elacterium,
					euforbium vel aliud tale. Item regula: male miscentur mirobolani et reubarbarun scammoniae vel
					scammoniatis medicinis. Alia regula: medicinis non debemus uti in aestate scammoniatis nec in continuis
					nec in extenuatis nec convalescentibus ab aegritudine nec debilibus nec fastidientibus nec ictericis
					<note>[106rb]</note> et novam epatis calefactionem habentibus. Item alia regula: eisdem medicinis purgamus coleram in
					qualibet aegritudine observatis specie morbi et loco passionis et in sanis lapsis, sed
					<pb n="136"/>
					debilioribus cum modica observatione diaetae, et eisdem subvenimus ex colera constipatis. Item suavem et
					facilem decoctionem et nimis nobilem sic facies: zuccarum violatum solve cum frigida, adde acumina iam
					factae decoctionis, ut prius dictum est, abiciendo, quae ponebantur ad coquendum in aqua, et da ut
					prius. Vel aliquod electuarium resolutivum colerae distempera cum aqua, in qua dictum zuccarum violatum
					sit solutum. Erit enim boni saporis et in purgatione suave. Melancoliam purgabis hoc modo: sume hierae
					logodion vel hierae fortissimae Galieni veteris et laxativae drachmas duas, diasene drachmas tres,
					resolve in aqua decoctionis thymi, epithymi, centaureae minoris, corticis radicis celsi, anisi, apii:
					omnium vel quarundam ana unciam semis; pone super ignem lentum et adde unciam unam zuccari vel sirupi
					violati et fac, ut diximus &lt;de&gt; solutivo flegmatis naturalis. Vel sume mirobolanorum indorum
					drachmas quinque, kebulorum corticis drachmam unam, tere subtiliter et duc diu cum uncia una sirupi
					violati in mortario, donec sit sicut medulla, et distempera cum aqua praedictae decoctionis et sero da.
					Sed si addideris mirobolanis drachmas duas lapislazuli vel armenici non loti, et si subtraxeris kebulos,
					plus valebit. Vel purga cum hac nobili decoctione: herbae praedictae cum prunis, violis, sene, sticados,
					camedreos, lingua bovina, polypodio, aniso, apio, cortice radicis feniculi ana uncia semis: coquantur in
					sero caprino et pauca aqua, et in colatura resolve mannae, cassiae fistulae, tamarindorum
					ana unciam semis, mirobolanorum indorum drachmas quinque &lt;sed fermenta prius in mortario cum sirupo
					violato&gt;, lapislazuli vel armenici drachmas duas comminuti, sicut scis, et sero da cum frigida vel
					cum vino, si non febrit, nam aqua commovet indigestionem splenis et melancoliae. Signum huius, quia qui
					surgunt ab acutis, propter usum
					aquae splenetici plures facti sunt. Regula: eodem modo purgamus coleram flegmaticam, sed multiplicamus
					polypodium et mirobolanos kebulos. Melancoliam colericam purgantes <note>[106va]</note> addimus reubarbarum et
					mirobolanos
					citrinos; in sanguinea mundificantia sanguinem augemus. Coleram prasinam et eruginosam et illam
					perniciosam melancoliam, quae per vehementem generatur adustionem, cum decoctione colerae rubeae
					purgamus pauca melancolica adiungentes et fumi terrae et absinthii sucum vel decootionem.
				</p>
				<pb n="138"/>
				<p>Alia regula: omnes praedictos humores habentes cum febre continua vel interpolata purgamus eodem modo sed
					cum suis deooctionibus, tantum debilibus et delicatis colando, fortibus et robustis totam substantiam
				solutivorum offerimus.</p>
				<p>Scammoniatas medicinas et quae purgant calefaciendo, in febribus et maxime continuis exhibere non
					audemus, nisi cum valde in acumine remittuntur, et tunc eligimus securiores. In causon, hemitritaeis,
					speciebus synochi, tertiana, pleuresi et periplemonia et apostemate splenis numquam, licet aliud
					scriptum inveniatur. Item nota, quod dispensationes medicinarum mearum factae sunt secundum doses
					medicinarum non maiores vel minores sed mediocres, unde licet addere et minuere, quia nulla compositio
					medicinarum fixa est nisi secundum plurimum, sed oportent propter imminentes causas pluries variari.
					Regula: in fastidiosis, debilibus et extenuatis non debemus uti scammoniatis
					nec sibi similibus, quia purgant debilitando, desiccando, fastidium inferendo. Pillulae vero paucae vel
					nullae purgant coleram principaliter, et praeter simplices movent malitiose, et maxime, quas conficiunt
					apothecarii nostri temporis, qui multiplicant ibi scammoniam vel elacterium, ut plus cacare faciant. Non
					curant enim, quid et quomodo solvant, sed cuius medicinae plus cacare faciunt, inter alios melior
					iudicatur. Quare omnes arrogatae sunt, quas ipsi conficiunt,
					et numquam cautus utetur eis praeter pillulas auctorum; quas numquam, sicut nos acuimus, in auctore
					aliquo acutas invenietis. Antiquo enim tempore nullum medicamen acuebatur, quod adhuc servatur inter
				Saracenos.</p>
				<p>Item si quaeris multam diversitatem solutivorum contra omnem humorem, perfecte <note>[106vb]</note> deorsum
				determinatum invenies.</p>
			</div>
			<div type="chapter">
				<head>CAPITULUM III. DE DULCORATIONIBUS EORUM ET REBUS, QUAE MISCENTUR SOLUTIVIS, UT FACILIUS SUMANTUR</head>
				<p>Nos non dulcoramus proprie nisi pillulas et pulveres solutivos. Pillulas sic dulcorant quidam: ponunt
					unam in summitate stili vel acus et subito infundunt eam in cera liquefacta et extrahunt et proiciunt in
					aquam frigidam. Sic paratae diu possunt teneri in ore sine amaricatione aliqua. Sed propter ceram, quae
					virtutem habet constringendi, difficulter
					<pb n="140"/>
					resolvuntur et solvunt parum et cum tortione. Nos vero hoc incommodum vitare volentes ceram remollimus
					parum olei apponentes. Item aliter et melius: bullimus zuccarum aqua resolutum vel aliquem sirupum,
					donec adeo inspissetur, quod gutta proiecta supra marmor indurari videatur, acsi inde pennidiae fieri
					deberent, et ibi pillulas involvimus et siccamus. Idem facimus de melle adeo cocto, sicut profundis
					suppositoriis solet coqui. Vel aliter: madefac pillulas parum in aqua infusionis gummi arabici et habeas
					pulverem amydi vel pennidiarum vel zuccari ad libitum in scutella una, proice pillulas madefactas intus
					et inter duas scutellas move et siccari permitte. Vel offerimus eas in nebula involutas vel cum ovo
					sorbili vel cum lacte amygdalarum vel pultibus aliquibus vel includimus eas in botro uvae vel in ceraso
					vel implemus os vino, et elevato collo, quanto profunditus possumus, circa radicem linguae imponimus.
					Pulveri vero dulcorando tantundem zuccari admiscemus. Electuaria vero quaedam propter nimiam
					amaritudinem dulcorari non
					possunt, ut picra, hiera Rufini, hiera picra, quae reducimus in pillulas et dulcoramus ut prius vel
					offerimus more electuarii in melle rosato involuta. Quaedam vero non sic amara sed tamen horribilia
					reddimus meliora admiscendo eis in frigida causa cingiberatam usualem vel et in nobilibus pliris vel
					diamargariton, in calidis causis zuccarum violatum
					vel diarrhodon abbatis et similia. Vel purgamus ea, &lt;ut&gt; in proximo capitulo <note>[107ra]</note> dictum est,
				vel reducimus &lt;in&gt; stomaticon vel sirupos vel claretum, sicut inferius dicetur.</p>
			</div>
			<div type="chapter">
				<head>CAPITULUM IV. DE CAUTELA EIUS, QUI PURGATUR, CUM EST IN PURGATIONE, SCILICET IN TOTO DIE PRIMO</head>
				<p>Qui purgatur, cibum caveat vehementer, priusquam medicina inceperit operari, quod scitur per tortionem
					ventris et sensibilem motum superfluitatum per corpus, et multum ieiunandum est de supremis, si virtus
					poterit tolerare. Alioquin bucellam panis infusi in vino sumat, vel aliquod brodium pingue, si fuerit
					sine febre nec colerious, bibat. Colericus
					vero et febriens in vino granatorum panem infundat vel sumat aliquod electuarium confortativum, ut
					zuccarum violatum vel diarrhodon. Et cum cibus sumitur ante perfectam corporis mundificationem,
					retinetur in corpore medicina. Et sunt quaedam medicinae, in quarum
					<pb n="142"/>
					retentione est timor, ut omnes scammoniatae, euforbiatae, elleboricae, et quaecumque recipiunt violenta,
					et quaedam non, ut tamarindi, cassia fistula, manna et similia. Et ante tres vel quattuor assellationes
					aquam calidam non bibat, quia vomitum irritat et medicinam nos eicere facit. Sed post multum adiuvat
					operationem medicinae et sic aperit angustiam et maxime eius, qui elleborum assumpsit. Nec dormiat, nisi
					restringi velit, quod est malum, antequam perfecte exeat medicina, nisi forte nondum medicina fuerit
					resoluta. Vitet calorem plurimum, ne sudare faciat et debilitatem inducat. Si timet vomitum, sternutet,
					liget extremitates et odoret odores bonos et res stipticas masticet. Ne tangat aquam frigidam, si
					sumpsit medicinam aliquam violentam, et in loco calido assolvet, ne incurrat dysenteriam, tenasmon,
					syncopim, febrem, spasmum et similia. Quibus supervenientibus subvenies, ut in tertia particula huius
					nostri libri invenies per propria distinctum capitula.Hic vero de &lt;ali&gt;quibus breviter percurram,
					ut &lt;de&gt; siti, dolore ventris,
					debilitate infirmi et defectu assellationis. Contra sitim sugat mala granata et maxime dulcia, et crede,
					quod liquiritia
					mirabilis est et candi, et nobilis corallus rubeus magus ore tentus et ad collum suspensus contra sitim
					sua proprietate mirabiliter <note>[107rb]</note> operatur et sugere poma et fructus usuales non stipticos ita, quod
					substantia non traiciatur. Est de bonis et lavare os cum frigida et bibere calidam cum sirupo violato,
					et sorbitio facta de zuccaro violato vel dissoluto
					in calida est de benedictis. Dolori ventris confert superpositio pulvinaris vel lateris calefacti
					consparsi aqua vel vino, et panni vel spongiae infusae aqua simplici calida satis vel in aqua
					decoctionis parietariae vel apii mire prosunt, et vesica
					aenea plena vino vel oleo calido similiter, vel sacellatio ventris cum sabe asso, milio, ordeo vel
					panico, vel folia ebuli calefacta super testam, consparsa vino, vel aqua decoctionis anisi, carvi et
					apii bibita cum melle rosato. Debilitati infirmi subveniunt electuaria aromatica distinguendo causas: in
					calida diarrhodon cum musco, zuccarum violatum, triasandalis et similia; in frigida dianthos cum musco,
					pliris, muscata amara; et in utraque diarrhodon Julii et diamargariton et panis assus aceto infusus,
					masticatus et ad nares tentus, aqua rosata parum calefacta et per faciem
					et pulsus sparsa vel cibus sumptus, ut docui.De defectu assellationis et omni gravedine ventris ex
					retentione medicinae:
					<pb n="144"/>
					super omnia subvenit cristere mollitivum factum sine sale vel modica salis appositione – cela hoc,
					quia hoc subvenit, ubi alia deficiunt – et suppositorium de sale, melle et stercore muris factum
					vel de sapone duro vel sale gemma vel radice porri fricata super salem tritum vel radice malvavisci
					similiter parata ad modum digiti – sed scias, quod
					suppositoria operantur super extremitatem ani – vel fricare ventrem ad ignem et potare calidam sero
					circa vesperas vel parum ante. Bibat de brodio gallinae calido remota pinguedine, febriens vero lac
					calidum amygdalarum colatum, et non dormiat, sed deambulet post hoc ad horam, quia statim stringeretur
					et <note>[107va]</note> torqueretur, si quid remanserit de medicina; et iterum bibat et dormiat; sero parum manducet
					et bibat et omnia actualiter calida, ne spasmetur, si purgatus est medicina violenta, quae purgat
					fortiter dissolvendo et inattrahendo, ut elleborus, scammonia, euforbium et similia. Cum mirobolanis et
					reubarbaro licet bibere frigidam, nisi aliud impediat, ut opilatio epatis et splenis, strictura pectoris
					et similia; et confert tolerare sitim, quia loco potus consumuntur superfluitates, nec debemus naturam
					fatigatam et medicinam ciborum et potuum multitudine praegravare. Idem per omnia in vomitibus
				observandum. Item alia regula, quod qui citius purgatur, citius cibari potest.</p>
			</div>
			<div type="chapter">
				<head>CAPITULUM V. DE SUBTILI PRAEPARATIONE EORUM ET REPRESSIONE, UT SINT SINE PERICULO OMNINO</head>
				<p>Repressio medicinarum duplex est: una in simplicibus et &lt;altera&gt; in compositis. Item quaelibet
					illarum duplex: una generalis et altera specialis. Generalis iterum multiplex. Sed de omnibus quinque
				magis utiles et necessarias ponam.</p>
				<p>Prima fit per temporis antiquitatem. Omne enim solutivum antiquitate debilitatur et in purgando suavius
					esse solet. Hanc dimitto naturae et consulo, quod hanc omnino praetermittatis. Voco autem solutiva
					antiqua post annum vel parum ante. Alia vero fit per decoctionem solutivi in aqua valente ad idem cum
					solutivo, sicut docui in capitulo de solutivis appropriatis cuilibet humori. Hanc serva, ubi vis; est
					enim certa. Tertia fit per reductionem in sirupum vel nectar vel stomaticon. In sirupum hoc modo:
					sumantur cuiuscumque electuarii veteris et laxativi vel etiam recentis, dum tamen non multum, unciae
					septem; resolve subtilissime
					<pb n="146"/>
					cum aqua, et in hac aqua pone zuccari libram unam, pone ad lentum ignem, et cum spumam videris elevatam,
					cola et coque iterato.Vel fac sirupum de sola aqua et zuccaro, et electuarium solve in aqua, cola per
					pannum rarum et dicto sirupo adiunge. Sed si non colatum posueris, fortior erit, sed minus delicatus. Da
				de eo uncias duas delicatis cum calida.</p>
				<p>Sed si in stomaticon reducere volueris, coque quemcumque sirupum volueris in dicto pulvere diu et uncias
					septem non dissoluti <note>[107vb]</note> prius electuarii vel cuiuscumque pulveris solutivi, quantum sufficere
					videatur, considerando debitam dosim eius, ut pro qualibet uncia sirupi vel stomaticon veniat de illo
					solutivo quantitas, quae per se sufficere videatur,
					et plus, et coque ad tantam spissitudinem agitando semper cum spatula, ne comburatur, nec gutta super
					marmr posita induretur. Tunc totum pone supra marmor decline, inunctum oleo rosato vel aqua rosata
					infusum, et cum tabella marmorea, quod pulchrius est, similiter iniuncta vel cum spatula vel manu supra
					marmor extende, donec sit subtile et
					planum, sicut vis, et si per se discurrat supra marmor, non est opus alio ingenio; sine, donec durum sit,
					et da unciam unam ad manducandum cum debita praeparatione, et suaviter solvit. Vel fac claretum de vino
					electo hoc modo: recipe vini optimi albi vel saltim rubei libras novem, et una parte coque polypodii
					uncias tres, apii, seminum anisi ana uncias tres, cola et misce illud cum vino, quod non bullierit, quia
					bullitio cor rumpit vinum, addendo pulverem istarum
					specierum: cinnamomi unciam unam, cingiberis unciam semis, macae, cardamomi ana drachmam unam, spicae,
					galangae ana drachmas duas, zedoarii drachmam unam, et libram unam et semis zuccari albissimi in nobili.
					In plebeio, cui non est datum nosse, quid sit delectatio saecularis, tantundem adiunge mellis despumati,
					repone ad ignem parum
					et move cum ligno quodam, pone in vase boni saporis angusto et bene claude, addendo vinum frigidum, donec
					sapor nectaris tibi placeat. Da, cum opus fuerit, libram semis vel uncias quattuor ad bibendum sero
					sicut reliqua solutiva. Et nota, quod parum de omni clareto facere debes, quia cito acessit, nisi
					bibatur. Et haec est ars faciendi acetum occultum,
					in quo laborant alchimistae, et scias, quod deorsum, ubi ponam receptiones quorundam solutivorum,
					mirabiles permutationes invenies medicinarum. Quarta vero repressio est, quae fit per admixtionem
					quarundam vero rerum
					frangentium malitiam medicinae. Verbi gratia, aloes &lt;et&gt; scammonia purgant excoriando et ora
					<note>[108ra]</note> venarum aperiendo, licet scammonia
					<pb n="148"/>
					in hoc sit fortior. Quibus admiscemus bdellium et dragagantum: glutinat enim dragagantum, quod abraserunt
					prae dicta, et confortat bdellium venarum orificia, et est incolume valde. Similiter mastix et semina
					apii frangunt malitiam scammoniae et castoreum opii et acetum ferruginis, et sic de singulis. Sed
				decoctio frangit omnis malitiam solutivi.</p>
				<p>Quinta autem et ultima repressio fit per destillationem cum filtro et non cum ventosis nec cum vase
					testeo, ut multi mentiti sunt repressionem simplicium, quia Ricardus quaedam tetigit, licet multum
					imperfecte. Et quia, quae hic dicuntur, valent in simplicibus et compositis, propter brevitatem operis
				praetermitto. Alibi, si tempus se mihi obtulerit opportunum, perfecte determinabo.</p>
			</div>
			<div type="chapter">
				<head>CAPITULUM VI. DE REGULIS MAXIMA OPPORTUNIS IN SOLUTIONE VENTRIS</head>
				<p>De his, quae oportent observari, antequam sumatur medicina, cum sumenda fuerit die suo, est, ut sero
					cenet tempestive et moderate, ne nimia repletio et festina solutivum assumptum prohibeat retineri,
					vomitum irritando, quod apud incautos medicos saepius solet esse. Item inventum meum sternutatorium in
					naribus ponendum est, ut impetus sternutationis veniat statim, cum iam fuerit sumptum solutivum; hoc
					enim fortiter vomitum inhibet. Et non refert, nisi febriat vel sit supercalefactus, an sumatur medicina
					cum frigida vel cum vino. Cum vino enim oblata vel sequente vino post assumptionem melius operatur. Et
					cum sumitur medicina, bonum est stringere nares, ne sentiatur odor medicinae, et gargarizare prius
					acetum, et post assumptionem os bene colluetur cum aqua, vino, agresta vel aceto. Sed in solutivis, quae
					supra docui, et reliquis, quibus utor, propter remotionem malitiae et bonitatem saporis de istis talibus
					parum curo. Antiqui ligabant extremitates, quod parum prodesse credas. Cave dare medicinam in
					interluniis et cum luna fuerit in signo fixo, cum domus ascendentis fuerit applicatus domui medii coeli,
					quia vomet eam et non proficiet, <note>[108rb]</note> et cum luna accesserit ad combustionem et cum est infortunata.
					Et de melioribus cautelis secundum quod accepi de Canone medicinae et de diaetis universalibus, ubi
					loquitur de quodam iuvene, qui sumpserat
					<pb n="150"/>
					scammoniam et de dolore ventris conquerebatur, est sicut probavi, ut manducet parum sumpta medicina
					irritantia appetitum et confortantia os stomachi, ut pira vel poma cum pane vel sine vel panem assum
					infusum in vino vel aceto, ut fiat quasi lectus super medicinam quidam et sic prohibeatur vomitus et
					ante tempus emissio medicinae, et ut dormiat de nocte capite elevato securiter, usque quo excitaverit
					medicina. Nobilibus vero spargatur aqua rosata vel muscata per faciem, et potus consimilis propinetur,
				pauperibus vero vinum vel acetum et valde frigidum.</p>
				<p>Ad ignem ventrem calefaciamus, et si pillulas obtulerimus, cave, quod sint molles per se vel liquore
					aliquo remollitae, ut facilius resolvantursine fatigatione naturae. Vidi enim plurimos cum magno
					periculo sequenti
					die pillulas integras evomentes.Item ante haec omnia diligenter examinandus est, qui purgatur, his
					interrogationibus et bene notandae responsiones, quia secundum hoc variabitur medicina: utrum aliquando
					sit passus haemoptoicam vel
					stricturam pectoris vehementem vel tussim siccam, ptisim vel similia, quia tunc non est purgandus vomitu
					nec mirobolanis vel medicina, quae soleat exacuere morbos istos, et an haemorrhoidas patiatur, quae
					irritantur scammonia, euforbio et ab omni, quod purgat movendo violenter humores ad inferiora, et
					maxime, si sit medicina acuta et mordicativa, de qua regulare est, quod nocet delicatis,
					convalescentibus, debilibus, mulieribus, pueris et his, qui tenuem habent ventrem et tenuia intestina et
					quorum corpora ad multam siccitatem pervenerunt, et his, qui numquam medicinam acceperunt, de quibus
					dubitatur, utrum de facili vel difficulter per pharmacum moveantur. Regula enim est, quod his omnibus
					pauca, debilis nec multum desiccativa, mordax vel acuta danda est medicina, licet tamen mulieribus
					propter humiditatem sexus securius dari possit. Quae omnia breviter et tamen utiliter <note>[108va]</note>
				pertranseo, quia sunt supra diligenter determinata.</p>
			</div>
			<div type="chapter">
				<head>CAPITULUM VII. DE HIIS, QUAE TARDANT OPERATIONEM SOLUTIVI ET VOMITUS</head>
				<p>Retardant et impediunt operationes solutivi et vomitus: somnus post perfectam dissolutionem medicinae et
					postquam inceperit operari; potus aquae frigidae, quia constringit vias, per quas superfluitates
					attrahuntur
					<pb n="152"/>
					et expelluntur, inviscat medicinam stomacho et intestinis, unde saepe dysenteria nasci solet, tortio et
					rugitus, tenasmon et exitus longaonisi; frigus aeris et loci, in quo solemus vomere vel assellare,
					propter eandem causam; retentio egestionis, cum voluntas institerit assellandi; indigestio humorum, unde
					nulla medicina solvit suaviter et sine periculo, nisi materia sit digesta antecedens; constipatio
					ventris, unde venter ante solutivum semper lubricus esse debet; esus desiccativorum, ut assatorum,
					ponticorum et similium, quare haec omnia prohibenda sunt in purgandis; item festina assumptio cibi. Unde
					talis datur regula, quod quamdiu solutivum est vel vomitus est in operatione sua, nihil de natura cibi
					est offerendum, nisi institerit vehemens angustia vel debilitatio nimia vel nisi purgatio modum excedere
					videatur, quia statim sumpto cibo instrumenta cibi per purgationem inanita per virtutem retentivam sensu
					naturali moventur ad retentionem cibi sumpti, unde cum cibo intercipitur solutivum, quod nonnumquam
					trahitur ad epar et fit causa ictericiae et hydropisis, nonnumquam admixtum nutrimento corrumpit
					complexionem totius corporis, unde sequitur perpetua corruptio sanitatis, et quandoque moram faciens in
					stomacho et intestinis ulcerat ea et fit causa dysenteriae timorosae. Unde regula: quanto plus ieiunatur
					in purgatione, tanto melius corpus mundificatur et securius esse solet. Item impeditur solutivum, cum
					datur medicina contrariam vim habens, ut opiatae cum vomitibus et solutivis. Unde regula, quod nulla
					opiata, nullum medicamen recipiens mandragoram, hyoscyamum, fabam inversam vel aliquod stuporiferum est
					acuendum, ut vicem teneat solutivi (unde <note>[108vb]</note> apud auctores, nisi fuerint imperiti aliquid, nil de
					his acutum invenietur) vel positi pro solutivo, quare, cum volumus uti paulino pro solutivo, deminuimus
					opium. Item male dantur omnia constrictiva, ut zuccarum rosatum et similia, nec obstat, quod soleo in
					causis frigidis circa finem purgationis cum
					calida mel rosatum propinare, quoniam confortat, mundificat et lavat viscera, ne remaneat in corpore
					aliquid partibus solutivi, et eodem iure datur brodium pullorum, quod in principio vel medio vereretur,
					cum sit in via cibi, ne sisteret solutivum, post quod etiam nec statim dormiendum est iure primo. Item
					nec sunt miscendae medicinae, quae purgant ex diversis naturis et movent materias ad contrarias regiones
					ex diversis naturis, ut mirobolani et scammonia vel medicinae scammoniatae. Mirobolani purgant
					comprimendo, coartando et infrigidando, scammonia dissolvendo
					<pb n="154"/>
					et levigando, unde valde movet vomitum aperiendo et calefaciendo, et ideo purgatio cum scammonia saepe
					relinquit febrem. Quare omnes videbitis sic purgatos torqueri, dolere, imperfectam et insuavem habere
					purgationem. Et nota, quod fere idem de reubarbaro contingit, cum admiscetur scammonia, nec obstat de
					trifera saracenica, quae cum fiat
					cum mirobolanis, solet acui cum scammonia. Dico enim, quod male fit. Unde nullum auctorem invenietis, qui
					tantum de istis duobus acumini bus ponat nisi ex iusta causa et valde necessaria, quod unum possit aliud
					impedire; immo plures eruditi horrent ea miscere simul. Ad contrariam partem &lt;male miscentur
					medicinae&gt; ut elleborus, castaneola et stercerac id est tapsia, quae movent ad vias vomitus, cum
					polypodio, turbit, esula et mirobolanis, unde contradicunt sibi in moribus et operatione, quia prima
					volunt &lt;sursum&gt; movere, postrema vero deorsum, et hoc dico, si misceantur sic, quod de utroque sit
					ibi multum, et haec mala compositio est potissima causa, quare quaedam medicamina composita sunt valde
					periculosa et sumentes haec saepius suffocantur. Item male miscentur cum valde diuretico vel provocante
					<note>[109ra]</note>sudorem, quia utrumque propter aliud impeditur, nisi forsan, ubi purgandum esset partim per
					subductionem et partim per urinam, quod innuit Ysaac in diaetis universalibus de diversitate ciborum in
					operationibus suis secundum diversitatem corticum et medullae. Item regula, quod causam frigidam et
					defectum caloris innati habentes circa nutrimentum et qui sicca habent intestina, quae quidem multa
					medicina laboraverint, nisi sint multum alita, cum multum sit in capitulo opilationis, difficillime
				purgantur per solutivum. Unde regula generalis est, quod iam dicta in hoc capitulo omnia sunt cavenda.</p>
			</div>
			<div type="chapter">
				<head>CAPITULUM VIII. DE ACCIDENTIBUS ET SYMPTOMATIBUS SUPERVENIENTIBUS UTRIQUE, CUM SINT IN OPERATIONE SUA, UT
				SYNCOPIS, SITIS, DEBILITAS ET QUOD NON POTEST ASSELLARE ET QUAEQUE TALIA</head>
				<p>In hoc capitulo intendo determinare numerum accidentium, causas et modum fiendi, quae contingunt, cum
					solutivum vel vomitus sunt in operatione
					<pb n="156"/>
					sua; in sequenti vero ponam curationes eorum, ne nimis capitulum elongetur. De his, quae contingunt post
					finem primi diei et post operationem solutivi in die secunda vel tertia, quia sunt alterius
					considerationis, postea loquar vobis et ponam illa, quae nota sunt et ignota, ne, quantum ad praesentem
					intentionem, relinquatur aliquid incompletum. Accidentia sunt haec: syncopis, sitis, haemoptoica,
					debilitas, vomitus, dolor capitis, dolor ventris immoderatus, tortio, tenasmon, singultus, et quod non
					potest assellare, nausea, amaritudo oris, immoderata vertigo, tremor membrorum, impedimentum sermonis,
					difficultas anhelandi, ut quasi suffocari videantur, fames valida, sudor et spasmus, quem horruit
					Ypocras. Item hic de syncopi prius dicendum est, consequenter de reliquis per ordinem. Syncopis, ut ait
					Avicenna, est destructio maioris partis plurium virtutum, sensibilis scilicet et motivae, propter
					debilitatem cordis et aggregationem spiritus totius ad ipsum propter causam moventem eum ad interiora
					aut propter causam <note>[109rb]</note> praefocantem ipsum interius praeter modum. Cuius causae primitivae
					antecedentes et remotae plures sunt numero et diversae. Unde, quia nimis occuparemur in distinguendo et
					foret praeter nostri propositi brevitatem, hic et in aliis accidentibus illas solum causas et curas
					determinabimus, sine quibus praesens negotium non poterat expediri, reliquas secunda favente fortuna in
					Practica nostra de aegritudinibus particularibus plenissime distincturi. Syncopizant ergo potionati
					duobus modis. Vel quia ex aliqua mala corporis habitudine sunt dispositi ad hoc, ut quorum urinae sunt
					albae cum dolore colli et humerorum, quare, cum medicina coeperit operari, suffocabuntur, ut accidit
					cuidam sic disposito
					incaute potionato, qui, cum surgeret ad primam sellam, non rediit ad secundam, sed relictis retibus in
					Domino obdormivit. De hoc genere sunt omnes, qui tremorem cordis pati solent, viribus debiles, nimium
					sensum in ore stomachi habentes, multum repleti. Unde meo consilio his talibus non vituperetis
					ministerium nostrum et, animae &lt;ne&gt; immo
					forsan hoc corporis periculum incurrant, vel nullam vel debilem et securam dabitis medicinam. Vel
					syncopizant ex malitia medicinae, et hoc duobus modis: vel in principio purgationis vel circa finem. In
					principio vel quia vehementia sui acuminis mordicat os stomachi medicina, quod est, ut in pluribus,
					multum sensibile de natura, quare ratione compassionis discurrentibus spiritibus et humoribus ad os
					stomachi
					<pb n="158"/>
					quantitas vitalis spiritus determinata a natura in cordis minera diminuitur praeter modum, unde
					constrictis lateribus cordis et a pauco spiritu non potentibus dilatari sequitur syncopis, quod
					contingere videmus in omni fere dolore immoderato, ut in colica, iliaca, In paroxysmis febrium acutarum
					et graviter vulneratis. Vel quia medicina est fortiter attractiva, ut elleborus, capsamus et lignum,
					quod nominatur avornus, quod purgat nimis angustiose, quare his oblatis <note>[109va]</note> et moram in stomacho
					facientibus attrahitur humor multus et attractus subtiliatur in multam ventositatem, stomachus vero
					dilatatus ex multo humore et elevatus ad superiora virtute ventositatis comprimit diaphragma, cui
					supponitur in medietate; quo compresso comprimitur cor et pulmo et eorum dilatatio prohibetur, unde
					sequitur
					necessario syncopis. Unde ex talibus medicinis homines periculose saepissime syncopizant, ut accidit
					circa finem, quia nimis medicina movet vel purgavit humorem alium quam deberet. Unde exeuntibus
					humoribus et spiritibus praeter modum debilitate calore innato et sanguine diminuto cessat generatio
					spirituum in concavitate cordis, quare corpus exsolvitur et animal syncopizat. Qua causa syncopizant
					etiam homines in diebus canicularibus. In ea vero, quae est ex acumine, sirupus violatus cum calida
					sumptus valde confert in calidis causis vel sola aqua calida, quae constringit
					catarrhum de calore, aufert sitim, mitigat acumen flegmatis salsi et reprimit malitiam colerae ubicumque.
					In frigidis mel rosatum cum calida propinabis; sed quia hoc non possunt accipere in accessione, cum
					iaceant velut mortui, sic est operandum in accessione: fricentur extremitates cum sale et aqua calida
					vel aceto, vomitus provocetur, et panis
					assus in aceto infusus naribus applicetur, et sorbeatur lac seminum frigidorum calidum factum cum aqua
				ordei.</p>
				<p>In ea, quae est propter vehementem attractionem medicinae, quae solet accidere circa principium vel
					medium purgationis ex multa humorum ad stomachum attractione, sic est operandum: exercitetur corpus, ut
					calefiat interius, et patientem trahimus per capillos, per aures, fricamus extremitates et frontem, ut
					fiat revocatio spirituum ad exteriora, et haec syncopis non est multum timenda, nisi accidat corporibus
					vehementer superrepletis vel nisi peccatum fuerit in dosibus medicinae, eo, quod solo vomitu naturaliter
					superveniente vel provocato vel ventris solutione superveniente liberabitur. Syncopis periculosa, quae
					venit, cum purgatio excesserit quantitatem
					<pb n="160"/>
					materiei et tenorem <note>[109vb]</note> virtutis, valde difficilis est ad curam, cum contingat ex debilitatione
					stomachi, paucitate humorum et defectu spirituum et facilius sit repleta inanire quam inanita replere.
					Cuius cura sunt laudabiles cibi et potus, electuaria et pulveres aromatici et quaecumque de facili
					impurum in laudabilem sanguinem convertunt, ut gariofilatum magnum, diarrhodon abbatis, utraque muscata,
					diarrhodon Julii, diamargariton, diapapaver, nobile claretum. Quae omnia debent acui cum musco resoluto
					cum aqua rosata vel vino nobili. Item regula, quod in hoc casu somnifera sunt exhibenda, quae naturalem
					calorem non multum possunt impedire, ut diapapaver et lactuca, delectabilis varietas ciborum et
				exercitium moderatum. Item alia regula, quod numquam solventibus ventrem est utendum.</p>
				<p>Et nota, quod hic non dixi nisi ea, quae proprie his tribus speciebus syncopis competere videntur. Nunc
					vero intendo dicere, quaecumque cum pauca distinctione competunt in omni specie syncopis, et quorum
					primum est, ut deliniantur nares cum aqua rosata, aqua muscata vel camphorata. Item aromatica naribus
					applicentur. Item, nisi sit ex calore, vinum purum, clarum, subtile et aromaticum statim aggregat
					spiritum in corpore et confortat virtutem et finit accessionem, et quandoque ponimus in ipso circiter
					duo grana de musco aut de diamusco quantitatem, quae competere videatur, et sit calidum in his
					hominibus, qui fortius opprimuntur, si gustare possunt, alioquin frigidum potetur. Item calefiant
					extremitates, fricetur stomachus; confert etiam multum, si accipias panem calidum et scindas per medium
					et desuper spargas pulverem istum: recipe rosarum drachmas duas, cinnamomi, coralli rubei ana drachmam
					unam et semis, ligni aloes drachmam unam, et superpone ori stomachi. Applicentur naribus odorifera, ut
				rosa, myrrus, muscus, lignum aloes.</p>
				<p>Et cum est ab evacuatione et debilitate, ad sorbendum detur aqua carnis aromatizata, et fiat, ut sugat
					panem infusum in vino odorifero, cui <note>[110ra]</note> aqua rosata sit admixta; et ex eis, quae valde ei
					conferunt, est, ut in potu sumat aquam fortis decoctionis, cui admixta sit decima &lt;pars&gt; sui de
					vino odorifero et aliquid de vitello ovi et aliquid de suco malorum
					dulcium aut mororum aut acetosorum secundum quod exigit dispositio. Item cibetur frequenter et modice. Et
					in ea, quae est de repletione vel ex multa humorum attractione, caveatur cibus vehementer. Et in
					syncopi, quae est ex quocumque genere evacuationis, sumatur illud,
					<pb n="162"/>
					quod dicitur in capitulo suo. Verbi gratia, in ea, quae est ex fluxu ventris sanguinis, sumantur ea, quae
					valent contra fluxum ventris sanguineum, et in ea, quae est &lt;ex&gt; excursu sanguinis narium vel
					menstruorum, sumantur, quae valent contra ipsum; et sic de singulis. Sufficiant haec abbreviata de
					syncopi. De siti, debilitate, dolore ventris et tortione nihil duximus innovandum nisi quod supra
					determinatum est in capitulo illo &lt;de cautela eius&gt;, qui purgatur, praeter quod, cum sitis fuerit
					de frigiditate vel indigestione, sedatur somno; cum autem de repletione stomachi ex acutis humoribus,
					vomitu vel ventris solutione superveniente sedatur, in qua securiter potatur serum calidum copiose, vel
					quod efficaciter operationem adiuvat solutivi, immo etiam per se solvit, si frequentetur, cum omni
					securitate. In ea, quae est de immeditata desiccatione, valent remedia syncopis de inanitione. In ea,
					quae est ex bonitate purgationis et corporis non immoderata vacuatione, super potum expedit exspectare.
					Si superveniat haemoptoica, sic est subveniendum: stringatur vomitus, qui solet esse potissima causa
					sui, sicut in proximo &lt;capitulo&gt; dicemus. Item ligentur crura prudenter et coxae. Generalis regula
					est37, si non obstaret dies purgationis38 vel debilitas virtutis et similia, quod fieret minutio de
					mediana, sed quia spiritualia sunt debilitata, minuendum est de epatica, quod ubique tenet. Unde si
					perseveraverit, sequenti die vel tertia minuendum erit. Item regula, quod ab omnibus <note>[110rb]</note>
					irritantibus tussim est abstinendum, ut aceto, aqua frigida, rebus ponticis et stipticis, licet sedent,
					frigore capitis et extremitatum, coitu, balneo, potu vini plurimi et intueri res rubeas, multo sermone,
					ab omnibus acutis et aperitivis, ut piper et acrumina. Alia regula: utendum est lenitivis,
					mundificativis et suaviter stringentibus, ut liquiritia, amydo coquato, colatura furfuris, pultibus
					ordeaceis cum pulvere sanguinis &lt;draconis&gt;, decoctione corallorum et haematitis; et portulaca
					sicca vel viridis, qualitercumque sumpta, optima est in hoc casu. Item electus iaspis statim stringit,
					si suspendatur ad collum sic, quod tangat pectus immediate, vel si portetur in digito, et quanto maior
					fuerit, dum tamen bonus, maiorem efficaciam habet. Fricentur extremitates et inducatur somnus capite
					elevato, et iaceat super latus, unde sanguis exire videtur. Eodem modo curatur vomitus sanguinis ex
					ruptura venae in stomacho vel in meri.
				</p>
				<pb n="164"/>
				<p>Vomitus et nausea supervenerit potionatis quandoque propter horribilitatem medicinae, et tunc medicina
					dulcoretur vel lavetur os cum aliquo, quod occultet saporem medicinae, ut aceto vini granatorum,
					sorborum, martianorum, agresta et similibus, quae quandoque medicinae sunt admiscendae, et quandoque
					quia &lt;virtus&gt; retentiva fundi stomachi est
					fortis et expulsiva oris stomachi fortis, unde totum convertitur ad vias vomitus, quod attrahitur, vel
					quia de natura medicinae est, ut convertat humiditates attractas ad stomachum, unde habet purgare per
					vomitum, sicut nux vomica et elleborus; et tunc non oportet sistere vomitus, nisi laedatur inde pectus
					vel debilitetur infirmus. Item vomitus quandoque fit ex debilitate stomachi, et tunc cum distinctione
					causae calidae vel frigidae subveniatur cum diacitoniten et potu boni
					vini vel diagalanga, diarrhodon abbatis, pliris vel diamargariton; quandoque fit ex humoribus attractis
					ad stomachum et non expulsis, quod <note>[110va]</note> scitur per gravitatem stomachi et extensionem et quia non
					satis purgatus est et vomitus multus est humorosus. Per vomitum vel per ventrem purgari statim
					convenerit, si virtus sufficiat aegrotantis, unde ad irritandum fluxum vel stringendum vomitum cristere
					statim vel suppositorium sunt fienda. Item quandoque est vomitus ex medicina, quae villis stomachi
					inviscatur statim, etiam perfecta evacuatione, quod scitur, quia satis evacuatus est
					et vomitus nullius humoris abundantiam ostendit. Et tunc somnus solus sufficit ad curam in omni vomitu,
					exhibito prius sirupo rosato cum aqua decoctionis masticis, ut medicina a villis stomachi exprimatur. Et
					mirabile est, quod calefactio extremitatum iuvativa est in sedatione vomitus, propterea quod attrahit,
					et infrigidatio earum iuvativa est in sedatione
					vomitus velocis calidi, propterea quod infrigidat, et similiter infrigidatio stomachi. Item potus vini
					tepidi confert sine impedimento et panis assus aceto infusus, cum odoratur. Item rosae vel mintha
					communis bulliat in optimo aceto, in quo spongia intincta furcellae pectoris superponatur, quia satis
					stringit. Item zuccarum rosatum simplex vel acutum ita, quod in uncias duas ponatur acaciae, sanguinis
					draconis, masticis ana drachma una. Item sternutatorium confert statim et cristere est fortius. Dolor
					capitis curatur facta ligatura artificiosa cum peplo &lt;in&gt; somno. Tenasmon universaliter curatur
					facta subfumigatione frequenter cum pice Graeca vel resina positis in olla, ano per transiectorium id
					est embotum
					<pb n="166"/>
					fumum recipiente. Item nates, pectine et plantae pedum cum milio calefacto saepius sacellentur, et sedeat
					super sacculum, in quo cantabrum sit coctum in vino, et cum refriguerit, permutatio de alio sacculo
					calido fiat idem. Regula: super asseres calidos et in aere calido<note>[110vb]</note> sedendum est, et calefiat
					locus, ubi assellat, et si &lt;saccula&gt; sint inuncta oleo rosato vel butiro sine sale vel populeon in
					calida causa vel cum est ex acumine medicinae, quod scitur per ardorem loci, morsuras et punctiones,
					magis valent. Contra singultum, qui supervenit in principio medicinae, humoribus attractis
					ad stomachum et non expulsis, tene flatum et provoca stemutationes, sugatque panem afrum vel armenicum
					bene siccum ad ignem vel in furno, et cessabit statim. Nota hoc, quia non modicum etiam proficit contra
					sitim in fluxu ventris, et nihil melius inveni eo, quod dictum est ab Hippocrate. Ab singultu habito,
					sternutatione etcetera, decoctio levistici frequentata absolvit a passione. Item mollia panis candidi
					frequenter loti cum aqua et vino facta procul dubio expedit passionem; et cum est aegritudo melancolica,
					expedit stomachum evacuare vomitu vel subductione, et subfumigato pauco sulfure – nota verbum
					– provocabitur tussis et forsitan sternutatio cessabit. Contra defectum assellationis, qui
					contingit vel propter debilitatem solutivi vel corruptionem eiusdem, puta quia nimis est antiquatum vel
					factum est ex medicinis putrefactis, unde vehemens argumentum contra hypothetanos et magos, qui operantur
					cum medicinis, quarum ignorant compositionem vel quas componunt ex speciebus putrefactis, quo se et
					alios exponunt fortunae vel casui, vel propter multam constipationem ventris aut propter frigiditatem
					stomachi et medicinam resolvere non potentis aut propter indigestionem materiei vel ex fortitudine
					retentivae &lt;virtutis&gt;, quae est in fundo stomachi, et debilitate expulsivae sive propter
					fortitudinem membrorum in retinendo humiditates, quae sunt in eis. Primum cognoscitur per medicaminis
					acumen ad quantitates aliarum specierum vel ipsius electuarii, nisi debite proportionantur. Verbi
					gratia, ad libram electuarii duas drachmas scammoniae; in pillula una ad totum sit medietas scammoniae
					<note>[111ra]</note> electae. In reliquis vero medicinis idem per similia, iudicando, quod super latius determinatum
					est; licet meo iudicio
					apud volentes securiter et salubriter operari nihil sit evacuandum, quia nec in libris antiquorum
					philosophorum et novorum adacutum nec de eorum praecepto acuendum aliquid invenitur, licet quandoque in
					inceptionibus de praecepto eorum multiplicentur
					<pb n="168"/>
					aliqua solutiva. Corruptio scitur ex malitia compositionis formali vel materiali. Multa constipatio
					ventris scitur ex usu desiccantium vel naturali siccitate intestinorum et quod diu est, quod nec large
					et lubrice assellavit, et similibus. Propter frigiditatem stomachi, eo, quod multitudo ciborum et maxime
					frigidorum solet eos multipliciter aggravare, et tandem solet esse descensio cibi, et actualis
					frigiditas sentitur circa regionem stomachi, et in vomitu pars medicinae emittitur indigesta paucae vel
					nullae resolutionis, et ante solutivum solent pati eructuationem acidam vel putentem, alices et
					oscitationes et aquosae salivae niultitudinem cum extensione stomachi, vehementia appetitus, rugitu et
				indigestione.</p>
				<p>Propter indigestionem materiei &lt;eo&gt;, quod &lt;digestio&gt; non intenditur vel remittitur secundum
					quod fuerit opportunum ex substantia ei data et &lt;deficiunt signa&gt; reliqua, per quae digestio
					declaratur. Ex fortitudine retentivae et debilitate expulsivae &lt;virtutis&gt;, quod scitur, quia
					naturaliter est stipticus vel praecesserunt, quae confortant retentionem, ut cotana, cerasa acetosa,
					silocaractae et similia. Propter fortitudinem membrorum, quod scitur, quia solidas habet carnes
					et facile digerit, quod assumit, parum egerit, et omnia cibaria videntur sibi competere nec ab aliquo
					laeditur, quod assumit. Contra primum non est de consuetudine nostra iterare solutivum, quia ex hoc
					saepe periculum nasci solet, sed die septimo a pura ratione iteramus securiter cautius eadem purgatione
					vel alia, quae magis competere videatur. Antiqui tamen tempestive solebant &lt;iterare solutivum&gt;
					secundum arbitrium <note>[111rb]</note> debitum et existimationem, quae non multum recedit a veritate, offerendo
					&lt;de&gt; eodem solutivo vel de aliquo alio, quod magis competere videatur, tantam quantitatem, quod
					cum operatione primi solutivi sufficeret ad purgandum, quod nec multum reprehendo nec est propter
					periculum apud prudentes dignum, ut consumatur. Et dulcoratur tamen in hoc casu vel caute securissima
					medicina
					nullius abominationis, quia ex his stomachus indignatur, sicut dulcia solutiva, ut electuarium de suco
					&lt;rosarum&gt;, oxy et similia. Item solet distingui: si virtus fuerit fortis et patiens tolerare
					poterit securiter famem, detur iterate de solutivo; etiam si sit propter constipationem vel defectum
					expulsivae, quae ante debuit per lubricantia confortari: dico, quod in utroque casu erratum fuit in
					solutivo, quod ante debuit dari super ventrem constipatum.
				</p>
				<pb n="170"/>
				<p>Item contingit hoc idem ex immoderata humorum attractione, unde stomachus extenditur et inflatur
					&lt;et&gt; spiritualia comprimuntur, et plerumque, sicut saepe, ex elleboro contingit et medicinis
					vehementis attractionis, et maxime in corporibus superrepletis suffocatio sequitur patientis, quare sic
					est subveniendum: inunguatur venter cum butiro,
					dialtea, oleo violato, simplicibus vel commixtis, ad ignem vel ad solem vel in stupa. Item fiat cristere,
					quod fere in quolibet horum casuum subvenire solet, hoc modo: malva, mercurialis et branca ursina et
					cardus benedictus bulliant in aqua, vel si non habentur herbae, fiat hoc idem de solis violis vel aliis
					floribus, et circa finem decoctionis addatur cantabrum, et parum bulliat, deinde coletur, colaturae
					addatur parum olei vel unguenti vel axungiae et mellis despumati et parum salis et cepidis.Initiaturi
					nota quod fere omnes peccant in cristerizando, quia melius fit supino corpore quam prono, quia idem
				miscemus. Si fuerit sagax, potest cristerizare se ipsum supinus secure; faciunt <note>[111va]</note> Solani et</p>
				<p>Saraceni, et maxime expedit istud dominabus. Item in declinatione febris cum dolore ventris et febribus
					acutis, nisi sint
					cum stupore, ut in lethargia, nocet multa salis appositio, quia licet tunc mordendo ventrem moveat, in
					posterum tamen constipat nec permittit, quod aqua tantum remaneat in intestinis, donec squibalia
					humectentur, doloris vehementiam irritando. Unde regula: in cristeribus dysentericorum, haemorrhoidas
					habentium et qui habent intestina multum sensibilia, numquam sal est apponendus. Item si cristeri
					praedicto resolvatur, resolvam tres drachmas oxy vel benedictae vel alicuius alterius competentis
					solutivi: fortius operabitur; vel fiant suppositoria supradicta. Si ex humorum indigestione, laborandum
					est, ut medicina assumpta reiciatur, ne retenta sit causa alicuius symptomatis timorosi, ut ictericiae,
					dysenteriae, corruptionis sanguinis in venis et similium; quare ponatur in loco calido et bibat aquam
					calidam copiose et digitis in os immissis vomitum provocet, donec allevietur, et si nec sic vomere
					potest, pennam oleo infusam et expressam gutturi immittat, et cum aqua calida aliquot olei guttas bibat,
					et statim nauseabit, et si nec sic vomere potest, praedicto cristeri utatur, et sic evacuabitur a
					medicina.
				</p>
				<pb n="172"/>
				<p>Si per fortitudinem membrorum, dixerunt antiqui, quod tunc fortior esset danda medicina, quod mihi non
					placet, sed plerumque contingit, quod oblatis duabus medicinis nullatenus solvuntur, sed fortius
					torquentur et maiora pericula instant. Quare tutius esset, si nihil iterato fuisset oblatum sed tempus
					exspectaretur aliud ad purgandum; nec his, qui sanas habent carnes, nisi ex causa multum necessaria,
					sint offerenda medicamina solutiva, sed est regendus pauco cibo et potu cum multa cautela usque ad diem
					tertium decimum actualiter feniculum sumendo, sicut solemus facere iis, qui non plenarie purgantur,
					donec omnino mundificentur medicina. Ex frigiditate stomachi <note>[111vb]</note> contingit saepe, quod medicina non
					dissolvitur in stomacho nec complet operationem suam usque ad duos dies, quare fortius solvuntur in die
					tertia quam in prima, et ideo manibus calidis cum oleo laurino vel nardino, unguento aureo, agrippa et
					similibus stomachus in stupa vel ad ignem vel ad solem fortiter est inunguendus, et lateres calidi sunt
					superponendi vel filtrum madefactum in aqua decoctionis feniculi, anisi, pulegii, origani, calamenti et
				similium, quanto calidius poterit tolerari.</p>
				<p>Et generaliter hic et in omni laboriosa purgatione succurre, ut determinatum est supra in capitulo &lt;de
					cautela eius&gt;, qui purgatur. Et cum &lt;vis&gt; dare elleborum, move corpus et cave somnum, nam per
					somnum sistitur omnis purgatio (nisi sudor sit a motu moderate, ne sudor fiat), quia exinde constipatio
					sequeretur. Sequitur de amaritudine oris, quae quandoque contingit ex amaritudine medicinae linguam
					inficientis, et tunc est dulcoranda, ut supra docui, et os acetosis colluendum vel insipidis, et pontica
					vel stiptica masticanda sunt. Quandoque fit ex vomitu materiei et humoribus secum mixtis vel fumis ab
					ore &lt;stomachi&gt; solutis, et tunc sufficit lavare os cum praedictis vel traicere salivam alicuius
					electuarii saporiti, ut diarrhodon, zuccarum violatum, diacameron vel diamargariton et similia, et
					generaliter valent, quae hic de siti dicta sunt superius. Vertigo fit ex multitudine ventositatis in
					capite et fumositate materiae, quae admixta spiritui visibili turbant ipsum et faciunt girari, unde res
					exteriores immobiles sub motu girativo apprehendentur: hos debes ponere in loco obscuro et ligare caput
				cum peplo et salivam feniculi masticati oculis immittere, et cessabit statim.</p>
				<p>Tremor membrorum fit quandoque ex immoderata evacuatione deficientibus spiritibus et humoribus, et cura
					est cura spasmi de inanitione; aliquando ex timore, quia tactus est infirmus, et tunc sta secum et
					secura eum ab omni timore ardua promittendo et quae plus placere solent; aliquando ex multitudine
					superfluitatum <note>[112ra]</note> aggravantium membra, et
					<pb n="174"/>
					tunc insiste purgationi et recurre ad ea, quae confortant virtutem, sicut electuaria proximo
					&lt;capitulo&gt; dicta, et elineantur nares infirmi aqua rosate vel muscata vel, si expedit, etiam
					camphorata. Sequitur de impedimento sermonis, quod quandoque contingit ex syncopi superveniente, et tunc
					succurrendum est syncopi, sicut diximus; aliquando ex debilitate immoderata vel ex inanitione, et tunc
					solebant &lt;competere&gt; aliquid vitella ovorum calefactorum ad ignem; cito enim
					reparant spiritum et confortant virtutem neque praepediunt operationes solutivi; medicina namque sunt
					inter stringere et laxare. Vel offeratur brodium laudabile pinguis caponis abiecta pinguedine cum pauco
					pane vel vinum tepidum moderate mixtum vel claretum. Masticet salviam et odoret pomi ambrae, et
					generaliter fiant ea, quae in syncopi dicta sunt. Quandoque fit ex immoderata dissolutione humorum et
					desursu ad lacertos gutturis et nervos vocales, et tunc valde proficit calore vinum ore tentum et
					inunctio suae pinguedinis circa guttur et collum. Item si teneatur in ore theriaca electa et saliva
					traiciatur statim reparatione, maxime si fuerit balsamata, quia balsamus in hoc casu obtinet
					principatum; et si lingua ingrossetur et tumescere videatur, corpore non existente plectorico, quia tunc
					expediret cephalicam aperiri, minuendum &lt;est&gt; vennis, quae sunt sub lingua, nisi ante raucedo
					fuerit, quacumque hora diei, quidquid dicant medici. Sunt enim multa circa flebotomiam et alia tenenda,
					non sicut ab antiquis determinatur. Contingit haec etiam passio quandoque ex nimia repletione stomachi,
					unde ratione compassionis motus spiritualium prohibetur, quare et sermo, et tunc ne timeas, quia
					superveniente vomitu vel solutione curantur. Scitur per extensionem
					stomachi et sensibilem per tactum repletionem et quia per medicinam parum purgatus est, et solet tunc
					magis contingere cum purgatione circa principium et in corporibus repletis vel quae
					<pb n="176"/>
					diu cessaverunt a purgatione. Ex eisdem causis fit difficultas anhelandi, et <note>[112rb]</note> curatur eodem modo,
					et solet hoc contingere maxime ex elleboro, aurino, castaneola, quae propter periculum non amamus, et ex
					reliquis vomicis maedicinis, quae proprie operatione habent compressionem spiritualium operari quam
					ceterae medicinae. Item regula: elleborus proprie commovet singultum, sudorem pectoris et faciei,
					vertiginem, tremorem totius corporis et, quod deterius est, spasmum inanitionis et syncopim timendam.
					Nonnumquam contingit fames valida stomacho mundificato per medicinam, et tunc sorbitionibus paulatim
					consistendum, si constat, sicut dicemus deorsum, quod42 corpus sit mundum a medicina; alioquin vomitus,
					ut supra dictum est. Vomitus irritetur et medicina confortetur in frigida causa pliris arcoticon vel
					diamoron, in paupere dianthos, diagalanga vel diacimino; in calida zuccaro violato, diarrhodon cum
					musco; in utraque causa diarrhodon Julii vel diamargariton in divite, in paupere melle rosato bene
					facto, ut zuccarum rosatum videatur. Sudor timetur, quia medicinam ad partes cutis &lt;trahit&gt; et sic
					stringit et miscet medicinam cum humiditatibus nutritivis, et hoc malum, quare moderate debent cooperiri
					homines, cum accipiunt medicinas, et calefieri
					moderate, maxime qui de consuetudine cito sudant. Si acciderit, non stringatur, quia periculosum est,
					nisi multum debilitaret, et tunc stringe paulatim unguendo corpus cum oleo rosato vel myrtino aut cum
					aceto vel cum albumine ovi confecto, pulveriza corpus pulveribus constrictivis et aromaticis sicut
					sandali rubei, boli, masticis, sanguinis draconis et
					similium, et paulatim infrigida et rorationibus aqua rosata et ventilando. Sequitur de spasmo, de quo
					nota, quod sicut in febribus de repletione rarissime solet esse, sic et in hoc casu; quandoque tamen
					contingit, quod humores per medicinam dissolvuntur, moventur et transmittuntur, sed ad stomachum et
					intestina nec plene attrahuntur nec expelluntur, unde
					replentur vacuitates venarum, arteriarum et raritates nervorum, quare cum extendantur in latum, <note>[112va]</note>
					necessario increscantur in longum, et sic membrorum motio prohibetur, quod solet contingere, cum
					medicinae fuerint nimium dissolutivae, ut euforbium, scammonia et similia. Cognoscitur hoc, quia parum
					purgatus est nec passus est aliquam purgationem immoderatam per vomitum vel sudorem vel alio modo. Item
					haec differentia inter spasmum de repletione et de inanitione, quia de repletione cito venit et cito
					recedit, de inanitione non sic subito, sed tarde venit et tarde recedit.
				</p>
				<pb n="178"/>
				<p>Regula: maxime fit hoc in corporibus frigidis, cum purgantur, et in quibus superfluitates multae sunt. In
					hoc casu pone patientem in loco calido et exspecta, &lt;donec&gt; expurgatio compleatur, et cave, ne
					inunguas ante mundificationem, ne prohibeas resolutionem superfluitatum. Si nec sic dissolvitur, itera
					solutivum debile, quod est fiendum in omni &lt;in&gt;moderata repletione. Post hoc ungue totum marciaton
					acuto cum castoreo vel oleo sinapino in stupa vel ad ignem, et melius est ad solem. Si fit de
					inanitione, quod scitur, quia superpurgatus est, valde debilitatus, musculi manuum et tibiarum valde
				diminuti sunt, forma corporis ostendit immoderatam desiccationem, et semper solet instare solutivo</p>
				<p>– asculta verba – spasmus ex elleboro et consimiliter et singultus, quod plurimi periculose
					intellegunt: fac tamen, quod poteris, ne pro nihilo habearis et quia, si obvietur ei, antequam
					ultimetur, non omnino resistit actioni, sicut nec reliquae corporis desiccationes innaturales. Et quod
					de elleboro dixi, cum usus crebro sit tempore antiquorum, intellegendum credas de qualibet medicina
					laxativa: immoderata immoderate. In hoc tamen casu sic operandum: reficiatur cibis laudabilibus et
					humectantibus per casum virtutis, et parum post horam ponatis in balneo dulcis aquae remissae
					caliditatis, et ilico ferantur <note>[112vb]</note> ei electuaria humida, resumptiva, aromatizata cum musco,
					temperata in frigore
					et calore, et si parum accesserint ad latus caloris, non nocebunt, ut diamargariton, diapapaver viatici
					capitulo tussis, electuarium ad restaurationem humiditatis et similia, vel ova sorbilia vel lac asininum
					vel caprinum, praeparatum sicut docetur in diaetis universalibus vel mox mulsum, et hoc melius, et stet
					in balneo parum, donec turgescant et rubescant membra, et tunc extrahatur, antequam sudet, quia hoc
					esset perniciosum, et inunguatur circa iuncturas et origines nervorum et lacertorum et circa caput oleo
					rosato mixto cum lacte mulieris, et humiditas balnei conservetur. Tunc pone eum in lecto levi et molli,
					ubi sunt pulvinaria rosarum, violarum, foliorum et florum myrti, panni madefacti in aqua rosata, et hoc
					fiat bis in die, si poterit tolerare, et caveatur super omnia ab excessu frigoris vel caloris, labore,
					motu et ab usu omnium, quae desiccant, leniter fricentur pedum et manuum &lt;plantae&gt; per manus
					puellarum et nobilium dominarum, fiant omnia munda et nitida coram ipso, renoventur vestes saepe.
					Cibentur saepe et parum simul, et sit cibus eorum ex olla epulari primatum vel nuptiali, quia saporosior
					est cibus et
					<pb n="180"/>
					magis nutrit, quando in coctione plurimum sociatur; et cum multum de eo simul coquitur et bene
					custoditur, unum cibarium ex alio efficitur saporosum, et in vase veteri et consueto cibus facilius
					coquitur et saporosior praeparatur, et attendendum etiam, quod in macello carnes parantur amplius
					saporosae, tardius putrescunt ibi et amplius reservantur,
					quare fastidientibus maxime competunt isti cibi. Item regula: balneum eorundem valet esse ex aqua dulci,
					in qua coquantur herbae humectantes, ut <note>[113ra]</note> malva, malvaviscus, cardus benedictus, viola, branca
					ursina et similia. Item cum est in balneo et etiam extra, mulgeatur super caput eius lac muliebre, quia
				multum infundit et humectat;</p>
				<p>similiter, si solvantur ibi vitella ovorum multa et oleum violatum. Item regula: inunctionibus in hoc
					casu potissime utendum est et emplastris humectantibus circa loca exitus et originis nervorum. Unde
					anatomia hic et fere in omnibus aliis passionibus ad bene curandum requiritur necessario. Item cum hic
					spasmus soleat circa tibias et reliquas extremitates saepius apparere, illic beneficium curationis
					potissime apponatur. Fiat tale emplastrum: radix althaeae &lt;id est&gt; bismalvae, branca ursina,
					viola, cardus benedictus, malva communis bulliant in aqua et cocta fortiter exprimantur
					et farina48 lini et fenugraeci cum aqua praedicta in mucilagine psillii conficiatur addito butiro vel
					axungia recenti, et fac emplastrum spinae, pectori et occipitio et sub ascellis, praecedente inunctione
					cum hac mixtura: recipe populeon, olei violati, mandragorati, rosati, butiri candidi cum sale ana partes
					aequales, et si praedicto addideris axungiam gallinaceam vel medullam cervinam, melius erit. Item si
					praedictum emplastrum conficietur cum sola mucilagine decoctionis radicum malvavisci: miro modo valet
					hic et ubicumque opus fuerit remollire; et nota, quod si bis assit, nullo modo puto curam possibilem.
					Item in fine capituli hanc do regulam generalem, quod hi per omnia sunt regendi cum resumptivis et
					humectantibus, sicut ptisici et ethici et consumpti, et convertitur cura tota. Magis mihi videbatur
					proficere ad doctrinam, symptomata iungere cum suis <note>[113rb]</note> curationibus quam separare, et iam simul
					posui universa et cetera. Haec etiam &lt;si&gt; supervenerint vomitui, in nullo curationem varietis.
					Sunt et quaedam alia accidentia vomitui tantum appropriata, de quibus expediam in hoc loco, et sunt
					ista: angustia, tensio cum dolore viscerum, egressio oculorum cum rubedine, interiectio vocis, surditas,
					tremor cum vertigine et singultu, et istud proprie elleborus et nux vomica
				<pb n="182"/>
                                        &lt;faciunt&gt;; quibus nisi cito succurratur, peribit infirmus. Succurre ergo cum cristere, quod vos
					semper practici debetis habere vobiscum, provocantibus vomitum, et sic evadet suffocationem. Tunc
					offeras mel rosatum cum decoctione alicuius extenuantis ventositatem et conforta virtutem sicut dixi.
					Oculi ligentur superpositis duobus pulvillis, venter levi
					fascia stringatur, quod fiendum est in his, qui laborant debilitate capitis et oculorum, et ibi posito
				principio, antequam vomitus irritetur [...]</p>
			</div>
		</div>
	</body>
</text>
</TEI>
