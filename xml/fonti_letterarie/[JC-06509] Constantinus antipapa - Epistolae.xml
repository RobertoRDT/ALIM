<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Constantinus antipapa</author>
				<respStmt>
					<resp key="print_editor">Edizione critica a stampa a cura di</resp>
					<name>W. Gundlach</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1821" unit="words">Parole: 1821</measure>
				<measure quantity="11610" unit="characters_without_spaces">Caratteri (spazi esclusi): 11610</measure>
				<measure quantity="13278" unit="characters_witht_spaces">Caratteri (spazi inclusi): 13278</measure>
			</extent>
			<publicationStmt>
				<publisher>ALIM</publisher>
				<date when="2017-01-11">11/01/2017</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti letterarie</note>
				<note>Note: Numero parole: 1.868&#13;
numero caratteri (spazi esclusi): 11.786&#13;
ES</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Epistolae</author>
						<title>Constantinus antipapa</title>
						<editor>W. Gundlach</editor>
					</analytic>
					<monogr>
						<title level="m">MGH, Epistolarum tomus III, Merowingici et Karolini aevi I.</title>
						<imprint>
							<publisher>Weidmann</publisher>
							<pubPlace>Berlin</pubPlace>
							<date>1892</date>
							<biblScope unit="page">649-653</biblScope>
						</imprint>
					</monogr>
					<series>
						<title level="s">MGH, Epp.</title>
						<biblScope unit="volume">3</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="ALIM">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="649"/>
		<div>
			<head type="salutatio"><lb/>DOMINO EXCELLENTISSIMO FILIO, PIPPINO REGI FRANCORUM ET PATRICIO
			<lb/>ROMANORUM CONSTANTINUS PAPA.</head>
			<p><lb/>Omnino credimus, iam precurrentibus nuntiis ad vestram excellentissimam atque
				<lb/>a Deo institutam regalem potentiam pervenisse, quod beatae recordationis predecessor
				<lb/>noster, domnus Paulus papa, de hac luce, Dei vocatione [ subtractus est et] urbis
				<lb/>vel subiacentium ei civitatum populus meam infelicitatem sibimet preesse pastorem
				<lb/>elegerunt; et ecce – cum nimio stupore mentis dico – illud, quod nequaquam penitus
				<lb/>obtabam nec mea exiebat merita, tam sacrum apostolatus culmen magnique
			<lb/>oneris pastoralis adeptus sum curam.</p>
			<p><lb/>Propterea quia omnipotens Deus per manus ipsius principis Petri adque eius
				<lb/>vicarii ad exaltandam sanctam suam ecclesiam et redimendam hanc provinciam prae
				<lb/>omnibus regibus ac mundi potentibus utpote novum Moysen, qui Israheliticum Dei
				<lb/>nutu redemit populum, vestram excellentiam in his diebus eligere ac suscitare iussit –
				<lb/>quod profecto, Deo annuente, vestro auxilio ac certamine perpetratum est –, id
				<lb/>circo obnixis deprecationibus tamquam presentaliter coram vestro mellifluo regali adsistens
				<lb/>conspectu flecso poblite deprecor precellentiam vestram, ut illud, quod beato
				<lb/>Petro polliciti estis, simulque et caritatem atque amicitiam, quam cum beatae recordationis
				<lb/>domno Stephano, summo pontifice, vel eius germano, predecessoribus nostris,
				<lb/>habuistis, omnimodo recordare ac conservare iubeatis et multo amplius exaltationem
				<lb/>sanctae Dei ecclesiae, spiritalis matris vestrae, atque orthodoxae fidei defensionem,
				<lb/>huius vobis commisse provintiae perfectam liberationem procurare dignemini, quatenus
				<lb/>repositam iam vobis in sidereis mansionibus mercedis coronam, interveniente beato
			<lb/>Petro apostolorum principe, ab omnipotente Deo consequi mereamini.</p>
			<p><lb/>Nos enim nequaquam alibi post Deum nostram habemus spem nisi in vestro
				<lb/>a Deo conroborato brachio. Pro quo et eundem dominum Deum nostrum, cui occulta
				<lb/>cordis manifestata sunt, proferimus testem, quod amplius [quam] ipsi praedecessores
				<lb/>nostri pontifices in vestra caritate ac fida dilectione atque sincera amicitia firmi
				<lb/>atque inmutabiles satagimus fine tenus permanendum et per nullam temporum interruptionem
				<lb/>a vestra nos caritate atque a Deo protecti regni vestri Francorum sincera
			<lb/>amicitia quoquo modo separamus.</p>
			<pb n="650"/>
			<p><lb/>Itaque, christianissime et a Deo institutae, magne, victoriosissime, bone rex et
				<lb/>noster Dei nutu defensor, interim diversis nobis inminentibus causis nulla extitit possibilitas,
				<lb/>donec missi nostri, qui illuc ad vos directi sunt, revertantur, alios ad vos
				<lb/>dirigendum missos. Dum vero illi remeati fuerint, confestim nostros missos ad vestri
				<lb/>presentiam dirigimus. Tamen et huic vestro misso hoc ipsud in ore posuimus, vestrae
				<lb/>benignae excellentiae suggerendum gestum [. . . . .] quippe sanctorum, de qua misistis
			<lb/>vobis dirigi, in quantum reperire valuimus, vobis transmisimus.</p>
			<p><lb/>Deus autem omnipotens, in cuius manu cor excellentiae vestrae regitur, felicia
				<lb/>vobis tribuens tempora, omnes adversas nationes vestris regalibus subiiciat vestigiis
				<lb/>et per multorum annorum metas regni gubernacula vos cum excellentissima et a Deo
				<lb/>inlustrata filia nostra, domna regina, atque precellentissimis regibus, vestris natis,
				<lb/>faciat possidere et aeternae beatitudinis cum sanctis et omnibus electis eius per infinita
			<lb/>annuat secula effici participes. </p>
			<p><lb/>Incolomem excellentiam vestram gratia superna custodiat.</p>
		</div>
		<div>
			<head type="salutatio"><lb/><hi rend="bold">DOMINO EXCELLENTISSIMO FILIO, PIPPINO REGI FRANCORUM ET PATRICIO
			<lb/>ROMANORUM CONSTANTINUS PAPA.</hi></head>
			<p><lb/>Dum internae mentis intuitu infra memet ipsum vehementer considero, quanta
				<lb/>mihi inrepti pastoralis officii debet insistere curandas fruendasque dominicas rationales
				<lb/>oves, valde fateor intolerabilis męstitia cordis mei archano adhesisse, quia
				<lb/>procul dubio non meriti et onoris huiuscemodi provectio, omnibus curam animarum
				<lb/>adsumentibus videtur esse conferta sollicitudo. Et qui nimis compremor et nullis
				<lb/>operum meritis neque virtutum profectibus me prestitutum cerno, perpendo, quid
				<lb/>divina misericordia, inspirante cordis affectu, operari iusserit; et ilico velut ex gravi
				<lb/>somno experectus, nimio stupore et exstasi invenio et video in me inrogatum, quod
				<lb/>numquam obtavi, quod numquam penitus cogitavi, nec cor pussillitatis meae quoquo
				<lb/>modo ascendit; ex inproviso enim violenti manu a populorum innumerabili concordantium
				<lb/>multitudine velut valida aura venti raptus at tam magnum et terribile pontificatus
				<pb n="651"/>
				<lb/>culmen provectus sum. Unde, sicut navis aequoreis procellis fluctuatur, ita
				<lb/>ego infelix et inutilis curarum tumultibus et populorum proclarnationibus atque lacrimosis
				<lb/>ululatibus concutior; etenim omnes omnino, a magno usque ad parvum, proprios
				<lb/>dolores ac violentias vociferare non cessant: circumvallent me undique cogitationum
				<lb/>certamina ob consolationem et iustitias inpertiendas huic a vobis liberato
				<lb/>populo. O quam magna et metuenda existis, pastorum sollicitudo! Et quomodo, infelix,
			<lb/>possim onerosam animarum exequi curam? </p>
			<p><lb/>Verumtamen, dum protinus iactavi cogitatum meum in Domino et spei meae
				<lb/>fiduciam apud eius contuli misericordiam meque, excellentissime et a Deo protecte,
				<lb/>magnae, victoriosissimae rex, in vestro solito auxilio et protectione commisi, paratum
				<lb/>iam remedium inveni, et afflictus animus meus paulisper expiravit. Valde enim post
				<lb/>Deum confortor in vestra regali potentia et a Deo protecto regni vestri Francorum
				<lb/>robustissimo brachio. Inter haec itaque considero, quanta sit Dei nostri omnipotentis
				<lb/>misericordia, et confestim opima consolationis oportunitas mihi confertur. Ipse enim
				<lb/>pro humani generis salute de sinu patris descendens, ‘verbum caro factum’, de virgine
				<lb/>Maria domina nostra nasci dignatus est, non amittens deitatem; ‘sed semet ipsum
				<lb/>exinanivit, formam servi accipiens’, qui mortem nostram moriendo destruxit et vitam
				<lb/>resurgendo reparavit. Unde non est dedignatus cum peccatoribus et puplicanis loqui
				<lb/>ac convesci; suscepit enim puplicanum et evangelistam effecit h, Matheum dico, qui
				<lb/>evangelica verba mundo propagavit. ‘O multitudo divitiarum sapientiae et scientiae
				<lb/>Dei; quam inscrutabilia sunt iudicia eius et investigabiles viae eius!’ Vere ‘magnus
				<lb/>Dominus et laudabilis nimis’, ‘et sapientiae eius non est numerus’; ‘qui ponit humiles
				<lb/>in sublimi et merentes erigit sospitate’. Pro quo, tamquam unum ex puplicanis me
				<lb/>existimans, cum gemitu cordis, percusso pectore, deprecor eius ineffabilem misericordiam,
				<lb/>ut tanti pastoralis officii, quod mihi inmerito contulit, me salubriter exequi
				<lb/>et lucra animarum eius divine, maiestati offerre me annuat; crebro enim laudem ipsius
				<lb/>redemtoris nostri loquitur os meum, caro et lingua benedicit sanctum nomen eius,
			<lb/>qui non merita existimat, sed miseretur, quibus misereri vult.</p>
			<p><lb/>Premissis quidem iam vicibus nostris, apostolicis apicibus visi sumus intimasse
				<lb/>a Deo instituto regali vestro culmini de recessu predecessoris nostri, domni Pauli
				<lb/>papae, et quomodo me indignum et inutilem divina dignatio in apostolatus ordinem
				<lb/>provehere iussit. Unde ecce et nunc, iteratis nostris apostolicis affatibus, debitum
				<lb/>honoris ac salutationis affectum et visitationis conatum excellentissimę, christianitati
			<lb/>vestrę aptum duximus persolvendum.</p>
			<p><lb/>Et quoniam omnipotens et longanimis Deus noster, verbum salutis per suum
				<lb/>apostolum beatum Petrum excellentiae vestrae mittens, fortissimum sanctae suae
				<lb/>ecclesiae et fidei orthodoxae liberatorem ac defensorem te suscitavit atque constituit,
				<lb/>precellentissime fili et magnae, orthodoxae rex, ideo, licet mutatis pastoribus, cura
				<lb/>tamen huiuscemodi conaminis ac defensionis vobis subcumbit. Et ob oc tanquam
				<lb/>presentaliter coram mellifluo regali vestro aspectu consistens deprecor et per Deum
				<lb/>omnipotentem – qui est iudex vivorum et mortuorum; ante cuius conspectum omnia
				<lb/>elementa contraemescunt et abyssi moventur; qui omnia regna mundi suo providentiae
				<lb/>nutu disponit; qui etiam te, excellentissimae fili ac benignissime rex, tuosque amantissimos
				<lb/>natos ac meos spiritales filios in reges per manus beati Petri apostolorum
				<pb n="652"/>
				<lb/>principis ungui precepit – firmiter excellentiam vestram coniuro, ut ea, quae pro
				<lb/>stabilitate regni vestri et aeternae vitae remunerationem beato Petro polliciti estis,
				<lb/>pro exaltatione ac defensione sanctae Dei ecclesiae, spiritalis matris vestrae, et sanctae
				<lb/>orthodoxae fidei observare et in omnibus adinplere iubeatis et in ea caritate ac di
				<lb/>lectione, qua cum nostris predecessoribus, domno Stephano ac Paulo, beatissimis
				<lb/>pontificibus, permansistis, nobiscum permanere iubeatis et in eadem amicitiae conexione
				<lb/>cum mea fragilitate persistere, [non] nostra, quae mala sunt merita, existimans,
				<lb/>sed adimplens illud divini oraculi preceptum: ‘Qui recipit prophetam in
				<lb/>nomine prophetae, mercedem accipiet prophetae; et qui recipit iustum in nomine
				<lb/>iusti, mercedem suscipiet iusti’, et illud, quod ipsa veritas, Deus noster, ait : ‘Qui me
			<lb/>recipit, vos recipit; et qui me spernit, vos spernit’.</p>
			<p><lb/>Considera, bone rex, quia potuerat Deus noster per angelum virtutis suae aut
				<lb/>alio modo liberationem suae ecclesiae et fidei orthodoxae operari; sed non in alio nisi
				<lb/>in tua excellentia conplacuit, quia tibi hoc bonum servatum erat opus. Unde
				<lb/>apertae cunctis datur intelligi, quia omnia iam ante mundi constitutionem a Deo prędestinata
				<lb/>sunt. An non erat predistinatus Davit, de cuius secundum carnem Christus
				<lb/>in mundo editus est? Pusillus enim inter fratres existens, ab ovibus patris abstultus
				<lb/>in regem unctus est. Et quia a Deo predestinatus es defensor sanctae Dei ecclesiae
				<lb/>ac noster adesse, exaudi preces nostras, mitissime rex: sic te exaudiat Dominus, in
				<lb/>quacumque die eum invocaveris. Nos quidem, testatur nobis Deus noster, cui occulta
				<lb/>cordis manifesta sunt, ut plus etiam quam prelati nostri predecessores pontifices in
				<lb/>vestra a Deo protecti regni vestri Francorum caritate et dilectione atque sincera
				<lb/>fidelitate cum omni nostro populo firma constantia erimus permansuri; et peto coram
				<lb/>Deo vivo, ut, si forsitan quispiam spiritu nequitiae inreptus contraria de nobis vestro
				<lb/>regali culmini garrire adtemptaverit, nulla ei credulitas admittatur, quia, confidimus
				<lb/>in Dei omnipotentis misericordia, plenius eritis de nostra puritate satisfacti.
				<lb/>Unde ecce magnopere ad vestra a Deo directa vestigia direximus presentes
				<lb/>fidelissimos nostros missos, scilicet Christophorum dilectum filium nostrum, presbiterum,
				<lb/>atque Anastasium notarium regionarium spiritalis matris vestrae, sanctae nostrae
				<lb/>aecclesiae, qui vos de nostra fidelitate, quam erga vestram regalem potentiam gerimus,
				<lb/>satisfacere debeant; quibus et in ore posuimus hoc ipsud christianitati vestrae nostra
				<lb/>vicae enarrandum. Quos petimus ob reverentiam [. . . . .] vestri beati Petri benignae
				<lb/>a vobis solite suscipi eisque in omnibus credere et cum letabundis nuntiis de vestro
			<lb/>benigno proposito et inmensa prosperitate absolvere iubeatis. </p>
			<p><lb/>Itaque innotescimus excellentiae vestrae, quod duodecimo die preteriti Augusti
				<lb/>mensis nunc transactae quintae indictionis coniunxit ad nos a sancta civitate
				<lb/>quidam religiosus presbiter Constantinus nomine, deferens synodicam fidei missam
				<lb/>a Theodoro Hierusolimitano patriarcha ad nomen predecessoris nostri, domni Pauli
				<lb/>papae; in quo et reliqui patriarchae, id est Alexandrinus et Antiocenus, et plurimi
				<lb/>metropolitani episcopi orientalium partium visi sunt concordasse. Eamque cum magna
				<pb n="653"/>
				<lb/>lętitia suscipientes atque amplectentes, in populo in ambone relegi fecimus. Cuius
				<lb/>exemplar in Latino et Greco eloquio vestrae excellentiae direximus, ut agnoscatis,
				<lb/>qualis fervor sanctarum imaginum orientalibus partibus cunctis christianis inminet.
				<lb/>His prelibatis, extensis palmis ad aethera, cum omnibus Dei cultoribus et
				<lb/>cuncto nostro populo redemptoris nostri divinam exoramus clemenciam, ut suae extensionis
				<lb/>dextera vos protegat et regni vestri a Deo confortati Francorum terminos
				<lb/>dilatet atque immensas de hostibus victorias vobis tribuat cunctosque adversarios
				<lb/>regalibus vestris prosternat vestigiis regnique gubernacula longo ac prospero senio
				<lb/>vobis una cum excellentissima filia nostra, a Deo protecta regina, et amantissimis
				<lb/>natis perfrui concedat possidenda et, sicut temporale ac terrenum regnum, et celestia
				<lb/>vobis regna cum omnibus sanctis, qui ab initio mundi divinae placuerunt maiestati,
			<lb/>tribuat possidenda.</p>
			<p><lb/>Incolomem excellentiam vestram gratia superna custodiat.</p>
		</div>
		<div>
			<head><lb/><hi rend="bold">E M B O L U M.</hi></head>
			<p><lb/>Itaque hoc excellentiam vestram petimus: ut iubeas, christianissime ac mitissime
				<lb/>rex, inspiratus a Deo ad nos absolvere revertendum sanctissimum fratrem nostrum,
				<lb/>Georgium episcopum, atque dilectos filios nostros, Marinum et Petrum presbiteros,
				<lb/>qui ad vestram precellentiam a nostro predecessore, domno Paulo papa, directi sunt.
				<lb/>Cotidie enim cum magno ploratu eorum parentes nos adeunt, ut vestram a Deo institutam
				<lb/>excellentiam deprecari debeamus pro eorum absolutione; et iam non possumus
				<lb/>eorum lacrimas sufferre. Per te enim, bone, misericordissime rex, salvi effecti
				<lb/>sunt et a manibus persequentis liberati consistunt; unde magna in celo vobis reposita
				<lb/>est mercedis corona, quoniam scriptum est: Qui salvat, tamquam qui edificat.
				<lb/>Propterea coram Deo vivo deprecamur, ut, in hoc preces nostras exaudiens, ipsos
				<lb/>absolvere iubeatis; ipsis enim revertentibus, cum magna letitia eos suscipi et caros
				<lb/>in nostris visceribus amplecti studebimus; episcopatum enim et ecclesias, quas tenere
				<lb/>videbantur, inordinate usque hactenus consistunt. Pro quo iubeat excellentia vestra
				<lb/>disponere, quatenus prelati viri ad terram nativitatis eorum revertantur, quia adest
				<lb/>tempus, ut pariter cum suis parentibus et una nobiscum in Domino exultent nosque
			<lb/>merito pro vita et incolomitate vestra fundere valeamus preces.</p>
		</div>
	</body>
</text>
</TEI>