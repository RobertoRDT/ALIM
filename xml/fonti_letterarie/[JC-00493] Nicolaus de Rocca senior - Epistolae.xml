<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistolae</title>
				<author>Nicolaus de Rocca senior</author>
				<respStmt>
					<resp key="print_editor">Edizione critica a stampa a cura di</resp>
					<name>F. Delle Donne</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="10347" unit="words">Parole: 10347</measure>
				<measure quantity="66804" unit="characters_without_spaces">Caratteri (spazi esclusi): 66804</measure>
				<measure quantity="76079" unit="characters_witht_spaces">Caratteri (spazi inclusi): 76079</measure>
			</extent>
			<publicationStmt>
				<publisher>ALIM</publisher>
				<date when-iso="2013-07-17">17/07/2013</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Tipo: </note>
				<note>Note: Parole: 10602&#13;
Caratteri (spazi esclusi): 67250&#13;
&lt; &gt; indica integrazione&#13;
[...] indica lacuna&#13;
VA</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Nicola da Rocca</author>
						<title level="m">Epistolae</title>
						<editor>F. Delle Donne</editor>
						<imprint>
							<publisher>SISMEL. Edizioni del Galluzzo</publisher>
							<pubPlace>Firenze</pubPlace>
							<date>2003</date>
							<biblScope unit="page">7-91</biblScope>
						</imprint>
					</monogr>
					<series>
						<title level="s">Edizione nazionale dei testi mediolatini</title>
                                                <biblScope unit="volume">9</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok. Non so se i "Cogitat de imperii negotiis" e "Tractatur de negotiis imperii" sono lettere (o "lettere", non so, cosa è, ma non sembrano lettere) separate, o se appartengono alla precedente "Notariis domini regis Nicolaus de Rocca"</item></list></change>
		</revisionDesc>
	</teiHeader>

<text>
	<body>
		<pb n="7"/>
		<div>
			<head><lb/>Nicolaus registrator rogat magistrum P. de Vinea ut ipsum removeat ab
			<lb/>officio registrandi.</head>
			<p><lb/>Etsi conceptum iam diutini temporis tractu propositum, quod torpentis
				<lb/>hucusque silentii sera perstrinxit, imprudentie rigor informat et negligentie
				<lb/>fere nota respergit, caute tamen macula purgatur inertie et imprudentie
				<lb/>sic livor abluitur, quo, quanquam scribentis aviditas hactenus sibi
				<lb/>quodammodo displicendo siluerit, salubrius tamen speravit et credidit, ut
				<lb/>tacentis coloni qualitas cognosceretur a fructibus, quam operum experimenta
				<lb/>suorum improvisa relatione iactantia testaretur. Reputavi decentius
				<lb/>alienis contiones detegi labiis, quam, per arrogantie vitiose suffragium,
				<lb/>que cuiuslibet oratoris deturpat officium, superstitiosius vestris
				<lb/>aspectibus accedendum. Sed ne reddar ulterius de mora culpabilis et de
				<pb n="8"/>
				<lb/>negligentia vitiosus, labores continuos quibus corpus assidue lacessitur et
				<lb/>anima, tanquam fidelis et passivus interpres vestre benignitatis auditui,
				<lb/>que cunctorum curas diligenter examinat, aggredior relaturus. In quibus
				<lb/>licet manus utpote patiens ore sit doctior, cum omnis passio in actu sit
				<lb/>potior quam sermone, quantum tamen sermoni meo licuerit, lectio vobis
				<lb/>epistole presentis explanat. Fuit itaque, domine, quod postquam officium
				<lb/>registrandi, quod baiuli sibi crediti tantum imbibit animum, velut me
				<lb/>quedam species servitutis, implicuit, quasi factus corpus unum cum
				<lb/>calamo et persona eadem cum quaterno; sic sudavi frequenter et alxi, sic me
				<lb/>labor continuus indesinenter oppressit, prout datus mihi quasi testis illati
				<lb/>martirii quaternus confitetur, quod insufficientie qualitas pro me satis
				<lb/>sufficienter allegat ac, preter personalis afflictionis angustias, expensarum
				<lb/>suffragium, quod est sepe laboriosis ossibus consolationis emplaustrum,
				<lb/>sicut vestram non dubito latere notitiam, patientis laboribus non respondet.
				<lb/>Et quod est demum omni michi labore crudelius, iuvenilis vigor
				<lb/>ingenii quod qualesquales studendi primitias de lactante iam ubere sugserat,
				<lb/>dum exercitationis deberet pasci cibariis, in manualem, proh dolor!,
				<lb/>operam confluit quidquid sibi debuit officio exercitationis offerri. Nec
				<lb/>tam laboriosi iugo martirii, ut emulante ore non loquar, collum supposuissem
				<lb/>et humeros, nisi principiate passionis instantia melioris boni presagium
				<lb/>promisisset. Sed cum spes habeat improba proprium ut nunquam
				<pb n="9"/>
				<lb/>extimet satis esse quod recipit, semper meus in statera fiducie suspensus
				<lb/>est animus ut aliquam beneficii fecundiorem particulam de tanti laboris
				<lb/>puteo, vestre provisionis cooperante clementia, subiectus exhauriat et
				<lb/>devotus attingat. Imploratur igitur vestre benignitatis officium ut, cum
				<lb/>anni iam circulum et ultra, si verum fatear, in sollicitudine registrandi
				<lb/>consumpserim et consumpti iam fere nequeat ultra conditio, vel rediturum
				<lb/>si placeat licentietis ad propria, vel in domo summi principis, in qua
				<lb/>mansiones multe sunt, locum ubi gratius et fructuosius serviam prefigatis.
				<lb/>Cum benefaciendi quibuslibet regnet in pectore vestro potentia, dum reserat
				<lb/>nemo quod clauditis et quod reseratis per consequens nemo claudit;
				<lb/>regnat scientia, dum, si me non fallit opinio, scire vobis datum est
				<lb/>celitus quicquid utilitatis sub pallio solis absconditur, quicquid rationalis
				<lb/>humanitas apprehendit; regnat et debitum, dum si quidquid virtutis
				<lb/>habuit in vos mater natura iam confluit, ex necessitate quadam
				<lb/>effudit in alios vestra liberalitas quod habetis. Ut currus qui currat
				<lb/>equalius quem perficit in rotarum parelitate quaternitas, procedat de
			<lb/>vestri pectoris archa voluntas utinam perfectio quasi quarta.</p>
		</div>
		<pb n="12"/>
		<div>
			<head><lb/>Fridericus etc. Iohanni Turdo, per Nicolaum de Rocca.</head>
			<pb n="13"/>
			<p><lb/>Lugubrem Turbetti filii tui casum, vulgaris fame fortassis linguositate
				<lb/>precognitum, cuius doloris aculeus, prius dominica pectora pertransiens
				<lb/>quam paterna, fecit in nobis quantum licuit et decuit stationem, infesto
				<lb/>tibi stylo describimus. Et licet eiusdem obitus nos in eiusdem obsequii
				<lb/>subtractione turbaverit, et te, sicut firmiter credimus, in carnis decisione
				<lb/>medullitus venabulo quodam inopinato percutiat, si modus tamen
				<lb/>et qualitas mortis attenditur, consolationis remedium, quod nos iam
				<lb/>exinde probabili ratione concepimus, locum grandem invenire firmiter
				<lb/>opinamur in patre. Dum enim idem filius tuus camere nostre servitiis assiduus
				<lb/>et obsequiosus insisteret, in combustione castrorum nostrorum Victorie,
				<lb/>ubi eum forte potuerat a rebellium nostrorum manibus fuga subducere,
				<pb n="14"/>
				<lb/>devotionis firme constantia, que vix cadere consuevit in iuvenem,
				<lb/>gladii superante terrorem cruenta maluit cede succumbere,
				<lb/>quam dimissis aule nostre servitiis saluti proprie per absentationis subsidium
				<lb/>providere. Ex hac ergo quam diximus causa precipua, doloribus
				<lb/>tuis consolationis unguenta porrigimus et mandamus, ut, cum eiusdem
				<lb/>filii tui defuncti vivat in nostri cordis essentia, carne deficiente, memoria,
				<lb/>et turpe sit in prudente viro consolationis remedium, lassitudo
				<lb/>dolendi, modum fundendis lacrimis apponere studeas, et causam in
				<lb/>nobis consolationis assumas. Datum apud Burgum XX. aprilis, VI.
			<lb/>indictionis.</p>
		</div>
		<pb n="15"/>
		<div>
			<head><lb/>Respondet Nicolaus de Rocca ad quandam epistolam sibi missam.</head>
			<p><lb/>Ex rescriptis vestris archana lambentibus aperte connicitur quod sollicitantis
				<lb/>vos previa scripta tetigerint et pectoris vestri ianuas insipida mordicatione
				<lb/>pulsarint, dum verbis quasi remissa sunt verbera et contumelias
				<lb/>arbitror redditas omeliis. Qualiter enim de sompno vel otio me ducis
				<lb/>industria vel segnis mathematici sagacitas arguit, qui, ex longa consuetudine
				<lb/>rebus afferente constantiam, commodis rei publice semper invigilo et
				<lb/>gerendis negotiis nunquam minus otiosus exhibeor, quam cum videor
				<lb/>otiosus? Fateor quidem loca temporibus et tempora decreta solatiis, quibus
				<lb/>Tuentis nos omnes nobilis et grandis essentia satis posset quorumlibet
				<lb/>tutelas abducere et deliciosa corpus dulcedine recreare. Sed cum omnia
				<lb/>tempus habeant et in omnibus una semper sit virtus servare modum,
				<lb/>mirum satis est si querat in bruma quis metere, vel in solis ardoribus seminare,
				<lb/>si satagat etiam de glacie flores excerpere vel elicere mel de petra.
				<lb/>Quod si forte non fortis Regiana subtilitas, verbis potius assueta quam factis,
				<lb/>minus eleganter intulerit quod ex venandi solatio usus armorum non
				<lb/>pereat, sed ad bella reddatur vena fecundior et ad ictus assuescat facilior
				<lb/>excussio lacertorum, certe videtur magicum et spirituale iudicium minus
				<lb/>id diligenter advertere, et supra se de talibus cogitare. Cum enim eadem
				<lb/>esse non valeant, quorum cause previe sunt diverse, aliud est humanis
				<pb n="16"/>
				<lb/>arcubus arces et ictus opponere et aliud fermis saltibus, quos ab illis substantialis
				<lb/>differentia separat, rationis arcus et gladios applicare. Sed de hiis
				<lb/>omnibus ducis nostri, prudentis ad omnia, cuius est proprie proprium
				<lb/>iudicare, sententia dirimat, et collateralium Tyronum industria promiscua
				<lb/>deliberatione disceptet. Desistat igitur obiectio Liguris ministrorum altaris,
				<lb/>quos inanis cupiditas ad Regni dapes armaverat, relegata nunc exempla
				<lb/>producere et antiquitatis officium increpare, cum in illorum victoria
				<lb/>non opus humanum fuerit, sed divinum, et in hoc numquam sapientia
				<lb/>quantumvis antiquata desipiat, sed quanto plus in tempora labitur, vel per
				<lb/>manus liberaliter dispensatur, tanto plus effluit et fructus placidiores
				<lb/>adducit. Nichilominus tamen, ut nobis loqui cum reverentia liceat, et sine
				<lb/>reprehensione loquamur, cum ministri Sathane, satellites Belial, inimici
				<lb/>fidei, perversores legis ad Regni opulentias anhelantes voluerunt in alienas
				<lb/>messes ponere falces suas, in quantum permisit humana fragilitas ictus
				<lb/>apposuimus, a sompno destitimus et de otio secessimus ad laborem. Sicut
				<lb/>dux noster testis fidelis vestrique auriga peritus, cuius testimonium
				<lb/>verum perhibere potest testimonium veritati et apostate sui iudicio, quod
				<lb/>philosophantium dignitas ad sui collegium non admittat, contempletur, et
				<lb/>iudicet augur noster vagos et refugos discursus astrorum et nos, qui terrenis
				<lb/>curis et studiis insudamus, patiatur et audiat iudicare de ceteris. Ad id
				<lb/>autem, quod novissima clausula cedule, per aliam manum scripta, continuit,
				<lb/>breviter respondemus quod ordo sapientis est sic rerum ordinem
				<lb/>limitare, ut nec ante cibum ex famis otiositate contorpeat, nec post ex
			<lb/>assumptorum multiciplitate sordescat.</p>
		</div>
		<pb n="17"/>
		<div>
			<head type="salutatio"><lb/>Episcopo Pactensi Nicolaus de Rocca.</head>
			<p><lb/>Multiplici vobis, domine, ratione congaudeo, quod in paradiso deliciarum
				<lb/>et loco pascue fortune vos celebris felicitas collocavit. Gaudeo quippe
				<lb/>vos Ligurum accidentia subito non timere tonitrua. Gaudeo viarum discriminosis
			<lb/>eventibus et hospitiorum non minus dubiis cessisse periculis.</p>
			<p><lb/>Gaudeo vos illam virtutem, securitatis alumpnam, levius verbo quam facto
				<lb/>portabilem, verum sophisticam, melius ori quam corpori consonam, qua
				<lb/>iam nos omnes ditatos inspicimus, corporalem inopiam non sentire. Gaudeo
				<lb/>sospites adesse vos corpore, ut sistat saltem persone secunde suffragium,
				<lb/>cui passiones absentium familiari quodammodo conquestione
				<lb/>monstrentur. Gaudeo vos abesse loco, non animo, manifesta ratione presumens
				<lb/>quod, exaudibilis utinam in ore vestro, frequentetur oratio, solis
				<lb/>nostri circuitum metientis, iam bina temporum seu fastidita potius revolutione,
				<lb/>Liguriam ad hemisperium fertilis et redolentis Apulie crebris
				<lb/>intercessionibus vocativa. Hec igitur anxius potius recitare quam scribere,
				<lb/>eatenus me vobis offero, domine, quatenus ad nutum recipere me placeat
				<lb/>et habere. Curie siquidem conditiones et statum, qualibet scriptura lucidius,
				<lb/>vobis lator presentium referet viva voce, unum verumtamen scriptura
				<lb/>non preterit, quod si locus sit coniecturis in talibus, iam pedem in streugam
				<lb/>erexerimus, ad lares patrios, nisi fortune protervitas consueta, quod
			<lb/>absit, impedimenta traiiciat, celeriter redituri.</p>
		</div>
		<pb n="18"/>
		<div>
			<head><lb/>Regi Conrado Manfredus per Nicolaum de Rocca, de morte Friderici
			<lb/>imperatoris.</head>
			<p><lb/>Turbinis calicem, quem nuper de patris et domini nostri casu non minus
				<lb/>mentis quam oculorum infusione transumpsimus, vellemus libenter a
				<lb/>poculis vestris excipere, velut qui mensam vestram gratis concupimus dulcorare
				<lb/>deliciis, et precordia vestra placidis anxiamur gratificare pulmentis.
				<lb/>Sed ut dolor, quem exinde gustare vos novimus, nuntiantis sit contemplatione
				<lb/>remissior, licet forsitan id fame velocitas, que pennas consuevit in
				<lb/>adversis assumere, magnitudini vestre predixerit, nuntiantes tamen alios
				<lb/>elegimus prevenire, ut eo sit casui medela proclivior, quo nuntiatio nostra
				<lb/>maturior ad vestram notitiam deducetur. Scimus etenim, quod, si patris
				<lb/>virtutes attenditis, si eius, quem multipliciter natura dotaverat, complementa
				<lb/>pensatis, nedum vos, qui caro de carne ipsius et os de ossibus descendistis,
				<lb/>lugere cogimini, sed et oculi omnium universaliter ad lacrymas
				<lb/>convitantur. Cecidit quidem sol mundi qui lucebat in gentibus, cecidit
				<lb/>sol iustitie, cecidit auctor pacis. Credimus tamen quod, si circunstantias
				<lb/>eius consulte revolvitis, consolationis vicine remedia sentietis. Vixit enim
				<lb/>dominus pater noster feliciter et victoriose, dum vixit, et divine maiestatis
				<lb/>auctoritas, que processibus eius viventis astiterat, morientis finibus
				<lb/>voluit non deesse. In ipsis quidem mortis indiciis, preter dona mirifica et
				<lb/>beneficia gloriosa, que in testamenti serie fidelibus gratanter indulxit,
				<lb/>sacrosanctam Romanam Ecclesiam matrem suam in corde contrito, velut
				<lb/>fidei orthodosse zelator, humiliter recognovit, et dampna, que dudum
				<pb n="19"/>
				<lb/>ecclesiis, invitus forsitan, vel potius provocatus intulerat, integre restauranda
				<lb/>sancivit. Mirabiliter etiam Deus ipsum beavit in exitu, quod liberis
				<lb/>fecundatus adultis, sed persona vestra precipue, domine, in cuius humeris
				<lb/>honorem et onus regiminis glorificatus appendit, ad patriam, quo iter
				<lb/>est omnibus, feliciter utinam, victurus accessit. Ex quo pulchra spes vel
				<lb/>plenaria certitudo et certa fiducia datur in gentibus, ut licet occasum sol
				<lb/>ille petierit, per cuiusdam tamen continuationis ordinem relucescat in
				<lb/>vobis, et licet fructificus cultor ille iustitie, magnificus auctor pacis operas
				<lb/>et culturas suas moderantis omnia mortis severitate suspenderit, pacem
				<lb/>tamen et iustitiam semper excolat et operetur in vobis. Et sic pater abesse
				<lb/>non creditur, dum vivere speratur in filio, nec creditur tam pretiosa hereditas
				<lb/>amisisse patronum, dum eius confidit invenire dominium tam suave,
				<lb/>tam placidum in herede. Immo si salva patris reverentia loquimur, satis
				<lb/>consueto salubrius fideles vestri, scilicet regnicole, potissime sperant sub
				<lb/>umbra vestri dominii protegi et sub vestro regimine confoveri, ex eo
				<lb/>sumentes efficax argumentum, ut qui nostis paternos mores nature generositate
				<lb/>portendere, regnantis officium, quod etas in vobis et natura consolidat,
				<lb/>gerere velitis in subditis et sciatis. Vos igitur, gloriosissime domine,
				<lb/>cuius adventum universorum mentes expectant et vota suspirant, sic
				<lb/>vestrorum fidelium expectationibus consulatis, ut spes que consuevit animam
				<lb/>plus debito dilata conterere, ipsos in tam votiva prestolatione reficiat,
				<lb/>et status pacificus regni vestri, quod maiestatis vestre presidium affectuose
			<lb/>desiderat, ex tam grati regis presentia revirescat.</p>
		</div>
		<pb n="20"/>
		<div>
			<head type="salutatio"><lb/>Magistro G. de Tocco Nicolaus de Rocca.</head>
			<p><lb/>Quia virum virtute conspicuum alloquor, verba vellem dirigere condita,
				<lb/>si possem, scientie condimento, ut, quod simplex scribentis affectio non
				<lb/>valeret, demulcentibus saltem littera comitata suffragiis suavius informaret.
				<lb/>Quod mihi licet imperitia deneget, posse prohibeat et subrepat oblivio,
				<lb/>index tamen voluntatis, devotio cognoscatur. Cum igitur, sicut scire
				<lb/>vos autumo, cuncta que constant, pater et domine, data sint homini, facta
				<lb/>pro homine, subiecta homini, sibi concessa est super cunctis potentia
				<lb/>dominandi. Sed cum diversorum sit diversa sentire, diversis datur hominibus
				<lb/>diversa fruendi rebus opinio: alteri, qui, quantumlibet divitiis
				<lb/>affluat et honore grandescat, largitatis virtute succinctus, liberalitatis dexteram
				<lb/>aperit, devotorum amicorumque precibus flexibilis, non elatus; alteri,
				<lb/>qui, quanto magis habundet in opibus, parcitatis marcore perstrictus et
				<lb/>cupiditatis cece vitio circumplexus, nedum pulsantibus foris in atrio rebus
				<lb/>opima caducis eius dextera reseretur, verumtamen ne hinc inde congeste
				<lb/>pecunie congeries minuatur, in gazophilantium, immo in possidentium
				<lb/>infamiam, quinimmo possessionis subiecte censui congregate, torpore largitatis
				<lb/>utendo, gelidus et tepidus consumator abstinet ab utendis, rebus se,
				<lb/>non sibi res penitus subiungendo; alteri, qui, quantumlibet paupertatis
				<lb/>mole gravetur et quantumvis inopie pondere comprimatur, beate paupertatis
				<lb/>fomentis innixus, non suspirans ad grandia, sed circumvecta letitie
				<pb n="21"/>
				<lb/>paupertate contentus, se divitem reputat, et quod parum superest sibi sat
				<lb/>est. Cum rerum igitur fortuna mutabilis, que cui vult hylarem se ostendit,
				<lb/>quem vult in nubilo amplexatur, cuius in rota volubili quisque convolvitur,
				<lb/>vobis, per Dei gratiam, feliciter direxerit gressus vestros, felicibus
				<lb/>auspiciis sublimando, gaudeo satis et votivus affecto, ut, illius gratia, a quo
				<lb/>vobis collati honoris fastigia conferuntur, dierum longitudo per consequens
			<lb/>feliciter evolvatur.</p>
			<lb/>
		</div>
		<div>
			<head type="salutatio"><lb/>Honore coronatis et gloria, sub diversis titulis nomen habentibus,
				<lb/>universis in sortem domini evocatis, N. de Rocca nichil ad presens petere
			<lb/>quam quod petitur exaudiri.</head>
			<p><lb/>Populus gentium, variis circumplexus eventibus, de salutis regula turbata
				<lb/>conqueritur et turbati signi discordia condolet in signato, dum salutifera
				<lb/>virtus, in Salvo retrograda, rescripto non obtento licentie, legittimo
				<pb n="22"/>
				<lb/>mentita colono, per peregrinos exulat incolas, et sic eius manus
				<lb/>iam tepida, nominis mentiente vocabulo, contrarietatem adicit in subiecto.
				<lb/>Etenim pro oratione singultuosa depromitur in magistri Salvi patemis
				<lb/>essentia humanorum distemperata temperies et, accidentium
				<lb/>superveniente rubigine, substantialis forme qualitas alterata. Deus numquam
				<lb/>voluit, quod velle debuit, huius salutis presumptive diem discessus
				<lb/>predicere populo, ut ad minus, contra, valitudinis succedentis
				<lb/>audacia, que in tempore commune sapit exitium, sufficientis opinionis
				<lb/>obstaculo defensionis in proviso muniretur. Eius namque compassionis
				<lb/>brachium capita multorum amplectitur, dum mater ipsa fidelitas
				<lb/>in tam fideli filio patiente turbatur, humilitas condolet, eclipsatur
				<lb/>honestas et virtus eloquentie, que, ipso virente, virebat, nunc patitur
				<lb/>in infirmo et in solo prosternitur, que per eum sedebat in solio triumphata,
				<lb/>ac, preter impedimenta clandestina, virtutum cancellarie chorus
				<lb/>nobilis et decorus, cuius pars non erat exigua, per eius absentiam cancellop
				<lb/>tenacissimo dissoluto, imperfectam superficiem representat. A
				<lb/>cuius tanquam a patris universalis ecclesie uberibus, licet omnes,
				<lb/>precipue tamen quos note titulus superscribit, tanquam dilecti filii
				<pb n="23"/>
				<lb/>dependentes, turbantur ex merito, qui, velut fons irriguus Eufraten,
				<lb/>aquas dulcedinis fundens in gentibus, deiectum oratione Tullium sue
				<lb/>lingue misterio reformabat. Ad eius igitur primeve restitutionis ymaginem,
				<lb/>cum cumulate preces precantis affectum exprimant et venerabiliori
				<lb/>instantia emolliant animum concedentis, una queso mecum, cui
				<lb/>tanto subest materia dolendi prolixior, quanto de sue sospitatis adventu
				<lb/>fecundioris gratie fiducia speraretur, ad sedentis in throno potentiam
				<lb/>intercessores assistite, ut, ubi alterne conditionis disparitas et dissona
				<lb/>vocis emissio effectum suspenderet imperantis et executionem
				<lb/>petitionis forsitan impediret, oratione multiplici divinam movente clementiam
				<lb/>et vocum congerie supernam dexteram excitante, pugnet
				<lb/>et stimulet salutem circumvagam, et, velocius terminans cursum
				<lb/>suum, metam preveniat et medicinam adiciat salutarem, per quam
				<lb/>infirma roboret membra patris et expectantium filiorum, votivis successibus,
			<lb/>vota restauret.</p>
		</div>
		<pb n="24"/>
		<div>
			<head type="salutatio"><lb/>Amico … Nicolaus de Rocca.</head>
			<p><lb/>De caro mihi carior factus est Petrus, dum, societatis et amicitie petree
				<lb/>redolens firmitatem, in binis iam litteris domini mei … mihi missis suos
				<lb/>sulcantis labores aratri et suadentis lingue lepores expendit, a quo dum
				<lb/>suavitatem ex huiusmodi sapore collegi, curialiter me reputans salutatum,
			<lb/>gratiose sibi vicissitudinem salutis exolvo.</p>
			<lb/>
		</div>
		<div>
			<head type="salutatio"><lb/>Magistro P. Nicolaus de Rocca.</head>
			<pb n="25"/>
			<p><lb/>Gavisus sum satis in lectione litterarum vestrarum, dum non nisi amicabile
				<lb/>verbum placidis affectibus offerebant. Nescio tamen si in corde et
				<lb/>corde locuti fueritis, cum consanguinei vestri, quorum spes dependet a
				<lb/>vobis, aliud faciant quam scripsistis. Et sic dum verbis vestris eorum sunt
				<lb/>facta difformia, quid causam huius varietatis adduxerit infra pectus vestrum
				<lb/>debita revolutione pensate. Ego tamen, qui amicus amicis et vobis
				<lb/>precipue necessaria lege dilectionis astringor, quid super hoc fieri possit et
				<lb/>debeat provisioni vestre committo. Nec tamen credatis propterea sic
				<lb/>abreviatum fore me viribus, ut facultas mihi tales propulsandi molestias
				<lb/>denegetur. Super negotio autem fratris mei dirigi litteras, quas vestra
				<lb/>dilectio persuasit, presentium negotiorum et temporis qualitas diligenter
				<lb/>considerata non patitur. Propter quod, amice carissime, vos, qui super hoc
				<lb/>studium procurationis apponitis, omnem sollicitudinem principiis adhibete,
				<lb/>ut, iuxta verbum vestrum, in quo iam rete laxavi, desiderata
			<lb/>negotii consummatio videatur.</p>
		</div>
		<pb n="26"/>
		<div>
			<head><lb/>Eorum fratri et amico carissimo…. illi duo connomii Nicolaus de Rocca
				<lb/>et Nicolaus de Sancto P. salutem quam amor in fratribus et caritas exigit
			<lb/>in amicis. Per Nicolaum de Rocca.</head>
			<p><lb/>Votum vestrum sub pulchra verborum seu placida coloratione transmissum
				<lb/>exauditionis ad gratiam libenter admisimus, velut qui cordis
				<lb/>vobis et nominis idemptitate conformes in nobis ipsis retinere confidimus
				<lb/>quod alter in alterum mutua reciprocatione transfundit, nec excitari quesivimus
				<lb/>adiectione calcarium, ubi de vestra non minus quam propria
				<lb/>melioratione solliciti tanquam votivi nobiscum habere contiguum quem
				<lb/>animo diligebamus absentem, priusquam nobis in lucem vestra petitio
				<lb/>prodiisset, effectum sibi dedimus quem querebat. Nondum etenim
				<lb/>pagina quam misistis legationis sue metas attigerat, cum, adventu vestro
				<lb/>ad curiam Cesaris per nostram instantiam procurato, vocationis ad vos
				<lb/>littere, quas iam recepisse vos credimus, emanarant ut inter quos binarius
				<lb/>numerus imperfectus quodammodo videbatur, per aggregationem
				<lb/>tertii quem ardenter appetimus, extremitates imperfecti cuiuslibet trinitas
				<pb n="27"/>
				<lb/>collecta suaviter restauraret. Sed dubitamus et merito ne per celerem
				<lb/>prosecutionem negotii res desiderata viluerit, dum quem anxium desiderio
				<lb/>pendente cognovimus, nunc segnem et tepidum consummato sentimus.
				<lb/>Solent enim, inter infantes vel amatores aliquando qui ipsa qualitate
				<lb/>negotii naturaliter iuvenescunt, vota fortius fervere si pendeant et
				<lb/>tanto cupidis animis viliora se reddere quanto maturiora concurrunt. Vos
				<lb/>autem, carissime frater et socie, quem desideria concepta trans iuvenem
				<lb/>metiri debere seu posse confidimus, cum vobis ad ianuam res petita pervenerit,
				<lb/>ipsam libenter excipite, dampnate desidiam, moras abrumpite,
				<lb/>et cum paratis sepe differre nocuerit spes pulchra vos foveat quod
			<lb/>tam debile, tam leve principium fortuna celebrior subsequetur.</p>
			<lb/>
		</div>
		<div>
			<head type="salutatio"><lb/>… amico suo Nicolaus de Rocca.</head>
			<p><lb/>Ut non in proverbiis illis encleticis, que seniores nostri temporis punctatim
				<lb/>crebro discutiunt, sed in apertis parabolis tibi loquar, illud habeas,
				<lb/>mi dilecte, seposita qualibet adulatione, certissimum, quod spiritus meus,
				<lb/>tuis semper solitus congratulari successibus, non minus pridem in separatione
				<pb n="28"/>
				<lb/>tam subita, salutis etiam extreme beneficium non adepta, contorpuit,
				<lb/>quam in visione gratifica vultus tui desiderati diutius exultarat.
				<lb/>Post tempus tamen audivi et sensi quod in curia domini legati, ubi
				<lb/>dii tibi sint faciles et operis nullius egentem fortunam accomodent, familiariter
				<lb/>es receptus. Ex quo letata est anima et refloruit in montibus caro
				<lb/>mea, cum, per id quodammodo directis auguriis, que dudum, obducens
				<lb/>ipsa etiam elementa, commotio suprema retorserat, felicia pacari tibi
				<lb/>monstrentur auspicia, quorum suffragiis tibi fructuosus esse poteris et
				<lb/>amicis. Opinor enim ex his, quod corporis tui membra, priscis assueta
				<lb/>laboribus, curarum exercitio fomenta recipient, et quinquagenariis censibus
				<lb/>circa femur olim bursa preponderans, quantumvis ex tempore vacuata,
				<lb/>pinguescet, necnon Nicolaus tuus, qui corde semper est tecum, de felicitate
				<lb/>status tui aliquid hauriet adiumenti. In quorum omnium plenam
				<lb/>fidem scriba manet testis Rodulphus, hiis bene gestis. Vive, igitur,
				<lb/>amice carissime, sospes corpore, letus corde, opulentus in rebus et in negotiis
				<lb/>meis, ad quorum promotionem te ultroneum exhibes non rogatus,
			<lb/>quam lex amicitie postulat, diligentiam procurationis appone.</p>
		</div>
		<pb n="29"/>
		<div>
			<head type="salutatio"><lb/>Marchioni … Nicolaus de Rocca.</head>
			<p><lb/>Miror missa vobis iam pluries scripta mea, vel proprium non contingentia
				<lb/>terminum sui motus, vel illam in termino favoris non invenientia
				<lb/>gratiam quam querebant, nullum a vobis hactenus meruisse responsum.
				<lb/>Porro effectum rei video, sed causam ignoro, nisi solum id mihi pro causa
				<lb/>veniat et effectu, quod vos intellexi pridie de curia tantisper absentem.
				<lb/>Sic igitur ambigebat presentium series manus legatoris evadere, ne cum
				<lb/>sororibus previis pateretur forte similem in receptione iacturam. Sed
				<lb/>ego, nunc, beneficiorum vestrorum non immemor, elegi potius incassum
				<lb/>scripta dispergere, quam apud vos de negligentia vel indevotione notari,
				<lb/>qui in sinu vestro, velut Iacob, lapide mihi sub capite posito, fiducialiter
			<lb/>dormio et absens quantumlibet requiesco.</p>
			<pb n="30"/>
			<p><lb/>Satis preclaros alumnos, longe lateque per orbem, nature pregnantis
				<lb/>peperit uterus et plurimorum pectoribus partem sue fecunditatis infudit;
				<lb/>sed, preter communem opinionem omnium, in singulari subiecto
				<lb/>congerens quicquid contulerat universis, magistrum Petrum de Vinea
				<lb/>cunctis peperit clariorem. Nec sine merito sic ipsum sua liberalitate
				<lb/>ditavit, cum virtutum congeriem personarum varietas sepe confunderet,
				<lb/>sententiarum erraret auctoritas, et iura, prompta solvere buccis lacerata
				<lb/>domesticis, ordinarium iudicem non haberent. Multum etenim ut
				<lb/>requiem quereret, sapentie felicis ingenium in giro celi et abyssi profundo
				<lb/>circumquaque vagaverat, sed in hoc demum sua fixit tentoria,
				<lb/>in hoc sui motus circuitum limitavit, cum quo factum cor unum et
				<lb/>anima una, in eo ferrum de terra transtulit et lapidem calore resolvit,
				<lb/>ut quicquid esset terrena grossities in doctrine substantiam verteretur;
				<lb/>per cuius namque virtutis instinctum iusticia mortificata resurgeret
				<pb n="31"/>
				<lb/>et eclipsati iuris qualitas sue discretionis industria supplementa
				<lb/>sentiret; qui, velut novus legifer Moyses, de monte Synai legum
				<lb/>copiam concessam sibi celitus hominibus reportavit, ut, quorum
				<lb/>noxius appetitus per lustra devia oberrarat, ad iustitie fabricam,
				<lb/>qua imposita quelibet decoquntur, eius luce previa dirigatur. Hic
				<lb/>est siquidem alter Ioseph, cui, tamquam fidelis interpres eius,
				<lb/>studio magnus ubique Cesar, de cuius potentia sol et luna mirantur, circularis
				<lb/>orbis retia gubernanda commisit: qui tamquam Imperii claviger
				<lb/>claudit, et nemo aperit, aperit, et nemo claudit; cuius eloquentie
				<lb/>tuba dulcisonans, orationis voce melliflue audientium corda demulcet,
				<lb/>utpote cui quicquid erat sub pallio solis absconditum, preter
				<lb/>clausi libri septem signacula, divinus intuitus revelavit. Ipse est
				<lb/>enim Petrus fundatus in petra, ut ceteros fidei stabilitate fundaret et,
				<pb n="32"/>
				<lb/>sinceritatis soliditate firmatus, foret aliis fundamentum. Relictis
				<lb/>quidem retibus, princeps apostolorum, Petrus ille piscator, nimirum
				<lb/>secutus est Deum; sed Petrus hic legifer a sui domini latere non discedit.
				<lb/>Curam gregis dominici pastor ille curabat antiquus; sed iste novus
				<lb/>athleta iuxta latus summi principis virtutes inserens et errores extirpans,
				<lb/>in statera iusticie ponderat quicquid dicit. Galileus ille tertio
				<lb/>Dominum sua voce negavit; sed absit quod semel abneget Capuanus.
				<lb/>O felix vinea, que, felicem Capuam tam suavis fructus ubertate reficiens,
				<lb/>Terram Laboris irradians, et remotos orbis terminos instantia tue
				<lb/>fecunditatis irradiare non cessas, a cuius stipite, palmes non discrepans,
				<lb/>tanquam a bono fixus initio iudex prodiit Guillelmus,
				<lb/>quem commendabiliter eius effectus laudabilem exhibet, eo
				<lb/>quod habuit tam nobilissimum creatorem, ut quem ornavit
				<pb n="33"/>
				<lb/>qualitas habitus, ipsum amictu decoris adornat. Nam legis armatus
				<lb/>peritia digesta digerit et codicis scrupulositates elimat, dum, in
				<lb/>quadrigis sedens Imperii, superemergentes quoslibet casus et causas
				<lb/>in libra iudicii quotiens apponderat et appendit, totiens eos dirimit
				<lb/>et decidit, quasi veritas sub nube non lateat, que videntibus non
				<lb/>celatur: angelum se fore sanctum lucidius representat. Hec fuit itaque
				<lb/>vinea, quam philosophie manus multo sudore plantavit et coluit, ipsam
				<lb/>sue irriguitatis amenitate fecundans, in qua tabernaculum eruditionis
				<lb/>erexit, ut ex eo mentes indocte doctrine reciperent spiritum, et ex
				<lb/>eius fructu mellifluo biberent sitientes. Hec est vinea, cuius radices
				<lb/>grandis aquila in terra negotiatorum, de Libano asportatas, secus
				<lb/>decursus aquarum cum diligenti prudentia transplantavit; ad cuius
				<pb n="34"/>
				<lb/>virtutes eximias explicandas tunc etiam lingua Tullii laboraret. Ne forsan
				<lb/>balbutiens in prosequendo deficeret et sic displicendo placeret, tele
			<lb/>finis imponitur, quam stupendo contexuit Nicolaus.</p>
		</div>
		<pb n="35"/>
		<div>
			<head><lb/>Respondet Nicolaus de Rocca magistro Petro de Vinea.</head>
			<p><lb/>Primis nudatus interulis occurrit oratorius scribentis affectibus, hiis
				<lb/>diebus, sub dubietate libellus, qui, nec personam expressim mittentis intitulans,
				<lb/>nec receptoris essentiam subfigurans, iudiciarii ritus ornamenta
				<lb/>redoluit, dum labores iudiciarios suasione molliri dictaminis exquisivit.
				<lb/>Errasse siquidem videbatur ille succinctus interpres in invium, dum, ad
				<lb/>me dyametrum dirigens, lactis indicia de petre soliditate mungebat. Sed
				<lb/>baiulantis nota conditio ad ipsius receptionem paulisper manum recipientis
				<lb/>provocavit erroneam, et concepte dubietatis articulum qualisqualis
				<lb/>fidei specie coloravit. Sane, si verum fateor, nec sit mihi missor incognitus:
				<lb/>unde dominus invitari debuerat, inde famulus redditur invitatus;
				<lb/>unde lenta precurrisse credebat epistola, inde preventa claudicans nomen
				<lb/>induit responsalis. Que devotionis enxenia sub gratiarum ammictu reportans,
				<lb/>ut sit forme relatrix in reditu, quam inter nos ad mutue collationis
			<lb/>applausus edere placet in posterum, specialis mittitur procuratrix.</p>
		</div>
		<pb n="36"/>
		<div>
			<head><lb/>Respondet Nicolaus magistro Petro de Vinea.</head>
			<pb n="37"/>
			<p><lb/>In sororis premisse suffragium, pregnans coloribus, excusatrix venit
				<lb/>epistola quam misistis. Que, tamquam efficientis cause munita presidiis,
				<lb/>ad obtinendam de lite victoriam multas secum et varias evidentis rationis
				<lb/>allegationes adduxit. In cuius conflictu sic vinci totaliter reputans, ad vindictam
				<lb/>inermis suppliciter dictantis postulat uterus, ut, quotienscumque
				<lb/>de calamo tenui nudam ad vos et rudem pariet paranimpham, lingue
				<lb/>vestre suavitas, que necessarios habet in talibus exornationis ammictus,
				<lb/>nudum operiat, incoctum queso reducat ad fabricam, scabrositates eliminet
				<lb/>et emendationis stilo poliat impolitum. Est enim que vires mihi
				<lb/>modicas minorat ingenii, laboris assidui tedium, causa precipua, que,
				<lb/>temerarie validitate potentie, nedum ornari quod dicitur impedit, sed dictionem
				<lb/>etiam simplicem interdicit, dum, operantis humeris continua fatigatione
				<lb/>fragilibus tam aspero iugo suppositis, vix respirationis hora conceditur,
				<lb/>vix cogitationi tempus ydoneum, nisi quod furtiva predatione
				<lb/>subripitur, operario relaxatur. Sed tamquam ignis delatus in gremio quicquid
				<lb/>interius forsitan repentine colligitur, manualis cure perplexitas imbibit
				<lb/>quicquid temptatio passim pensantis eruptuat, de quaternionis cura
				<lb/>sollicitudo continua, quem mihi rerum eventus penalitatis sociavit interpretem,
			<lb/>ambitiosa consumit.</p>
		</div>
		<pb n="39"/>
		<div>
			<head><lb/>Respondet Nicolaus de Rocca eidem Petro de Vinea.</head>
			<p><lb/>Etsi victorie titulos, prout replicantis industria cauta subintulit, in responsalis
				<lb/>pavidi serie, quam paupere veste contexerat, excipientis stupor
				<lb/>inseruit, numquam tamen victoriosis extolli suffragiis in altercationis
				<lb/>cepte conflictibus animus rescribe superbus appetiit, nec per cessionis
				<lb/>ingrate remedium remissus confligere desperavit. Sed tanto robustius
				<lb/>insistere credidi, quanto sapidius mihi cedit ad gratiam eius gratis invenisse
				<lb/>colloquium, cuius vernantis lingue suasio tam nobiles suadelas eruptuat,
				<lb/>cuius intuitus ad tam familiaris collationis retransitiva commercia
				<lb/>precis multiplicis debuit pretio invitari. Illud verumtamen vindicte fastigium,
				<lb/>quod traxit ad consequentiam legentis auctoritas, si dictantis
				<lb/>conscientia litteram sociasset ad ceptum tantummodo salutationis defalcate
				<lb/>litigium, si lectoris placuisset aspectibus, potuit retorqueri. Nec peccavit
				<lb/>sane, si verum fateor, supplicis oratoris intentio, dum ad orationis
				<lb/>informis reformanda ministeria lime vestre quesivit auxilium et vestre
				<lb/>conformitatis perfectio petebatur. Solet enim raro vel nunquam rigor opificis
				<lb/>dampnare quod edidit. Solet et rarius per se viciose dictionis enormitas
				<lb/>accusare patronum; sed cum sagacius cuiuslibet nota discriminis aliene
				<lb/>mordacitatis impulsibus arguatur, elegi decentius omne quod scribitur
				<lb/>vestre correctionis stimulo relinquendum, quod superstitiosa presertim
				<lb/>perplexitas implicat, quod cura continua laborantis infestat. Super eo
				<lb/>denique quo proponentis elidebatur exceptio, prioris adhuc clipei munita
				<lb/>repagulo, sic vestre replicationis argumenta refellit, quod – licet verborum
				<lb/>acies, que per subreptionem frequenter tenuis archa diffibulat, que minus
				<lb/>bene cyclopis fabrica decoquit, aliquid vobis, ut dicitis, saporis adducat –
				<lb/>facit hoc utique, si me non fallat opinio, discretionis vestre benignitas, que
				<lb/>cantica sibi displicere non patitur, dum nexu dilectionis amplectitur
				<pb n="40"/>
				<lb/>cytharedum. Propter quod ista sufficiat triplicata defensio, donec successivis
			<lb/>insultibus impugnetur.</p>
		</div>
		<pb n="41"/>
		<div>
			<head><lb/>Respondet Nicolaus de Rocca eidem Petro de Vinea.</head>
			<p><lb/>Per strenui bellatoris industriam, verborum gracilis reciprocata commixtio
				<lb/>legentis affectibus, quem hostem intitulat, in sui esse satius placere
				<lb/>non potuit. Sed in hoc tantisper caute me pupugit, in hoc, sub recti seu
				<lb/>potius ridiculi specie, materiam disparationis adduxit, quod acum inter
				<lb/>ferramenta commiscuit et me quasi pulicem ad animalia grandia comparavit,
				<lb/>novas mihi potentie plumas attribuens et recentis notas noviter
				<lb/>sublimitatis impingens, qui, teste stili suffragio, nec conceptum in dimicatione
				<lb/>mutavi propositum, nec variavi, Deus videat, ex accidentis cuiuslibet
				<pb n="42"/>
				<lb/>involucro, voluntatem. Ex hoc siquidem cauta conicitur dimicantis
				<lb/>auctoritas, ut, dum preter bellice legis auspicia hostis insignia tot preconiis
				<lb/>extulit, dum oppugnatoris obstaculum tot laudibus ypocritis circinavit, eo
				<lb/>magis promptuarium laudati tepesceret, quo confidentius interioris hominis
				<lb/>pensato iudicio magis aperte diffideret, dum nichil sibi de contingentibus
				<lb/>invenit nec appendiciarum aliquam sibi predicat veritatem. Dixistis
				<lb/>preterea non esse querendum ab hoste suffragium. Domine, fateor quod
				<lb/>habet manualis conflictus regula proprium, ut hostilem instantiam hasta
				<lb/>bellicantis exaggeret et fraude doloque, quo prevaleat, circumveniat inimicum.
				<lb/>Sed lingue loquacitas, utilis in enigmate, iurgium quod orationis
				<lb/>blande suasio reddit audacius, tamquam ferrum, quod ferri polituris acuitur,
				<lb/>quanto perdignius purgari se cogitat, tanto pignoris emolumenta
				<lb/>fecundioris acquirit. Ne igitur obvius reddar et displicens, unde placere credidi,
				<lb/>forsan insipidus, illa repetita petitio sub silentii clave recluditur, oblate
				<lb/>penne vestre mysterio tanto recipiendo solennius, quanto, que sine cythara
			<lb/>luderet, discordiam lire modificans, gratiorem efficiet melodiam.</p>
		</div>
		<pb n="44"/>
		<div>
			<head><lb/>Respondet Nicolaus de Rocca.</head>
			<p><lb/>Persuasus ad pagine vestre lecturam etc., que alibi habetur.</p>
			<lb/>
		</div>
		<div>
			<head type="salutatio"><lb/>Ministro minorum Conradus rex. Per Nicolaum de Rocca.</head>
			<pb n="45"/>
			<p><lb/>Nuper ad audientiam celsitudinis nostre pervenit, quod cum fratrem
				<lb/>… de … devotum nostrum, quem grata nobis Ordinis sui religio et
				<lb/>experta sue probitatis sufficientia commendabant, pridem in curia nostra
				<lb/>pro quibusdam servitiis, personam suam non sine causa poscentibus,
				<lb/>nobiscum aliquo tempore iusserimus moraturum, aliquorum fratrum
				<lb/>ipsius Ordinis effrenis oblocutionis incauta et utinam non mordacis
				<lb/>livoris seducta licentia, fratrem eundem propterea, quem cariorem ex hoc
				<lb/>habuisse debuerat, impudenter diffamasse videtur. Cumque huiusmodi
				<lb/>verba, non minus nostri honoris iniuriam, quam fratris eiusdem detrimenta
				<lb/>contingant, devotionem tuam rogamus et hortamur attente,
				<lb/>mandantes quatenus diligenti super hoc cura prehabita, fratres omnes,
				<lb/>quos propter hoc ad fratris eiusdem infamiam temere prorupisse compereris,
				<lb/>debita disciplina castigans, eorum etiam lubrica labia silentii
				<pb n="46"/>
				<lb/>munimento compescas, illud circa innocentiam fratris ipsius provisionis
				<lb/>remedium habiturus, ut, si quid gravaminis illatum sibi propterea fuisse
				<lb/>conqueritur, ipsum de preterito satisfactio condigna conciliet, et cautele
			<lb/>provisio muniat de futuro.</p>
			<lb/>
		</div>
		<div>
			<head><lb/>Conradus etc. … diacono cardinali. Per Nicolaum de Rocca.</head>
			<p><lb/>Nuper in regno nostro, circumvagus quidam inventus est monachus,
				<lb/>qui falsificati sigilli nostri formas adulterans, non absque nostri honoris
				<lb/>iniuria et vestre honestatis infamia discurrebat. Ut igitur de sigillo
				<lb/>ipso ulterius flagitiosa figmenta non prodeant, ipsum vobis, cuius
				<pb n="47"/>
				<lb/>honoris augmentum de bono semper in melius cupimus promovendum,
				<lb/>sub anuli nostri clausura transmittimus, et falsarium monachum, ut culpas
				<lb/>suas districtius doleat, quas lascivus ingessit, carceris nostri compedibus
			<lb/>mandavimus detineri.</p>
			<lb/>
		</div>
		<div>
			<head><lb/>Conradus … fidelibus suis, per Nicolaum de Rocca.</head>
			<p><lb/>Sepe contingit, quod, dum processus et gesta nostrorum officialium
				<lb/>ignoramus, bene meriti secluduntur a premiis et obnoxii eximuntur a
				<lb/>penis. Sicque subditorum nostrorum fides ex nostre retributionis subtractione
				<lb/>minuitur et ex impunitate scelerum augetur obnoxiis materia
				<pb n="48"/>
				<lb/>delinquendi. Ut igitur processus vestri, quos ad oculum videre non possumus,
				<lb/>nobis relatione veridica reserentur, fideles nostros …, super visitandis
				<lb/>officialibus nostris regionis ipsius, et super singulorum processibus
				<lb/>sagaciter exquirendis, ad partes ipsas specialiter duximus destinandos,
				<lb/>fidelitati vestre mandantes, quatenus super omnibus, que ad eorum
				<lb/>officium spectare noscuntur, prout in litteris commissionis eorum plenius
			<lb/>continetur, eisdem fidelibus nostris parere et intendere debeatis.</p>
			<lb/>
		</div>
		<div>
			<head type="salutatio"><lb/>Magistro Petro Nicolaus de Rocca.</head>
			<p><lb/>Si arbitrantis non fallatur opinio et opinantis arbitrium non fraudetur,
				<pb n="49"/>
				<lb/>inter omnia que divina potentia doctrine vestre gratificari posset, nil profecto
				<lb/>vobis iocundius extimo quam si vestre fecunditatis gremium nove
				<lb/>prolis fetum multiplicet, ad hoc ut, scientie poculis satiando famelicos, qui
				<lb/>velut filii a vestris dependent uberibus, extendatis palmites vestre generose
				<lb/>propaginis in scolares. Hec sunt namque docentis ad discipulum certissima
				<lb/>pignora, dum plantat in alium quod in se novit esse plantatum.
				<lb/>Nam licet vite spiraculum pereat, non tamen deperit in doctrina; licet ut
				<lb/>homo desinat, non tamen desinit ut magister. Interest ergo vestra cuius
				<lb/>uterus semper genuit indefessus et parere novos filios non desistit, vestra
				<lb/>fovere plantamina et plantas si que succreverint irrigare. Inter quos, tamquam
				<lb/>minimus, qui vester sum totus, cum in florum et frondium productione
				<lb/>prodierim, ut fructus pariam, tanto fortius moveri debet sinus vestre
				<lb/>prudentie, quanto felicius exaltantur fame vestre preconia et novum
				<lb/>constituitis plantatorem. Cum igitur in proprii natalis partibus, instinctu
				<lb/>quorumdam scolarium, in arte dictaminis proposuerim aliquid implicitum
				<lb/>explicare et estivi temporis dies, qui mihi ad requiem post cotidianos
				<lb/>labores hyemis conceduntur, ad communem utilitatem studentium consumare,
				<lb/>per vestre peto discretionis gratiam, a cetu doctorum omnium mihi
				<lb/>licentiam impetrari, ut, licet particularia studia sint penitus interdicta,
				<lb/>mihi ad gratiam, cum tempus nunc instet, generalis studii, docendi remedium
			<lb/>concedatur.</p>
		</div>
		<pb n="50"/>
		<div>
			<head type="salutatio"><lb/>Domino magistro iusticiario Nicolaus de Rocca.</head>
			<p><lb/>Moram meam quam plus debito famulorum hucusque defectus ingesserat,
				<lb/>utinam ego paratus exciperem subito fortune fallacia que in eodem
				<lb/>neminem patitur esse situ. Quamvis post domini nostri casum me in plerisque
				<lb/>tantisper ex huius temporis tempestate pupugerit, nuper tamen
				<lb/>graviora mihi preter persone periculum iacula iactare non potuit. Dum
				<lb/>enim, carissime domine, frater meus …, qui nichil mihi de bonis suis
				<lb/>elapso iam longo tempore nolens vel impotens destinarat, nunc maiorem
				<lb/>partem suorum questuum per mare transmitteret, quesita longi temporis
				<lb/>brevis hora consumpsit. Veniens namque nuntius eius in quadam trieride
				<lb/>Gaietana que Gaietanos quamplures et dominum etiam … de …
				<lb/>ferebat, apud Plumbinum ubi tanquam in terra fidelium invenire iuvamina
				<lb/>confidebat, pecunia et rebus suis aliis usque ad ultimum quadrantem
				<lb/>per … et Pisanos extitit spoliatus. Ex quo licet passi sunt plures Gaietani
				<lb/>dispendium et sic posset esse miseris solatium socios habere penarum,
				<lb/>ego tamen dampnum meum solus in camera defleo et fortune turbinem,
				<lb/>que me sic crudeliter perculit, non sine cordis laceratione deploro. Nec
				<pb n="51"/>
				<lb/>doleo dampnum simpliciter, carissime domine, cum, si conditionem
				<lb/>meam infra meipsum commetior, ad victum mihi panis et aqua sufficeret,
				<lb/>sed considero quod deficiente nunc mihi tempore prospero quod me non
				<lb/>multum divitem dereliquit, auxilium istud in quo aliquantulum ceperam
				<lb/>confidisse defecit. Considero etiam quod frater meus qui tenaces semper
				<lb/>habuit manus ad munera, vel tepebit penitus in mittendo de cetero,
				<lb/>vel religionis alicuius assumet habitum ex casus huiusmodi crudelilate
				<lb/>turbatus. Ego vero Gaietam propterea bis accessi ut per Gaietanos,
				<lb/>qui tanquam dampni participes indempnitatis mihi remedium – licet
				<lb/>frustra – promittunt, super hiis possem consilium invenire. Et idcirco,
				<lb/>carissime domine, personam vestram que mihi est non solum in prosperitate
				<lb/>solatium, sed in adversis etiam delectamen, visurus venire non potui.
				<lb/>Scribo vobis tamen hec omnia tanquam illi cui volo, debeo et teneor
				<lb/>omnia negotia propalare. Vos itaque, domine, prosperum vestrum statum
				<lb/>et si redire ad partes istas in proximo vel in Arpino morari diutius
			<lb/>proponatis, mihi vestro dignemini nunciare si placet.</p>
			<lb/>
		</div>
		<div>
			<head type="salutatio"><lb/>Domino … magistro iustitiario, Nicolaus de Rocca.</head>
			<p><lb/>Senex quidam domesticus et procurator meus, qui multo iam tempore
				<pb n="52"/>
				<lb/>mihi servivit et servit in Rocca et cui de negotiis domus mee presens et
				<lb/>absens confidenter inhereo, filium quendam pauperem licet bonum nomine
				<lb/>… de … habet in Sugio, unum ex illis, carissime domine, quibus
				<lb/>olim per vos commissa fuit captio presbyteri …. Nunc autem filius eius
				<lb/>super eodem negotio cum aliis collegis suis per dominum … de … impetitur
				<lb/>et ad impossibilem vel periculosam sibi solutionem … unciarum
				<lb/>auri instantissime molestatur. Rogat me igitur pater pro filio, immo pro
				<lb/>munere postulat, ut, quia vester sum ego, ipsum dominationis vestre
				<lb/>pedibus recomendem. Ego vero, qui augmenta honoris et commodi vestri
				<lb/>votivus affecto, superfluis nolo gravare vos precibus, velut qui improvisam
				<lb/>rogatoris audaciam credens merito repellendam, quantumlibet invitus, pro
				<lb/>aliis intercedo. Vincente nunc igitur necessitudine voluntatem, ad instantiam
				<lb/>patris, quo sine gravi negociorum meorum incomodo carere non possem,
				<lb/>vobis pro filio eius attentissime supplico, ut ipsum super hoc comendatum
				<lb/>habere volentes, ad minus, carissime domine, dignemini predicto
				<lb/>… per litteras vestras iniungere, ut super exactione unciarum ipsarum
			<lb/>supersedere debeat usque ad aliud dominationis vestre mandatum.</p>
			<lb/>
		</div>
		<div>
			<head type="salutatio"><lb/>… amico suo Nicolaus de Rocca.</head>
			<p><lb/>Dedit mihi hactenus vestre bonitatis odor, communis amici potissime
				<pb n="53"/>
				<lb/>B. protestatione conflatus, munimenta fiducie, ut negotium meum,
				<lb/>dudum per litteras Regias domino iustitiario fiduciose commissum, eo
				<lb/>fructuosum reciperet prosequtionis a vobis celeritate subsidium, quo gratiosum
				<lb/>iussionis auctoritate compendium expectabat. Propter quod ex
				<lb/>concepto vos deprecor ut, … latorem presentium – quem sub spe
				<lb/>vestra specialiter dirigo – habentes in ipsius effectiva promotione negotii commendatum,
				<lb/>ostendatis ex opere qualiter fructum eiusdem gratie, que me vobis
			<lb/>exinde tenaciter obligabit, ab interpositionis vestre suffragio recognoscam.</p>
			<lb/>
		</div>
		<div>
			<head type="salutatio"><lb/>Manfredus … Comiti Pisarum, per Nicolaum de Rocca.</head>
			<p><lb/>Libertas arbitrii desuper infusa mortalibus, ex usus inconsulta lascivia,
				<lb/>sic humane nature fragiles inebriavit affectus, sic tradite sibi felicitatis
				<lb/>universalia circumscripsit, ut primi parentis actus illicitus ex mandati
				<lb/>dominici prevaricatione lasciviens, non solum transgressoris personam
				<lb/>inficeret, sed, ex ipsius veteris commixtione fermenti totius generis commaculata
				<lb/>posteritas, proclivis ad culpam cotidie defluat et masse corrupte
				<lb/>originalia machinamenta deploret. Sic igitur homo, creaturarum dignissima,
				<lb/>fragilitate carnis traduce profusus ad vitia, dum substantiali differentia
				<lb/>rationis, per quam a brutorum communione secernitur, per se non
				<pb n="54"/>
				<lb/>potuit ab illicitis coherceri, ne ipsius effrenata cupiditas promiscuis actibus
				<lb/>in evidens sui exitium redundaret, prospiciens Dominus ab excelso,
				<lb/>regnantium solia clementer erexit in populis et ministros iustitie provide
				<lb/>prefecit in terris. Inter quos ad regie fortune fastigium nobis divina gratia
				<lb/>favente vocatis inheret cura precipua et sollicitudo propensior, qualiter
				<lb/>subditis nostro regimini gentibus sic pacis et iustitie copiam ministremus,
				<lb/>ut nostrorum turba fidelium sub dominii nostri pacifica tranquillitate
				<lb/>congaudeat et formidato supplicio peccandi facilitas sceleribus precludatur.
				<lb/>Considerantes verumtamen, quod in regionibus singulis, quas
				<lb/>nostre potentie fovet auctoritas, quantacumque nobis dilectionis caritate
				<lb/>preluceant et eas corde semper et animo contemplemur personaliter interesse
				<lb/>nequimus, viros industrios, quorum consiliis rerum salubriter
				<lb/>geruntur officia, qui absentiam nostram ubilibet suppleant et nostre serenitatis
				<lb/>ymaginem representent, deliberato consilio providimus deputandos.
				<lb/>Ea propter confisi etc., finiat in forma que incipit, «De corrupti
			<lb/>parentis primi convitio» etc. que alibi habetur.</p>
		</div>
		<pb n="55"/>
		<div>
			<head type="salutatio"><lb/>Cancellario domini regis Nicolaus de Rocca.</head>
			<p><lb/>Tantam ex longa sensibilis experientie serie, vel non minus ex probabili
				<lb/>vestrarum pignore litterarum, collegi de vestra benignitate fiduciam, ut
				<lb/>nec verborum inopia pallidus recitator ad aram, nec foliorum pannositate
				<lb/>superfluus orator in forum venire diffidam. Cuperem tamen in hac temporis
				<lb/>facie floridi, qua campestria quelibet virgulta florescunt, devotionis
				<lb/>misticos flores adducere, ut tanti viri gratiam revera reveritus illum mihi
				<lb/>conservem in veris amenitate propitium, quem bruma nichilominus exhibuit
				<lb/>liberalem. Sed tot sunt a vobis caritatis oblata ministeria, tantus ex
				<lb/>cyrographo promissus affectus, quod ad relativa commercia gratiarum, nisi
				<lb/>me ipsum in grates exolvam, verborum forago non sufficit, et sulcantis
				<lb/>aratrum linee non subservit. Humiliatis enim circumferentiis status mei
				<lb/>et forma mediocris familiaritatis accepta, mihi trans hominis meritum, ut
				<lb/>loquar summarie, suavitatis odorem ultroneum obtulistis. Ita quod si aliquando
				<lb/>in manus lectoris alterius, cui vestra sit ignota benignitas, littere
				<lb/>ille melliflue, quas gustasse promerui, transferantur, interpretis arguti
				<lb/>iudicio extimentur potius ficte quam facte et submisse potius quam transmisse,
				<lb/>nisi capitalis ymago signaculi – que caput mittentis longo utinam
				<lb/>tempore representet incolume – dubietatis tantisper rubiginem aboleret.
				<lb/>Eius itaque pagine, tanquam preclari speculi, sepe celebrans visionem, sub
				<lb/>spe vestra totus vireo, totus vivo. Sane cum olim ad iter Sicilie quasi
				<lb/>constanter attentas serenissimi domini nostri litteras receperim, quales
				<lb/>scitis, ut, ad egregium virum dominum comitem principatus me conferens,
				<lb/>cum eo in servitiis regiis usque ad felicem domini reditum remanerem,
				<lb/>et subsequenter eodem domino comite ad domini presentiam revocato,
				<lb/>cum, causa cessante, cesset effectus, mandatum non potui dominicum
				<lb/>adimplere. Nunc ergo erroris huius stupore perplexus, cum sit agenti
				<pb n="56"/>
				<lb/>quiescendum, ut quiescenti etiam sit agendum quiescere credens, si domini
				<lb/>servitia prosequar, quod sim acturus in antea, devotum vestrum queso
			<lb/>per litteras doceatis.</p>
			<lb/>
		</div>
		<div>
			<head type="salutatio"><lb/>Domino G. de Cusentia Nicolaus de Rocca.</head>
			<p><lb/>Ut loquar ad litteram, satis me pavit littera quam misistis, ex cuius
				<lb/>sapore dulcifluo fructus exuberans mentem erexit, spem fovit, fiduciam
				<lb/>roboravit. Scitis enim quod, quamvis domestica statio grata sit animo, si
				<lb/>temporis tamen qualitas et conquassationis humane conflictus, qui non
				<lb/>nisi superum favore contunditur, attente pensantur, numquam me sic
				<lb/>segnities familiaris involveret, nunquam uxorius demulceret amplexus,
				<lb/>aut status itineris otia delectarent, ut continue delectarer in montibus,
				<lb/>nisi de persona vestra confiderem et in prosperitatis vestre successibus respirarem.
				<lb/>In hoc etiam confidentie nutrimento non sic eligo quiete dissolvi,
				<lb/>ut domini nostri, a quo salus omnium et vita dependent, servitia
				<lb/>reiecisse conspiciar, ut a servitiis eximer ut mancus abiectus. Propter
				<lb/>quod vobis confidenter insinuo, quod, licet mihi dudum mandatum dominicum
				<lb/>misissetis ut, ad comitem … me transferens, cum eo usque ad felicem
				<pb n="57"/>
				<lb/>reditum vestrum de Sicilia remanerem, quia tamen, processu vestro
				<lb/>sicut Deo placuerit revocato et eodem comite ad domini presentiam accersito,
				<lb/>videtur iam ipsius mandati causa cessasse, quid mihi sit agendum in
			<lb/>antea mihi, queso per litteras iniungatis.</p>
			<lb/>
		</div>
		<div>
			<head type="salutatio"><lb/>Domino G. de Cusentia Nicolaus de Rocca.</head>
			<p><lb/>Sepe vobis intentionem meam per litteras indicandam, colorum appositione,
				<lb/>depingerem et accurata qua possem operis interiectione sulcarem, ut
				<lb/>forsan accederet mittentis devotio comparata favoris dignitate placentior,
				<lb/>et, quas recipientis in pectore benivolenter remansisse non ambigo scintillulas
				<lb/>attentior excitaret. Sed quo magis confido vel diligo, eo potius dubitans
				<lb/>pertimesco, ne sensus vester distractus ad varia, dum maiorum rerum
				<lb/>turba comprimitur et occupationum ardua congressione calcatur, curas
				<lb/>negligat carentes instantia et litteras, que necessitatem non indicant, oculis
				<lb/>pretereat semiclausis. Nec mirum fateor, cum, inter horas singulas, quas
				<lb/>reverenda vobis domini presentia subripit et, dilationis impatiens, iussionum
				<lb/>exequutio festina subducit, quas tolerabilis amicorum importunitas
				<lb/>adimit et clamantis in atrio populi petitio tumultuosa conquassat, quas
				<lb/>etiam inspiciendo vicissim et, utinam pro meritis compensando, notariorum
				<lb/>vestrorum opera, frequenter expenditis et in ipsorum expeditionibus
				<lb/>exercetis, sic spiritus vester, ut credo, presentium perplexitate contunditur,
				<pb n="58"/>
				<lb/>quod nisi humeros haberetis suetos ad sarcinam, ad figurationem absentium
				<lb/>minus sufficiens redderetur. Nam si forsitan, ut verbis alludam, de tot
				<lb/>negotiis aliquid otii prudenter excerpitis, illud in re militari de cetero, que
				<lb/>parum habet commune cum litteris, vos expedit curiose consumere et de
				<lb/>armorum iudicio, cum Tyronis in vobis iam nomen effluxerit, non solum
				<lb/>verbo sed facto tractare. Confisus tamen, absens ego quantumlibet, dum
				<lb/>maxime de amicitie circumferentiis agitis, coram vobis semper ymaginarie
				<lb/>reddere me presentem, ad vos latorem presentium fiduciose transmitto, ut
			<lb/>quid mihi sit agendum in antea, sic, queso, consiliariter rescribatis.</p>
			<lb/>
		</div>
		<div>
			<head type="salutatio"><lb/>Domino G. de Cusentia Nicolaus de Rocca.</head>
			<p><lb/>Quod, post discessum vestrum, labore confractos, frigoris algore torpentes,
				<lb/>nivis gelide candore conspersos et ieiunii pressura famelicos sub
				<lb/>votiva tecta Venusii placidus vos hospes induxit et sufficienter, ut scribitis,
				<lb/>articulis singulis per opposita satisfecit, satis letanter id audio et residentis
				<lb/>moram propterea magis laudo. Sane si amici fuisset et socii consilio creditum,
				<pb n="59"/>
				<lb/>potuisset forsitan actionum gravis illa congeries, quantumvis hospitii
				<lb/>reconciliata successu, vel precaveri totaliter vel in melius circumscribi, ut
				<lb/>expectatus tantisper eventus, quem dierum subsequentia peperisset, viam
				<lb/>veritatis instrueret et auram efficeret itinerantibus gratiorem. Sed istud placuit
				<lb/>inchoare viagium, temptare nives et frigora, frangere reumata, sed
				<lb/>potius eis frangi. Cur non etiam placuit ista precidere et in alio quidem vestro,
				<lb/>quod erat quasi viatoribus obvium, hospitio declinare, ut saltem vobis
				<lb/>fugator boree fieret vernum? Ibi enim receptaculum competens, defendens
				<lb/>ab ymbribus, ibi grata requies post laborem, lignorum copia contra frigus,
				<lb/>refectionis mensa dapifera contra famem, Bacchi diversa genera, genitiva
				<lb/>leticie, et quevis optativa ventricolis gratanter vobis obsequi potuissent. Sed
				<lb/>forsitan hoc evenit, ut contrariorum disciplina sit eadem, succedentibus
				<lb/>prosperis, in quibus vos illa forsitan meminisse iuvabit; iudicetis verius de
				<lb/>adversis et discatis in posterum amicorum consiliis dare fidem. Ego quidem
				<lb/>reditum vestrum proximum utinam et felicem Fogie votivus expecto,
				<lb/>vos hylariter recepturus ibidem et in cellam vinariam inducturus, ubi a
				<lb/>dextris et a sinistris vina tripudiant, que bibentibus decies repetita placebunt,
				<lb/>et si quicquam de materia frigoris montani tuleritis, contra brume
			<lb/>cuiuslibet et nivis obstaculum probabiliter triumphabunt.</p>
		</div>
		<pb n="60"/>
		<div>
			<head type="salutatio"><lb/>… amico Nicolaus de Rocca.</head>
			<p><lb/>Ex eo maxime mei fore presumpsi te memorem, quod missas mihi
				<lb/>dudum domini mei principis litteras, quas manus petrina sulcaverat,
				<lb/>dativo limite thomasina conclusit. Sed in hoc etiam dubitatione non
				<lb/>careo, quin sic simpliciter cum generalitate transierint, ut, oculis tantum
				<lb/>presentate forinsecis, ad contemplationem animi non fuerint introducte.
				<lb/>Ne autem pro me illum exuas animum quem consuevistis gerere pro amicis,
				<lb/>procurare te precor cum … expeditionem literarum, quas peto per
			<lb/>cedulam sibi missam.</p>
			<lb/>
		</div>
		<div>
			<head type="salutatio"><lb/>Sociis suis Nicolaus de Rocca.</head>
			<p><lb/>Nisi labores assiduos, quos passivus interdum nunc in ista quietis
				<lb/>interpolatione commetior, ad excusationis vestre subsidium vobis quodammodo
				<pb n="61"/>
				<lb/>compassivus adducam. Possem de nota superstitionis arguere,
				<lb/>quos tertia iam salutatione preventos, in montium elatione, qua latito,
				<lb/>nunquam habere merui responsores. Causam facti non expeto, dum factum
				<lb/>adverto, quia posset ad minus informis aliqua, iuxta formam quam
				<lb/>vestra discretio non ignorat, inter alia litterarum involucra una saltim ad
				<lb/>me precipitata defluere, que sociorum statum incolumem denotaret. Sed
				<lb/>quid ultra? Liti concluditur, quam libenter et iuste prosequerer, nisi prevalere
				<lb/>iuri frequenter iniuriam dubitarem. Ecce igitur … ad curiam
				<lb/>venientem vobis in suis negotiis recommendo, per quem et de statu meo
			<lb/>certificari poteritis et de vestro rescribere si placebit.</p>
			<lb/>
		</div>
		<div>
			<head type="salutatio"><lb/>Notariis domini regis Nicolaus de Rocca.</head>
			<p><lb/>A primordio cedule, quo salutis preferri debet expressio et eorum quibus
				<lb/>scribitur intitulari vocabula, de quantitate vestrum et nominibus singulorum
				<lb/>sors mihi dubie cogitationis occurrit. Dum enim omnium in
				<lb/>libro memorie commensurata caritas, sedula meditatione, revolvitur, singularitatis
				<pb n="62"/>
				<lb/>vocabula et vestrum quantitas diminuta vel aucta mihi memoriter
				<lb/>non succedunt. Sic igitur vocabulorum et quantitatis gratanter tamen
				<lb/>alternato certamine, communi vos malui voce colligere, quam sub speciali
				<lb/>compendio obliviose quempiam preterire quem nollem. Committitur
				<lb/>itaque cedule salutare quos invenit, monitionis mee licet indigne consilia
				<lb/>vobis porrecture, studentibus ut sic allisis pannulis vestris ad petram et
				<lb/>solidata lubricitate qua fluitis, per quam et ego conflueram, illam habere
			<lb/>mereamini gratiam, quam habere non potuit nisi qui sudavit et alxit.</p>
			<lb/>
			<p><lb/>Etsi prosequatur officium dominantis auctoritas, dum fidelium precibus
				<lb/>inclinat intuitum et premiorum retributione remunerat servitia subditorum,
				<lb/>quia tamen omnis benignitas ad beneficia properat et muneris
				<lb/>maioris est gratia, quominus diu recipientis expectatione pependit,
				<lb/>satis nobis ad gloriam cedere credimus et subditis ad profectum, si premia
				<lb/>meritis interdum precurrere patimur et subiectorum obsequia beneficiis
				<pb n="63"/>
				<lb/>prevenimus, cum et in illis nostra gratia debitores efficiat et in istis
			<lb/>nos reddat liberalitatis debitum gloriosum. Ea propter etc.</p>
			<lb/>
		</div>
		<div>
			<head><lb/>Cogitat de imperii negotiis.</head>
			<p><lb/>Quantum inter cetera cordis nostri desideria potissime affectemus et ad
				<lb/>id noster instanter exuberet et anhelet affectus ut negotium sacri Romani
				<lb/>imperii, quod, teste Altissimo, pro divini honoris fervore ad augmentum
				<lb/>catholice fidei et tuitionem ecclesiastice libertatis prompte prosequendum
				<lb/>subire curavimus, sic salubriter fine laudabili prosequamur, quod
				<lb/>quies temporibus nostris regnis proveniat, pax ecclesiis, concordia plebibus
			<lb/>et moribus disciplina, in nomine Domini.</p>
			<lb/>
		</div>
		<div>
			<head><lb/>Tractatur de negotiis imperii.</head>
			<pb n="64"/>
			<p><lb/>Cum, inter tot et tanta negotia, quibus pectori nostro continue materia
				<lb/>cogitationis effunditur, potissime sollicita meditatione pensemus qualiter,
				<lb/>nobis absentibus, in regno Alemannie bona imperii sine distractione, alienatione
				<lb/>aut occupatione illicita protegantur et preserventur laudabiliter ab
				<lb/>adversis, pro ipsorum conservatione potiorem nimirum vigilantiam adhibemus,
				<lb/>et quia tunc regio utiliter regitur, cum dirigitur providi rectoris
				<lb/>regimine et vigili presidentis industria gubernatur, nos volentes ut eadem
				<lb/>regio, ubi bona predicta consistunt, rectore ac defensore gaudeat circumspecto
			<lb/>etc.</p>
		</div>
		<pb n="65"/>
		<div>
			<head type="salutatio"><lb/>Cardinalibus Capitulum Calvense, per Nicolaum de Rocca.</head>
			<p><lb/>Habet secum Calvensis Ecclesia doloris angustias, quibus non solum
				<lb/>lugeat viduitatis sue fronte capillata calvitium, sed graves ingeminet verticis
				<lb/>capite diminuta conquestus, dum coniugalis amplexus viro superstite
				<lb/>dolet absentiam et capitalem sentiunt membra languentia presidis utilis
				<lb/>subtractione iacturam. Cum enim venerabilis pater … dudum tradite
				<lb/>sibi sponse sic adesse voluerit, quod prodesse non desiit, immo preesse sic
				<lb/>noverit quod etiam subesse didicerit, speravimus tamen hactenus, et de
				<lb/>vestre piscina clementie sub silentio expectavimus aque motum, ut pro
				<lb/>ipso vite laudabilis et fame probate suffragia condigna sufficerent, nec
				<lb/>minus coram vobis sic sue prone devotionis humilitas peroraret, quod
				<lb/>semen vestre iussionis, oraculum erga eum pietatis oleo lenientes, ipsum
				<lb/>ecclesie sue, que perdito nunc preside fluctuat, misericorditer redderetis.
				<lb/>Sed vestra preter creditum intentione suspensa, replicat coniunx lamenta
				<lb/>divortii, dum virili se dolet solacio destitutam, suspirat et appetit reparamenta
				<lb/>coniugii, dum et vicinum et utilem colligit peregre nunc abesse
				<lb/>maritum, et sic nec extreme squalore viduitatis obducitur, dum reparationis
				<lb/>eidem nutritiva spes inminet, nec maritalis letitie splendore componitur,
				<lb/>dum consortis gratifica comitiva privatur. Cum sit ergo difficile, sancti
				<lb/>patres, a consueto recedere, luctuosis precibus Calvensis ecclesie, que sub
				<lb/>eiusdem viri solito et experto presidio incrementis continuis pilescebat,
				<lb/>vestre propitiationis oculos inclinetis, ac, ne sub insolito incognitoque
				<pb n="66"/>
				<lb/>iudicio contingat eius incolumi capite magis in anima calvari cesariem,
				<lb/>diutine contemplationis intuitu, cuius est elisos erigere, vestra, si placet,
				<lb/>benignitas, super reintegrando tam utili tam grato consortio, medicamenta
			<lb/>suppliciter quesumus salubris reconciliationis indulgeat.</p>
			<lb/>
		</div>
		<div>
			<head type="salutatio"><lb/>Cardinalibus populus Calvensis, per Nicolaum de Rocca.</head>
			<p><lb/>Per devia vallium velut oves erratice percusso pastore dispergimur, qui
				<lb/>per pascua montium eo duce dudum incolumi fovebamur, sicque non
				<lb/>solum voracibus lupine rapacitatis patemus insidiis, sed violentis humane
				<lb/>frequenter invasionis obiectibus agitamur. Nec id magis propterea, quod
				<lb/>generaliter prede turbamur impulsibus, continuo dolore nos afficit, quam
				<lb/>quod ducis nostri sedulitas, qui nunc voce, nunc baculo adventicios quoslibet
				<lb/>propellebat incursus, sub indicta sibi silentii taciturnitate mutescit
				<lb/>et terroris fuste deposito gregem quem diligit patitur oberrare. Satis ex
				<lb/>hoc, ut credimus, boni pastoris languet officium, si oves suas, pro quibus
				<lb/>animam ponere consuevit, invitus abiciat et sub extranee tepiditatis incuria
				<lb/>videatur de propriis non curare. Sic itaque, nunc fracti, nunc devii,
				<lb/>sanctissimi sinus vestri cogimur implorare clementiam, ut super reconciliatione
				<lb/>venerabilis patris … episcopi Calvensis – qui summi pastoris
				<lb/>exemplo oves suas diligenter et accurate cognoverat et devote cognitus est
				<lb/>a suis, cui etiam si flaret aure vestre felicitas recognitionis debite gratitudo
				<pb n="67"/>
				<lb/>promptis et pronis animis redderetur, qui pro gregis salubri custodia
				<lb/>cotidianas verbi et operis solebat interiectiones apponere, nec pro qualitate
				<lb/>rerum persone laboribus indulgebat – provisionis sancte consilium adhibere
				<lb/>ipsumque ad sponse sue gremium, que viro vivente lugubris signis
				<lb/>viduitatis involvitur, divine pietatis intuitu misericordia vestra remittere
			<lb/>congrua restitutione dignetur.</p>
			<lb/>
		</div>
		<div>
			<head type="salutatio"><lb/>Domino Pape Capitulum Calvense, per Nicolaum de Rocca.</head>
			<p><lb/>Digne Deo nostro cum ceteris Christi fidelibus gratiarum devota tributa
				<lb/>persolvimus, digne sibi laudis et glorie cantica resonamus, dum, de
				<lb/>supernis sedibus misericorditer propitiatus in terram sitientium, pectora
				<lb/>diutinis arefacta singultibus uberrimi roris sui sacra nuper aspersione perfudit,
				<lb/>novo super familiam suam ministratore disposito, qui cibum in tempore
				<lb/>tribuat, genua debilia roboret, et manus dissolutas instauret. Expediebat
				<lb/>profecto nos hactenus hoc affectare cum aliis, et iam obtinere cum
				<lb/>aliis generaliter delectamur. Sed id speciali quadam anxietate quesivimus
				<lb/>et singulari fiducia gloriamur obtentum, sperantes ut Calvensis ecclesia,
				<lb/>que capitis sui dolet ad tempus calvata lanuginem, que viro vivente vidua,
				<lb/>vel perdito maritata, dum consortis eiusdem suspirat absentiam, dum
				<lb/>suaves amplexus infra se memorat, dum blandimenta dulcia commensurat,
				<lb/>iam Preside presidum celitus indulto fidelibus, probabili causa debeat
				<lb/>marcoris lamenta deponere, solitudinis deserta traicere et in sinu clementie
				<lb/>vestre, que solamen est omnium, sue iacture remedium dolorisque
				<lb/>solacium reperire. Ad vos itaque, sancte pater et domine, prona mentis et
				<pb n="68"/>
				<lb/>corporis devotione recurrimus, ut, cum sollicitudo omnium ecclesiarum
				<lb/>instantia cotidiana vos excitet et a vobis, universorum capite, non solum
				<lb/>fidei membra dependeant, sed capita quelibet subalternata respirent, Calvensem
				<lb/>ecclesiam, que luctus suos superstite capite decapitata capitulat,
				<lb/>misericordibus oculis intuentes, venerabilem patrem … Calvensem episcopum,
				<lb/>qui sponsam sibi creditam pane vite et intellectus, quousque suo
				<lb/>regimini prefuit, cibare non desiit, qui gregem sibi subditum per prata
				<lb/>virentia circumspecta passuum salubritate transduxit, quem conscientie
				<lb/>sane sinceritas, devotionis oblate puritas et humilitatis innate pronitas
				<lb/>vobis hactenus substulerunt, ad maritalis thori consortium et ad caule
			<lb/>consuete presidium dignanter quesumus remittatis.</p>
			<lb/>
		</div>
		<div>
			<head type="salutatio"><lb/>Domino Pape populus Calvensis, per Nicolaum de Rocca.</head>
			<p><lb/>Etsi non sit humilium mentium superiorum acta discutere, nec eorum
				<lb/>sancta iudicia cogitationibus velle conscendere, quorum tenentur nutibus
				<lb/>obedire, interdum tamen humana superficiali nobiscum
				<lb/>meditatione revolvimus, qualiter imitatores Dei, statuentes in misericordia
				<lb/>et iustitia vias suas, viri quidem perfecti, viri apostolici, viri sancti,
				<lb/>suam in preside nostro suspenderint tanti temporis discursione clementiam,
				<pb n="69"/>
				<lb/>ut in ecclesie sue sedem non fuerit hucusque redire permissus, que
				<lb/>sentit multiplices in eius absentia vacationis incomoditate pressuras. Cum
				<lb/>eius maxime vita laudabilis et fama probata non solum sibi prosit suorum
				<lb/>bonorum operum officina probabili, sed plantet in aliis per evidentiam
				<lb/>actuum virtuose imitationis exemplum, credimus tamen in simplicitate
				<lb/>cordis nostri, quibus non est datum investigare navis semita supra mare,
				<lb/>quod, dum generaliter hactenus totus orbis ex capitis diminutione collanguit,
				<lb/>asperitatem casus nostri rite solari possit equalitas, quam cum aliorum
				<lb/>universitate pertulimus. Iam vero cum, fugatis undique tenebris,
				<lb/>partes quaslibet Lucifer matutinus irradiet et in universalis salute capitis
				<lb/>subditorum languentia membra respirent, spes pulchra nos confovet, ut
				<lb/>iactura Calvensis ecclesie, que semividua viri superstitis suspirat essentiam,
				<lb/>sentire iam debeat reparationis sue proximum fulcimentum. Ex hoc itaque,
				<lb/>pro pastore nostro nos populus eius et oves pascue eius ad gremium sanctitatis
				<lb/>vestre suppliciter et devote recurrimus, ut, statum nostrum piis et
				<lb/>benignis affectibus attendentes, ne nos sine duce contingat ulterius errare
				<lb/>per devia, qui semper sub ipsius presidio in uberrimis montibus pascebamur,
				<lb/>indulgere benigne dignemini ut, in hiis novitatis vestre sancte primitiis,
				<lb/>quas sub refectionis expectate fiducia nostra satis hactenus ieiunavit
			<lb/>affectio, pastoris nostri veteris resumere nobis noviter liceat usufructum.</p>
		</div>
		<pb n="70"/>
		<div>
			<head type="salutatio"><lb/>… episcopo Aquinati Nicolaus de Rocca.</head>
			<p><lb/>Quantumlibet hactenus conscientiam meam sepe temptaverim, ut
				<lb/>absentem patrem litterarum experimento requirerem, quem semper ex
				<lb/>animo figuro presentem, sic temptantis impulsibus accidens semper temporale
				<lb/>vim intulit, sic semper compescui voluntatem, quod elegi reverentiam
				<lb/>omnem commendare silentio, quam litteralibus aperire misteriis
				<lb/>dubium forsitan censebatur. Nunc autem nebulosi tantisper aeris intemperie
				<lb/>mitigata, scribo iam vobis tamquam illi cui amoris odore preteriti
				<lb/>dilectionem sinceram et future prelationis officio reverentiam debeo filialem.
				<lb/>Nec expediebat ad vestra servicia, quas grata cordis et manuum
				<lb/>affectione recepi, sollicitare me litteris, qui sine quorumlibet adiectione
				<lb/>calcarium ad omnes profectus vestros curro reverenter iniussus. Noveritis
				<pb n="71"/>
				<lb/>igitur quod, cum cancellario et aliis curialibus vestris, super principali
				<lb/>negotio ecclesie vestre, et rectore iustitie super alio facto quod nostis,
				<lb/>plena coniudicatione iam habita, verborum laudabilem, utinam felicem,
			<lb/>effectum e vestigio vobis scribam.</p>
			<lb/>
		</div>
		<div>
			<head type="salutatio"><lb/>… episcopo Nicolaus de Rocca.</head>
			<p><lb/>Litteris vestris hylariter et affectuose receptis, probabilia mihi vestra
				<lb/>Paternitas amoris argumenta porrexit, dum certa fiducie munimenta
				<lb/>subiunxit. Opinor equidem, quod, qui ad vestra servitia me fiduciose
				<lb/>requiritis, caritative per consequens diligatis. Licet igitur ex persone vestre
				<lb/>presentia expectaverim hactenus avide recreari, ut de honoris vobis desuper
				<lb/>collati fastigio possem in collaborantium numero, grate participationis
				<lb/>ordine, facietenus congaudere, gaudeo satis, absens, et votivus affecto,
				<lb/>ut, descendens a Patre luminum benigna dignatio, sicut ad apicem dignitatis
				<lb/>huius felicibus vos promovit auspiciis, sic gratis in antea longevitatis
				<lb/>placide et sospitatis continue foveat incrementis, prosperum vobis iter
				<lb/>indulgeat, vestris feliciter annuat terra processibus, faveant leniter freta
				<lb/>navigiis, uniantur media grata principiis et mediis ultima gratiora succedant.
				<lb/>Ego enim absentiam vestram excusationis, ut decuit, honestate colorans,
				<lb/>super expeditione negotii vestri sollicitudinis debite partes apposui,
				<lb/>sic votivus et recens in antea servitia vestra suscipere, quod nisi ceptis adiecero
			<lb/>modicum reputem me fuisse.</p>
		</div>
		<pb n="72"/>
		<div>
			<head type="salutatio"><lb/>Episcopo Aquinati Nicolaus de Rocca.</head>
			<p><lb/>Verborum faleris abdicatis, desidie me fateor nota respersum, quod vestram
				<lb/>hucusque distuli personaliter visitare personam. Recepta tamen, quam
				<lb/>in me grata radicavit antiquitas, de vestra benignitate fiducia, credo quod
				<lb/>constantem et placidum animum vestrum brevis temporis intervalla non
				<lb/>minuant nec localia quevis prepedimenta permutent. Ecce igitur ex parte
				<lb/>fratris mei de civitate Neapolis, ubi ipsa diebus istis elementa commota
				<lb/>sunt, vos affectuose saluto. Duo nepotes mei, devoti vestri ad pedes vestre
				<pb n="73"/>
				<lb/>paternitatis accedunt, quos, si placet, auctoritas vestra benigne recipiat, ad
			<lb/>ordines clericales promoveat et ad sperate gratie limen admittat.</p>
			<lb/>
		</div>
		<div>
			<head><lb/>Responsiva Nicolai de Rocca ad episcopum Aquinatem.</head>
			<p><lb/>Adirent decretales petite dominationis vestre presentiam, nisi, pro quodam
				<lb/>digesto veteri, cuius mihi solutio defuit, pignoris vinculo stringerentur.
				<lb/>Ipsarum ergo non denegatur missio sed differtur. Nam vestre paternitati
			<lb/>mitti, quam cito de ipso carcere pedem extraxerint, promittunt.</p>
		</div>
		<pb n="74"/>
		<div>
			<head type="salutatio"><lb/>Archiepiscopo Salernitano Nicolaus de Rocca.</head>
			<p><lb/>Stabilis dudum conceptione propositi, sed suspensa forte plus debito
				<lb/>temporis hactenus deductione, firmaveram limen vestrum avida paginarum
				<lb/>inculcatione pertingere, ut sub hospitis tecta nobilia, que turbe multiplicis
				<lb/>frequentantur introitu, que fecundis exultant honorata conviviis,
				<lb/>facundis tripudiant predita condimentis, locum mihi plus cordis quam
				<lb/>oculi contemplatione precognitum familiaris oblatio dictionis instrueret,
				<lb/>favoremque presidii prone mentis devotio compararet. Sed latus vestrum
				<lb/>letanter ymaginans, curis hinc fluentibus circumseptum, in cassum timui
				<lb/>verba traicere, que vel strepentium turbo mixta confunderet, vel adventiciis
				<lb/>neglecta tumultibus audientis occupatio preteriret. Solent enim animi
				<lb/>plus rebus inherere quam vocibus, et nisi commenta verbalia vel dignitatis
				<lb/>extrinsece fuerint suffulta comitiis, vel speratis emolumenti commerciis
				<lb/>maritata, in tenues auras facile de aure pretervolant et ad memorialis
				<lb/>sedis armarium vix ascendunt. Iam vero doctus, ex tempore, quod apud
				<lb/>vos, qui sub eiusdem cognominis equivocato cognomine duos recepistis in
				<lb/>uno corpore Nicolaos, mihi, manu vicaria sortis nepotice, in considentium
				<lb/>numero quantumvis novissima sint parata sedilia, credens quoque
				<lb/>revera quod occupationum pro parte non modica digesta sint pondera, que
				<lb/>studia vestra dudum rediviva vicissitudine distrahebant, templi vestri
				<lb/>pinnaculum securus ingredior et ad gustanda mellee fomenta dulcedinis
				<lb/>fiduciosus invitor, illa precipue gratie cautela specifica concomitante viaticum,
				<pb n="75"/>
				<lb/>quam de aromaticis litteris vestris pigmenta pandentibus circumductione
				<lb/>fragrantiam odoravi finaliter et subiectibiliter adoravi. Cuius instantia,
				<lb/>spe fertili, nutrior et pingue sumo presagium de futuris, ut, qui
				<lb/>vacationis hoc tempore, curis illis prementibus vacuus secum sistens, gratam
				<lb/>mei voluit habere memoriam, sic sibi tenaciter utinam primordia
				<lb/>cepte dignationis habituet, quod, succedente plenitudine temporis, qua
				<lb/>virtutem suorum operum arduis habet reformare negotiis, devotionis
				<lb/>integre mee signum de libro memorie, per applicanda maioribus interstitia,
			<lb/>non obducat.</p>
			<lb/>
		</div>
		<div>
			<head type="salutatio"><lb/>Domino I. Nicolaus de Rocca.</head>
			<p><lb/>Ecce nunc tempus acceptabile. Ecce nunc dies salutis appropinquat et
				<lb/>pacis, in quo, favente divina clementia, inter orbiculares columpnas innate
				<lb/>discordie determinatio creditur et desiderata innuitur temporum festivitas
				<lb/>futurorum. Quibus advenientibus, ne propter vestri consensus notitiam
				<lb/>videar aliquid attemptare, qui datus mihi estis pater et dominus post
				<lb/>secundum, veniendi Neapolim vel curiam visitandi precepta ponatis et
				<lb/>adverbii negativi vel affirmativi regulam vestris litteris mittatis expressam,
				<lb/>ut pater me gratum sibi sentiat, dum mandatorum vestrorum me
			<lb/>inveniat inexpertem.</p>
		</div>
		<pb n="76"/>
		<div>
			<head type="salutatio"><lb/>Domino Iordano cardinali Nicolaus de Rocca.</head>
			<p><lb/>In odorem unguentorum vestrorum venire devotus etc.</p>
		</div>
		<pb n="79"/>
		<div>
			<head><lb/>Responsiva Nicolai de Rocca ad Nicolaum clericum nepotem.</head>
			<p><lb/>Sauciaverat animam fame preloquium, cum littere tue facies, doloris
				<lb/>aspersa rubigine, que, volatili traiectu quo nescio tam longum percurrere
				<lb/>potuit una luce viaticum, ad me nuper in Omnium Santorum vigilia,
				<lb/>quam dativus ille finalis clausule limes insinuat, horroris indicativa pervenit,
				<lb/>cui sapor insipidus, Iordani fluenta siccata denuntians et funditus
				<lb/>dirutum tabernaculum spei nostre, turbationis materiam memorabilis
				<lb/>intulit sensusque legentis nebula mentis obtexit. Dum enim promissionum
				<lb/>suarum manifesta presagia, a quibus nostre pendebat pars magna
				<lb/>fiducie, tam subito precisa cognoscimus et, verbis gratie nostris non ignote
				<lb/>contractis, gustata suffragia in eius ammissionis incomodo deminuta
				<pb n="80"/>
				<lb/>sentimus, incumberet nobis cum ceteris, qui de arefacto nunc alveo lapides
				<lb/>colligunt, siccitatis dies agere lugubres, si vel preteritorum dampna
				<lb/>lamenta reficerent, vel futurorum dispendia lacrime relevarent. Sed quia
				<lb/>dederunt hanc legem fata mortalibus, ne brevia et caduca sint universa que
				<lb/>possident nec subsistendi spes promittatur in vallibus, ubi montium etiam
				<lb/>fundamina subvertuntur, vetamur ex hoc in longum desideria nostra protrahere,
				<lb/>que corripit vita brevis, prohibemur in hominum fragili factura
				<lb/>confidere, quorum ego revera iacturas ferre sum solitus et gemere detrimenta
				<lb/>coactus. Docemur in Illo sperare precipue, qui potens est capita
				<lb/>conquassare potentium et de lapidibus aridis Abrahe filios suscitare.
				<lb/>Docemur veruntamen Illum propterea timere semper et colere, qui potens
				<lb/>est irriguos arefacere fluvios et scaturientes de petra rupis producere fontes
				<lb/>aquarum. Talis ergo tantique viri deficiente suffragio, qui, humanis subtractis
				<lb/>hinc inde vehiculis, remanserat mihi solus anchoreus uncus in fluctibus,
				<lb/>solum in tempestate remedium, solum quasi refugium in pressura,
				<lb/>oro supplex ad Dominum, qui dator est omnium, ut, qui talem dedit et
				<lb/>abstulit, alium nobis remigem dignanter indulgeat, qui vela nostra sic
				<lb/>dirigat ut cor nostrum in suis iustificationibus dilatetur. Tu vero, qui super
				<lb/>hiis per alias precedentes, vacillantibus in ambiguo fame rumore digitis,
				<lb/>exaratas, quas auditus sinister fortassis instruxerit, litteras, aliquid apprehendere
				<lb/>potuisti, tam in hiis quam in aliis actionis domestice viteque
				<lb/>contractibus, latorem presentium fiduciose recipias, cuius reditum iniurie
				<lb/>nota de mora non arguat et tarda segnities de incuria non accuset, quem
				<lb/>operosa dierum adiectio sub expectationis assidue productione detinuit, ut
				<lb/>tam super equi custodia quam super aliis circunferentiis actionum prosequutor
			<lb/>ydoneus et relator sufficiens referet.</p>
		</div>
		<pb n="81"/>
		<div>
			<head type="salutatio"><lb/>Nicolaus de Rocca fratri suo.</head>
			<p><lb/>Negavit hucusque mihi iam temporis longi lapsa discursio – et tu
				<lb/>etiam, pigre, in tempore, nisus in vetitum – super successibus tuis, processibus
				<lb/>et statu prosperis sicca scribentis labia per litteras tuas aqua iubilationis
				<lb/>aspergere, qui sicut a principio, nunc et semper, super hoc ficturarum
				<lb/>indicia, opus tuarum manuum, avidus expectavit. Quod si nuntiorum
				<lb/>fortassis inopia, vel commisse tibi legationis implicitas se, pro causa
				<lb/>negotiationis, inseruit, tamen ego ignorantia dispositionis expresse, qua
				<lb/>fulcior, hoc totum fictum adminiculum excusationis accipio, dum, in
				<lb/>tanti iam discursione temporis, peregrinum in solitudine nuntium, aura
				<lb/>prosperior, ad nostrum, quo degimus, potuit emisperium transmisisse.
				<lb/>Quidquid sit autem, mi frater, dum sanum, quod oro, barbara natio te servabit,
				<lb/>spem bonam in omnibus, et successus prosperos colligo supponendos.
				<lb/>Tu igitur, ex assuetudine quam sortiris in patria, cuncta pro te, quam
				<lb/>pro me etiam – sicut credo – sollicitus et diserte pertractans, statum et
			<lb/>processum tuum super omnibus, frequenter, abiecto tedio, mihi scribas.</p>
		</div>
		<pb n="82"/>
		<div>
			<head type="salutatio"><lb/>Fratri suo magistro M. Nicolaus de Rocca.</head>
			<p><lb/>Presentium baiulo legatio plena commissa est, ut legantis vobis intrinseca
				<lb/>clavis misterio verbalis aperiat et intercedentis lingue vivacitas
				<lb/>audeat quod calami forte remissio non presumpsit. Coram oculis suis,
				<lb/>quelibet velamenta deposui et usque ad interulam, ut testimonium de
				<lb/>visu perhibeat, me nudavi. Nichil ergo sequitur aliud quam quod
				<lb/>paterna fraternitas, que de interpretis ore connicierit, vera disiudicet et
			<lb/>memorie thesaurarie recommendet.</p>
		</div>
		<pb n="83"/>
		<div>
			<head type="salutatio"><lb/>Domino … Nicolaus de Rocca.</head>
			<pb n="84"/>
			<p><lb/>Ut te familiariter alloquar, ultra quam dici valeat me nuper obitus …
				<lb/>nuntiatus afflixit. Doleo, quippe, dum eius obsequia, que mihi grate multotiens
				<lb/>collata rememoro, subtracta iam video. Doleo dum subito perdidisse
				<lb/>videor, quem ardenter amavi. Doleo etiam, quod me pungit acerbius,
				<lb/>dum parentis utriusque subsidio pupillos iam sentio destitutos. Sed cum
				<lb/>morbus huiusmodi, qui reparationis unguenta non recipit, ad cautiorem
				<lb/>nepotum meorum custodiam ardentius me accendat, ipsos tibi, tamquam
				<lb/>alteri mihi, confidenter et affectuosissime recommendo, ut circa ipsorum
				<lb/>curam non solum doctoris geras officium, sed patris et patrui partes assumas.
				<lb/>Eos igitur usque ad reditum meum, quem proximiorem tibi polliceor
				<lb/>quam credatur, continue visites quinimmo ipsorum moribus curiosus
				<lb/>obsistas. Eos sapienter ammoneas, immo que bona videris studiosus
				<lb/>iniungas, eos docendo prospicias, quin potius moribus virtuosis informes.
				<lb/>In nullo etenim tuum mihi gratius monstrare posses affectum, quam si
			<lb/>circa ipsorum curam appareas operosus.</p>
			<lb/>
		</div>
		<div>
			<head type="salutatio"><lb/>Magistro Marino fratri suo Nicolaus de Rocca.</head>
			<pb n="85"/>
			<p><lb/>Post salubrem reditum capitis et membrorum, quibus ex itineris
				<lb/>aggressione tam dubii viatorum corda formidine non carebant, volui iam
				<lb/>frequenter, reductus in patriam, nuntios vobis et scripta dirigere, ut
				<lb/>mutue saltem salutis opibus inter se fraterna caritas foveretur. Sed, dum
				<lb/>nichil novum nec nuntiatione scriptibile dudum ex temporis brevitate
				<lb/>suppeteret, quievit, licet non segniter, calamus et nunciorum sollicitus
				<lb/>distuli missionem. Nunc autem, aliquam ministrante dierum decursione
				<lb/>materiam, noveritis, quod nobis omnibus per Dei gratiam sospitas corporalis
				<lb/>arridet et violentis ventorum flatibus obsidentisque nivose stationis
				<lb/>impulsibus omni quo possumus subsidio repugnamus. Nepotes nostros,
				<lb/>pridem in ieiunio quatuor temporum apud Aquinum, ubi populosa
				<lb/>convenit multitudo rasorum, episcopus noster affectuose potius quam
				<lb/>effectuose recepit. Quibus, dato caracteris primo signaculo, mandavit ut
				<lb/>sequenti die post festum … presentiam suam fiduciose repeterent, ut
				<lb/>reliquos omnes minores ordines et placiture vobis et mihi provisionis
				<lb/>sue gratiam reportarent. Sed nescio si variaverit mores cum tempore:
				<lb/>missos ad eum iterum pueros vidit hylariter et, minoribus eis datis ordinibus,
				<lb/>nichil de preterita promissione peregit. Retulerunt tamen cum
				<lb/>rasura circumcisorum crinium verba tantummodo, quibus habundare
				<lb/>consueverunt pectora prelatorum: videlicet quod nichil dabile vacat ad
				<lb/>presens; sed quam cito se sibi oportunitas offeret, eis libentissime
			<lb/>providebit.</p>
		</div>
		<pb n="86"/>
		<div>
			<head type="salutatio"><lb/>Suo N., N. de Rocca.</head>
			<p><lb/>Inter alia mea negotia quibus curiose te credo sollicitum – recepistis.</p>
			<lb/>
		</div>
		<div>
			<head type="salutatio"><lb/>Nicolao nepoti suo Nicolaus de Rocca.</head>
			<p><lb/>Quantumvis aliena te regio ceperit, studere debes eorum semper cum
				<lb/>quibus tua conversatio fuerit prudenter accomodare te moribus, et animum
				<lb/>universis ac singulis informare nativum. Nec de rerum novitate
				<lb/>montanus obstupeas, vel hominum ritus insolitos novitius admireris, sed
				<lb/>cum totus mundus sapienti sit patria, sic omnium mores amplectere, ut
				<lb/>etsi non sis, saltem sapienti similem te figures. Mei autem si habes, sicut
				<lb/>te dicis habere, memoriam, verba mea tecum et infra te ipse recogites, ut
				<lb/>inter cetera domino tuo studiose sis subditus et quicquid tibi dicat aut
			<lb/>faciat, dici seu fieri semper extimes ad doctrinam.</p>
		</div>
		<pb n="87"/>
		<div>
			<head type="salutatio"><lb/>Nicolao nepoti suo Nicolaus de Rocca.</head>
			<p><lb/>Si Aversam, pro incumbentibus tibi negotiis, profecturus accingeris,
				<lb/>letor te id et quelibet alia vite curricula consulte disponere, laudabilis utinam
				<lb/>exitus feliciter habitura profectum. Ad cuius itineris salubrius peragendi
				<lb/>subsidium, si equos nobis fortune beneficio ad laboris vehicula
				<lb/>subeunda dimissos prevides oportunos, unum vel duos accipias, prout in
			<lb/>profecturo navitas et in remansuro commoditas persuadet.</p>
			<lb/>
		</div>
		<div>
			<head type="salutatio"><lb/>Nobili viro domino … Nicolaus de Rocca.</head>
			<pb n="88"/>
			<p><lb/>Ut nostre dilectionis unio per concessos nobis de novo filios confirmetur,
				<lb/>sexui mihi crescenti femineo volens de coniugio providere, vestrum
				<lb/>filium postulo sibi virum. Super quorum futuro connubio ut scribentis
			<lb/>certificetur intentio, illius cui scribitur intrinsecum propositum reseretur.</p>
		</div>
		<pb n="90"/>
		<div>
			<head type="salutatio"><lb/>Amico suo Nicolaus de Rocca.</head>
			<p><lb/>Ex utero littere quam misistis, diligentis lectoris aviditas diligentem
				<pb n="91"/>
				<lb/>amici collegit affectum, dum, suggesta per me vobis precamina, in oculis
				<lb/>exauditionis fabricam digessistis. Ex fetu veruntamen, quem lecta litterula
				<lb/>vestra gerebat in utero, dum obstetricis instantia stringentis fascie
				<lb/>removisset involucrum, novelli problematis oppositiones invenit, vultis
				<lb/>siquidem telam venusti dictaminis de amatorio stilo me texere et novas
				<lb/>inter se scribentium adaptare personas. Sed rogati torpens ingenium duplicis
				<lb/>rationis exceptio prepedivit: prima quod temptantis oratoris intentio,
				<lb/>domesticis circumsepta negotiis, ad ordiendam ornati telam dictaminis
				<lb/>manus habebat inhabiles; secunda quod vulnus expositum medentis quantacumque
				<lb/>sollertia curare non potuit, dum precurrentis casus et cause primitias
				<lb/>ignorabat. Dubitavit etiam lingue torpentis officium in actum
				<lb/>erumpere, ubi temptationis obiecte potius quam petiti consilii signa
				<lb/>coniecit. Ex his igitur causis excusata scribentis affectio, precibus preces
				<lb/>accumulat, ut sic negotiorum meorum procuranda commoditas vestre sollicitudinis
				<lb/>habitum promptum accipiat, sicut in vestro recto gratitudinis
			<lb/>ordine me cupitis invenire paratum.</p>
		</div>
	</body>
</text>
</TEI>