<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Testamentum</title>
				<author>Clara Assisiensis</author>
				<respStmt>
					<resp key="print_editor">Edizione critica a stampa a cura di</resp>
					<name>E. Menestò</name>
                                        <name>S. Brufani et alii</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="RRDT">Roberto Rosselli Del Turco</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1530" unit="words">Parole: 1530</measure>
				<measure quantity="9067" unit="characters_without_spaces">Caratteri (spazi esclusi): 9067</measure>
				<measure quantity="10420" unit="characters_witht_spaces">Caratteri (spazi inclusi): 10420</measure>
			</extent>
			<publicationStmt>
				<publisher>ALIM</publisher>
				<date when="2005-04-07">07/04/2005</date>
			</publicationStmt>
			<notesStmt>
				<note>Genere: Regola</note>
				<note>Tipo: Fonti Letterarie</note>
				<note>Note: Caratteri (spazi inclusi): 10.900 GG</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Clara Assisiensis</author>
						<title>Testamentum</title>
					</analytic>
					<monogr>
						<title level="m">Fontes Franciscani</title>
						<editor>E. Menestò</editor>
						<editor>S. Brufani et alii</editor>
						<imprint>
							<publisher>Edizioni Porziuncola</publisher>
							<pubPlace>Assisi</pubPlace>
							<date>1995</date>
							<biblScope unit="page">2311-2319</biblScope>
						</imprint>
					</monogr>
				</biblStruct>
				
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga precedente (anche alla pagina precedente, ove necessario). Eccezione: quando una parola è sillabata alla fine di una riga e nella successiva riga appare solo la seconda parte della parola sillabata (quindi il resto della riga a stampa e vuoto), la parola è stata registrata tutta nella riga in cui essa termina. È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Regola</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="RRDT">Export nel formato TEI P5 a partire da ALIM 1 [livello ALIM2_0]</change>
                        <change when="2018-05" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item><item resp="#JC">-le righe 105ss: marcare come versi?</item></list></change>
                </revisionDesc>
	</teiHeader>
<text>
	<body>
		<pb n="2311"/>
		<div>
			<head><lb/>Testamentum</head>
			<p><lb/>Incipit Testamentum sanctae Clarae virginis.</p>
			<p><lb/><hi rend="italic">]In nomine Domini.</hi> Amen.</p>
			<p><lb/>Inter alia beneficia quae a largitore nostro <hi rend="italic">Patre misericordiarum</hi>
				<lb/>recepimus et cotidie recipimus, et unde ipsi glorioso Patri
				<lb/>gratiarum actiones magis agere debemus, est de vocatione nostra,
				<lb/>quae quanto perfectior et maior est tanto magis illi plus debemus.
				<lb/>Unde Apostolus: Agnosce <hi rend="italic">vocationem tuam</hi>! Factus est nobis Filius
				<lb/>Dei <hi rend="italic">via</hi>, quam <hi rend="italic">verbo</hi> et <hi rend="italic">exemplo</hi> ostendit et docuit nos beatissimus
				<lb/>pater noster Franciscus, verus amator et imitator ipsius.
				<lb/>Igitur considerare debemus, sorores dilectae, immensa beneficia
				<lb/>Dei in nobis collata. Sed inter cetera quae per servum suum dilectum
				<pb n="2312"/>
				<lb/>patrem nostrum beatum Franciscum in nobis Deus dignatus
				<lb/>est operari, non solum post conversionem nostram, sed etiam dum
				<lb/>essemus in saeculi misera vanitate. Nam cum ipse Sanctus adhuc
				<lb/>non habens fratres nec socios, statim quasi post conversionem suam,
				<lb/>cum ecclesiam Sancti Damiani aedificaret et consolatione divina
				<lb/>totaliter visitatus, compulsus est saeculum ex toto relinquere; prae
				<lb/>magna laetitia et illustratione Spiritus Sancti de nobis prophetavit,
			<lb/>quod Dominus postea adimplevit.</p>
			<p><lb/>Ascendens enim tunc temporis super murum dictae ecclesiae,
				<lb/>quibusdam pauperibus ibi iuxta morantibus, alta voce lingua francigena
				<lb/>loquebatur: Venite et adiuvate me in opere monasterii Sancti
				<lb/>Damiani, quoniam adhuc erunt dominae ibi, quarum famosa vita
				<lb/>et conversatione sancta <hi rend="italic">glorificabitur Pater</hi> noster <hi rend="italic">caelestis</hi> in universa
			<lb/>Ecclesia sua sancta.</p>
			<p><lb/>In hoc ergo considerare possumus copiosam benignitatem Dei
				<lb/>in nobis, qui propter abundantem misericordiam et caritatem suam
				<lb/>de nostra <hi rend="italic">vocatione et electione</hi> per Sanctum suum dignatus est ista
				<lb/>loqui. Et non solum de nobis ista pater noster beatissimus Franciscus
				<lb/>prophetavit, sed etiam de aliis quae venturae erant in vocatione
			<lb/>sancta, in qua Dominus nos vocavit.</p>
			<p><lb/>Quanta ergo sollicitudine quantoque studio mentis et corporis
				<lb/>mandata Dei et patris nostri servare debemus, ut cooperante Domino
				<pb n="2313"/>
				<lb/>talentum multiplicatum reddamus! Ipse enim Dominus non solum
				<lb/>nos posuit et formam aliis in exemplum et speculum, sed etiam
				<lb/>sororibus nostris quas ad vocationem nostram Dominus advocabit,
				<lb/>ut et ipsae sint conversantibus in mundo in speculum et exemplum.
				<lb/>Cum igitur nos vocaverit Dominus ad tam magna, ut in nobis
				<lb/>se valeant speculari quae aliis in speculum sunt et exemplum,
				<lb/>tenemur multum benedicere Deum et laudare et ad benefaciendum
				<lb/>in Domino confortari amplius. Quapropter si secundum formam
				<lb/>praedictam vixerimus <hi rend="italic">exemplum</hi> nobile aliis <hi rend="italic">relinquemus</hi> et
				<lb/>aeternae beatitudinis bravium labore brevissimo acquiremus.
				<lb/>Postquam altissimus Pater caelestis per misericordiam suam et
				<lb/>gratiam cor meum dignatus est illustrare, ut exemplo et doctrina beatissimi
				<lb/>patris nostri Francisci poenitentiam facerem, paulo post
				<lb/>conversionem ipsius una cum paucis sororibus, quas Dominus mihi
				<lb/>dederat, paulo post conversionem meam, obedientiam voluntarie sibi
				<lb/>promisi, sicut Dominus lumen gratiae suae nobis contulerat per
				<lb/>eius vitam mirabilem et doctrinam. Attendens autem Franciscus
				<lb/>quod essemus fragiles et debiles secundum corpus, nullam tamen necessitatem,
				<lb/>paupertatem, laborem, tribulationem vel vilitatem et contemptum
				<lb/>saeculi recusabamus; immo pro magnis deliciis reputabamus,
				<lb/>sicut exemplis Sanctorum et fratrum suorum, examinaverat
				<lb/>nos frequenter, gavisus est multum in Domino. Et ad pietatem erga
				<pb n="2314"/>
				<lb/>nos motus obligavit se nobis, per se et per religionem suam, habere
				<lb/>semper de nobis tamquam de fratribus suis curam diligentem et
			<lb/>sollicitudinem specialem.</p>
			<p><lb/>Et sic de voluntate Dei et beatissimi patris nostri Francisci ivimus
				<lb/>ad ecclesiam Sancti Damiani moraturae, ubi Dominus in brevi
				<lb/>tempore per misericordiam suam et gratiam nos multiplicavit, ut
				<lb/>impleretur quod Dominus praedixerat per Sanctum suum; nam antea
			<lb/>steteramus in loco alio, licet parum.</p>
			<p><lb/>Postea scripsit nobis formam vivendi et maxime ut in sancta
				<lb/>paupertate semper perseveraremus. Nec fuit contentus in vita sua
				<lb/>nos <hi rend="italic">hortari multis sermonibus</hi> et exemplis ad amorem sanctissimae
				<lb/>paupertatis et observantiam eiusdem, sed plura scripta nobis tradidit,
				<lb/>ne post mortem suam ullatenus declinaremus ab ipsa, sicut et
				<lb/>Dei Filius, dum vixit in mundo, ab ipsa sancta paupertate numquam
				<lb/>voluit declinare. Et beatissimus pater noster Franciscus, <hi rend="italic">eius vestigia</hi>
				<lb/>imitatus, sanctam paupertatem suam, quam elegit per se et
				<lb/>per suos fratres, exemplo suo et doctrina dum vixit ab ipsa nullatenus
			<lb/>declinavit.</p>
			<p><lb/>Considerans igitur ego Clara, Christi et sororum pauperum monasterii
				<lb/>Sancti Damiani ancilla, licet indigna, et plantula sancti patris
				<lb/>cum aliis meis sororibus tam altissimam professionem nostram
				<lb/>et tanti patris mandatum, fragilitatem quoque aliarum quam timebamus
				<pb n="2315"/>
				<lb/>in nobis post obitum sancti patris nostri Francisci, qui erat
				<lb/><hi rend="italic">columna</hi> nostra et unica consolatio nostra post Deum et <hi rend="italic">firmamentum</hi>
				<lb/>iterum atque iterum voluntarie nos obligavimus dominae nostrae
				<lb/>sanctissimae paupertati, ne post mortem meam sorores quae
				<lb/>sunt et quae venturae sunt ab ipsa valeant ullatenus declinare.
				<lb/>Et sicut ego studiosa et sollicita semper fui sanctam paupertatem,
				<lb/>quam Domino et patri nostro beato Francisco promisimus, observare
				<lb/>et ab aliis facere observari, sic teneantur usque in finem
				<lb/>illae quae mihi succedent in officio sanctam paupertatem cum Dei
				<lb/>auxilio observare et facere observari. Immo etiam ad maiorem
				<lb/>cautelam sollicita fui a domino papa Innocentio, sub cuius tempore
				<lb/>coepimus, et ab aliis successoribus suis nostram professionem sanctissimae
				<lb/>paupertatis, quam Domino et beato patri nostro promisimus,
				<lb/>eorum privilegiis facere roborari, ne aliquo tempore ab ipsa declinaremus
				<lb/>ullatenus. Quapropter flexis genibus et utroque homine
				<lb/>inclinato, sanctae matri Ecclesiae Romanae, summo Pontifici et praecipue
				<pb n="2316"/>
				<lb/>domino cardinali, qui religioni fratrum minorum et nobis fuerit
				<lb/>deputatus, recommendo omnes sorores meas, quae sunt et quae venturae
				<lb/>sunt,
				<lb/>ut amore illius Dei,
				<lb/>qui pauper <hi rend="italic">positus</hi> est <hi rend="italic">in praesaepio</hi>,
				<lb/>pauper vixit in saeculo
				<lb/>et nudus remansit in patibulo,
				<lb/>semper <hi rend="italic">gregi</hi> suo <hi rend="italic">pusillo</hi>, quem Dominus Pater genuit in Ecclesia
				<lb/>sua sancta verbo et exemplo beatissimi patris nostri Francisci,
				<lb/>insequendo paupertatem et humilitatem dilecti Filii sui et gloriosae
				<lb/>virginis Matris suae, sanctam paupertatem, quam Domino et beatissimo
				<lb/>patri nostro Francisco promisimus, faciat observari, et in ipsa
			<lb/>dignetur favere ipsas semper et conservare.</p>
			<p><lb/>Et sicut Dominus dedit nobis beatissimum patrem nostrum
				<lb/>Franciscum in fundatorem, plantatorem et adiutorem nostrum in servitio
				<lb/>Christi et in his quae Domino et beato patri nostro promisimus,
				<lb/>qui etiam dum vixit sollicitus fuit verbo et opere semper excolere
				<lb/>et fovere nos plantulam suam; sic recommendo et relinquo sorores
				<lb/>meas, quae sunt et quae venturae sunt, successori beatissimi patris
				<lb/>nostri Francisci et toti religioni, ut sint nobis in adiutorium
				<pb n="2317"/>
				<lb/>proficiendi semper in melius ad serviendum Deo et observandam praecipue
			<lb/>melius sanctissimam paupertatem.</p>
			<p><lb/>Si vero contigerit aliquo tempore dictas sorores locum dictum
				<lb/>relinquere et ad alium se transferre, praedictam formam paupertatis,
				<lb/>quam Domino et beatissimo patri nostro Francisco promisimus, post
				<lb/>mortem meam ubicumque fuerint, observare nihilominus teneantur.
				<lb/>Sit tamen sollicita et providens, tam illa quae erit in officio
				<lb/>quam aliae sorores, ne circa supradictum locum de terra acquirant
				<lb/>vel recipiant, nisi quantum extrema necessitas pro horto ad excolenda
				<lb/>olera poposcit. Si autem ab aliqua parte pro honestate et remotione
				<lb/>monasterii extra saepta horti oportet plus haberi de terra,
				<lb/>non permittant plus acquiri vel etiam recipiant, nisi quantum extrema
				<lb/>necessitas poscit; et illa terra penitus non laboretur nec seminetur,
			<lb/>sed semper solida et inculta permaneat.</p>
			<p><lb/>Moneo et exhortor in Domino Iesu Christo omnes sorores meas,
				<lb/>quae sunt et quae venturae sunt, ut semper studeant imitari viam
				<lb/>sanctae simplicitatis, humilitatis, paupertatis ac etiam honestatem
				<lb/>sanctae conversationis, sicut ab initio nostrae conversionis a Christo
				<lb/>edoctae sumus et a beatissimo patre nostro Francisco. Ex quibus
				<lb/>non nostris meritis, sed sola misericordia et gratia largitoris, ipse
				<lb/><hi rend="italic">Pater misericordiarum</hi> tam his qui longe sunt quam his qui prope
				<lb/>sunt, bonae famae sparsit <hi rend="italic">odorem</hi>. Et ex caritate Christi invicem
				<lb/>diligentes amorem quem intus habetis foris per opera demonstretis,
				<pb n="2318"/>
				<lb/>ut ex hoc exemplo provocatae sorores semper crescant in amorem
			<lb/>Dei et in mutuam caritatem.</p>
			<p><lb/>Rogo etiam illam quae erit in officio sororum, ut magis studeat
				<lb/>praeesse aliis virtutibus et sanctis moribus quam officio; quatenus
				<lb/>eius exemplo provocatae sorores suae, non tantum ex officio obediant,
				<lb/>sed potius ex amore. Sit etiam provida et discreta circa sorores
				<lb/>suas sicut bona mater erga filias suas, et praecipue ut de
				<lb/>eleemosynis quas Dominus dabit eis secundum necessitatem uniuscuiusque
				<lb/>studeat providere. Sit etiam tam benigna et communis,
				<lb/>ut secure possint manifestare necessitates suas et recurrere ad
				<lb/>eam omni hora confidenter, sicut eis videbitur expedire, tam pro se
			<lb/>quam pro sororibus suis.</p>
			<p><lb/>Sorores vero quae sunt subditae recordentur quod propter
				<lb/>Deum abnegaverunt proprias voluntates. Unde volo quod obediant
				<lb/>suae matri sicut promiserunt Domino sua spontanea voluntate, ut
				<lb/>mater earum videns caritatem, humilitatem et unitatem, quam invicem
				<lb/>habent, omne onus quod de officio tollerat levius portet; et
				<lb/>quod molestum est et amarum propter earum sanctam conversationem
			<lb/>ei in dulcedinem convertatur.</p>
			<p><lb/>Et quoniam <hi rend="italic">arcta est via</hi> et semita <hi rend="italic">et angusta</hi> est <hi rend="italic">porta</hi> per
				<lb/>quam itur et intratur <hi rend="italic">ad vitam et pauci sunt qui</hi> ambulant et <hi rend="italic">intrant
				<lb/>per eam</hi>; et si aliqui sunt qui ad tempus ambulant per eam, paucissimi
				<pb n="2319"/>
				<lb/>sunt qui perseverant in ea. Beati vero quibus datum est
			<lb/><hi rend="italic">ambulare</hi> per eam et <hi rend="italic">perseverare usque in finem</hi>!</p>
			<p><lb/>Caveamus ergo, quia si per viam Domini intravimus, quod culpa
				<lb/>nostra et ignorantia aliquo tempore ab ipsa nullatenus declinemus,
				<lb/>ne tanto Domino et suae virgini Matri et patri nostro beato
				<lb/>Francisco, Ecclesiae triumphanti et etiam militanti iniuriam deferamus.
				<lb/>Scriptum est enim: <hi rend="italic">Maledicti qui declinant a mandatis
			<lb/>tuis</hi>!</p>
			<p><lb/><hi rend="italic">Huius rei gratia flecto genua mea ad Patrem Domini nostri
				<lb/>Iesu Christi</hi>, suffragantibus meritis gloriosae virginis sanctae Mariae
				<lb/>matris eius et beatissimi patris nostri Francisci et omnium Sanctorum,
				<lb/>ut ipse Dominus, qui dedit bonum principium, <hi rend="italic">det incrementum</hi>,
			<lb/>det etiam finalem perseverantiam. Amen.</p>
			<p><lb/>Hoc scriptum, ut melius debeat observari, relinquo vobis carissimis
				<lb/>et dilectis sororibus meis praesentibus et venturis, in signum
				<lb/>benedictionis Domini et beatissimi patris nostri Francisci et benedictionis
			<lb/>meae, matris et ancillae vestrae.</p>
			<p><lb/>Explicit Testamentum beatae Clarae virginis.</p>
		</div>
	</body>
</text>
</TEI>
