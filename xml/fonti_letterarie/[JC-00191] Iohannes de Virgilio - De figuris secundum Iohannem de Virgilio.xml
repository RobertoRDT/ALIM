<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De figuris secundum Iohannem de Virgilio</title>
				<author>Iohannes de Virgilio</author>
				<respStmt>
					<resp key="print_editor">Edizione critica a stampa a cura di</resp>
					<name>G. C. Alessio</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EBr">Elisa Brunoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2453" unit="words">Parole: 2453</measure>
				<measure quantity="14134" unit="characters_without_spaces">Caratteri (spazi esclusi): 14134</measure>
				<measure quantity="16403" unit="characters_witht_spaces">Caratteri (spazi inclusi): 16403</measure>
			</extent>
			<publicationStmt>
				<publisher>ALIM</publisher>
				<date when="2015-06-04">04/06/2015</date>
			</publicationStmt>
			<notesStmt>
				<note>Genere: Grammatica</note>
				<note>Tipo: Fonti Letterarie</note>
				<note>Note: Caratteri 14171&#13;
Parole 2472&#13;
I trattati grammaticali sono conservati nel
					codice Siviglia, Biblioteca Capitular y Colombina 81-6-6.&#13;
 Le &lt;&gt; indicano una
				congettura dell’editore; le [ ] una espunzione&#13;
E. B. &#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Iohannes de Virgilio</author>
                                                <editor>G. C. Alessio</editor>  
						<title>I Trattati grammaticali di Giovanni del Virgili</title>
					</analytic>
					<monogr>
						<title level="j">Italia medioevale e umanistica</title>
						<imprint>
							<biblScope unit="page">198-205</biblScope>
							<biblScope unit="volume">24</biblScope>
							<date>1981</date>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Grammatica</term>
				</keywords>
			</textClass>
			<creation>
				<date when-iso="1301/1400">XIV</date>
			</creation>
		</profileDesc>
		<revisionDesc>
			<change who="EBr">Export nel formato TEI P5 a partire da ALIM 1 [livello ALIM2_0]</change>
			<change when="2018-05" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">- questo testo era gia diviso in &lt;p&gt;, ma mancano gli &lt;lb/&gt;</item></list></change>
		</revisionDesc>
	</teiHeader>
<text>
	<body>
		<div>
			<pb n="198"/>
			<head><hi rend="bold">INCIPIT DE FIGURIS SECUNDUM IOHANNEM DE VIRGILIO</hi></head>
                        <p><note>(f. 37 r)</note> Ad cognitionem figurarum generalium plenarie capiendam ante quam ad tractatum figurarum
				specialium descendamus, de figura in communi sunt aliqua prelibanda. Primo enim videndum est quot
				significata
				<pb n="199"/>
				habeat hoc nomen figura, ut ex illis eliciamus intentum. Equivoca enim diffinire difficile est. Nam
				equivocatio est mater ignorantie et erroris. Videndum est etiam unde dicatur figura et a qua proprietate
				nomen sumpserit apud gramaticos. Secundo videndum est a quot artificibus consideretur figura et quomodo
				eam diffiniat unus quisque. Tercio videndum est quot sint maneries figurarum apud gramaticum et que et
				quare tantum tot. Quarto utrum de figura possit vel debeat esse scientia. Quinto et ultimo quot figuras
				comprehendat sub se figura constructionis, quam principaliter et per se gramaticus consideret et quas et
			quare tantum tot. Et aliqua dubia sunt circa textum regule declaranda. </p>
			<p>Circa primum igitur est sciendum quod figura habet istas significationes que in istis carminibus
			continentur:
                        Disponit, similat vicium litera fertur
                        accidit et significat et fertur imago figura.</p>
			<p>Expositio istorum versuum talis est: "Disponit", id est figura est dispositio alicuius rei vel
				terminorum, sicut in sequenti membro patebit; "similat", id est figura est similitudo, ut:
				"iste habet figuram patris", id est similitudinem; et: "Christus loquebatur apostolis in
				figura", id est in similitudine. Et figura idem est quod vicium, suple: cum ratione factum, ut
				exinde patebit; et figura accipitur pro litera, ut: "figure alfabeti sunt viginti tres", id
				est litere; et figura est accidens nominis sive verbi per quam discernimus simplex a composito; et
				figura idem est quod signum triangulare vel quadrangulare vel alio modo factum; et figura idem est quod
				imago, ut: "figura Christi", id est imago Christi. Et dicitur figura a fingo fingis, quod
			habet significationes:
			Fingit, componit docet et mentitur et ornat. </p>
			<p>Nam "fingo -gis" idem est quod compononis, ut "figmentum divinum", id est
				compositio divina, sicut in Prospero legitur: «Divinum in nullum figmentum despiciatur»; et in
				Boecio: «Quem non externe pepulerunt fingere cause»; «fingere», id est componere. Et
				"fingo" idem est quod doceo -ces. Unde Oracius: «Fingit equum tenera docilem cervice
				magister ire viam»; «fingit», id est docet. <note>(f. 37v)</note> Et "fingo" idem est quod
			mencior mentiris, ut apud Ovidium:
			<pb n="200"/>
			« Non hec michi crimina fìngi scit bene Titides », « fìngi », id est
				mentiri. Et "fìngo" idem est quod orno ornas ut apud Ovidium: « Et fìnsit
				vultum meruit formosa videri »: « finsit », id est ornavit. Figura autem apud gramaticum
				venit a "fìngo" pro eo quod est componere sicut infra patebit, non ab eo quod est ornare,
			cum ornatus non sit de consideratione gramatici sed retorici vel poete. Hoc tantum de primo. </p>
			<p>Circa secundum est sciendum quod figura consideratur e tribus maneriebus artificum, scilicet a naturali,
				matematico et logico sive sermocinali. Et sic est triplex genus figurarum, scilicet naturalis,
			matematica et logica sive sermocinalis. Unde versus:
                            <lg>
                                <l>Sunt et nature logice matesique figure.</l>
                            </lg>
                        </p>
                        <p>Figura naturalis idem est externa dispositio rei cooperiens turpitudinem interiorem. Figura vero
				matematica idem est quod linea ducta de punto ad puntum circulariter vel triangulariter,
				perpendiculariter, curve vel recte, sicut patet apud geometras. Figura vero logica sive sermocinalis est
				triplex seu quadruplex secundum quod tres vel quatuor sunt scientie sermocinales, scilicet gramatica,
				dialetica et retorica et potest addi poetica. Figura gramaticalis est vicium cum ratione factum vel
				excusatum vel aliter, sicut in sequenti melius apparebit. Figura dialetica est dispositio trium
				terminorum secundum subiectionem vel predicationem. Si enim illud quod subicitur in maiori [pre]
				&lt;pro&gt; positione predicatur in minori, vocatur figura prima; et si idem predicatur in maiore et in
				minore propositione vocatur figura secunda; si vero idem subicitur in utraque vocatur figura tercia
			sicut in tractatu de silo- gismis plenius declaratur. Unde convenit asignari talis versus:
                            <lg>
                                <l>Sub pre prima bis secunda tercia sub bis </l>
                            </lg>
                        </p>
			<p>Figura retorica idem est quod modus loquendi quod triplex est, scilicet atenuatus, mediocris et gravis,
				sive umilis, mediocris et altus secundum materie qualitatem, sicut in quarto Retoricorum Tulii plenarie
				continetur. Apud vero poetam figura potest summi pro stilo, quod idem est pene quod modus describendi
                                quem <note>(f. 38r)</note> caracterem vocant. Qui etiam triplex est, scilicet humilis, mediocris et sublimis
				secundum materie qualitatem; vel potest accipi figura a poeta pro metaplasmo vel tropo de quibus apud
			Donatum in libro qui dicitur Barbarismus plena noticia designatur. Hoc satis de secundo. </p>
			<p>Circa tercium est sciendum quod figurarum gramaticalium tres sunt
				<pb n="201"/>
				maneries que apud gramaticos ita consueverunt apellari: figura dictionis, figura constructionis et figura
				locutionis. Figura dictionis est remedium consideratum circa iuncturam debitam literarum in silabis et
			sillabarum in dictionibus quantum ad heuphoniam et accidencia ipsarum. </p>
			<p>Figura constructionis est remedium consideratum circa iuncturam indebitam dictionum quantum ad modos
				significandi et accidencia parcium. Figura locutionis est remedium consideratum circa [naturam]
			iuncturam indebitam dictionum quantum ad principales intelectus. </p>
			<p>Quare autem non fuerunt nisi tres maneries figurarum gramaticalium hec est causa, quoniam in dictione non
				sunt nisi tria circa que peccare possumus, scilicet vox, modum significandi et significatum.
				Cir&lt;c&gt;a vocem contingit peccare duobus modis, [uno modo] scilicet sine causa et cum causa. Si sine
				causa, sic comittitur barbarismus qui est duplex, scilicet grafficus et fonicus. Grafficus dicitur a
				graphia, id est scriptura, quod idem est quod in scripto quando scilicet dictiones non scribimus ut
				debemus, detrahendo vel super addendo vel transferendo literam vel silabam de dictione contra
				impositionem suam, ut "Achilli" pro "A[c]- chi&lt;l&gt;lis" [disciplinam]
				"&lt;displicina&gt;" pro "disciplina", "Evandre" pro "Evander.
				Fonicus quod idem est quod in pronunciatione accentus, scilicet si producamus dictionem que debeat
			breviari vel e converso. Unde dicitur:
			Est barbarismus cum dico domina dominus. </p>
			<p>Si fiat cum causa, sic comittitur metaplasmus sive figura dictionis sive vocis. Circa modos significandi
				contingit etiam peccare duobus modis cum causa vel sine causa. Et sic comittitur soloecismus quod habet
				fieri per partes et per accidencia parcium. Per partes, scilicet quando ponitur una pars pro alia, ut
				"sublime" pro "sublimiter", nomen pro adverbio. Per accidencia parcium ut
			"Petrus alba". Unde dicitur:
			Est soloecismus vir bellica, sponsa pudicus. </p>
			<p>Si cum causa sic comittitur semaleseos quod idem est quod figura constructionis de qua erit a nobis
			solercius <note>(f. 38V)</note> pertractandum. </p>
			<p>Circa significatum contingit peccare pari modo dupliciter: aut sine causa et sic comittitur aliquod decem
				viciorum que vocantur anexa scilicet: acirologia, macrologia, tautologia, perifrasis, et cetera; vel cum
				causa et sic comittitur tropus, quod idem est quod figura locutionis. Quia ergo non contingit pecare in
				dictione gramatico modo sumpta nisi aliquo
				<pb n="202"/>
				predictorum trium modorum, id circo non fuerunt plures neque pautiores maneries figurarum gramaticalium.
				Cum enim in constructione sint triâ, scilicet materia, forma et finis, ad excusandum materie vicium
				inventa est maneries prima figurarum; ad excusandum vicium forme inventa est secunda; ad excusandum
			vicium finis inventa est tercia. </p>
			<p>Circa quartum queritur utrum de figura debeat vel possit esse scientia. Et videtur primo quod non possit
				de figura esse scientia quoniam de illo non est scientia quod non est ens; sed figura non est ens. Ergo
				de figura non est scientia. Maior huius rationis apparet quia quod non est non potest sciri, et etiam
				auctoritate filosophi in libro Posteriorum. Minor patet quia figura est vicium sicut omnes dicunt.
				Vicium autem est malum et malum non est ens, sicut dicit Boecius in tercio de Consolatione ubi dicit:
				« quoniam illum malum facere non potest qui potest omnia». Et etiam per Augustinum qui dicit
			quod peccatum nulla scientia est sed est vicium nature. Ergo et cetera. </p>
			<p>Item si esset dare figuram, huic sequeretur quod habitus et privatio essent simul. Consequens est falsum
				et inposibile. Ergo et antecedens. Falsitas consequentis apparet quoniam habitus et privatio sunt
				opposita... ; talia autem simul esse non possunt. Consequenda declaratur quia in figura est vicium cum
			ratione; ratio autem est habitus, vicium est privatio. Quare et cetera. </p>
			<p>Deinde pro ratione quod de figura non debeat esse scientia quoniam sciencia, sicut ait Philosophus in
				primo Eticorum, debet esse de bono et difficili; figura autem non est de bono quoniam est de vicio.
			Vicium autem est malum, ut supra probatum est. Quare et cetera. </p>
			<p>Preterea quod possumus facere meliori via non debemus facere per peiorem sed constructionem possumus
				facere proprie, que est melior via. Ergo non debemus facere per figuram que est peior via cum includat
			se vicium, ut omnibus patet. Quare et cetera. </p>
                    <p><note>(f. 39r)</note> In contrarium arguitur et primo auctoritate Donati, qui dicit quod ars gramatica tria facit:
				precipit, proibet et permittit; et sic est triplex doctrina, scilicet preceptiva, prohibitiva et
				permissiva. Permissivam autem vocat scientiam figurarum de qua ipse tractat in libro qui dicitur
				Barbarismus. Patet hoc etiam auctoritate Prisciani, qui de prolensi et sinodoce et de quibusdam aliis
				figuris mencionem facit. Patet hoc
				<pb n="203"/>
				etiam auctoritate omnium magistrorum tractancium de figuris. Item pro ratione quod de figuris possit et
				debeat esse scientia (segue il testo in margine, non ricuperabile perché asportato dalla
				rifilatura) apud artificem unumquemque quod facit ad finem sue artis; sed figura facit ad finem
				gramatici. Ergo de ea potest et debet esse scientia apud eum. Maior huius rationis apparet quoniam finis
				imponit necessitatem hiis que sunt ad finem. Minor declaratur quoniam figura facit ad expressionem
			conceptus. Expresio autem conceptus est finis gramatici. Quare et cetera. </p>
			<p>Tunc ad rationes in oppositum. Ad primam quando dicebatur «de illo non est scientia quod non est ens
				» dico quod aliquid esse non ens potest intelligi duobus modis: uno modo simpliciter, id est quod
				penitus nichil sit in natura nec etiam in contemptione intelectus seu fantasmatis. Et isto modo de non
				ente non est scientia. Alio modo potest inteligi aliquid esse non ens secundum quod hoc est quod nichil
				sit naturale seu reale, tamen sit aliquid aprehensibile ab intelectu seu fantasmate; et isto modo de non
				ente potest esse scientia sicuri etiam potest esse scientia de malo. Non enim evitatur malum nisi
				cognitum vel volumus dicere quod figura non est malum. Et tu probas quia ipsa est vicium. Dico quod ipsa
			est vicium excusabile. Tale autem vicium comittatur bonum. Quare et cetera. </p>
			<p>Ad aliam, quando dicebatur quod tunc sequeretur quod habitus et privatio essent simul, dico quod falsum
				est. Et tu probas quia figura est vicium cum ratione. Vicium autem est privatio rationis. Dico quod
				duplex est vicium, scilicet excusabile et inexcusabile. Vicium inexcusabile bene opponitur rationi
				tanquam privatio et de tali non est figura. Vicium excusabile non opponitur rationi nec est eius
			privatio et de tali est figura. Propter quod ratio non concludit. </p>
			<p>Ad terciam rationem quando dicebatur quod omnis scientia debet esse de bono et difficili concedatur. Ad
				minorem per interemptionem; et tu probas quia ipsa est de vicio. Vicium autem non est bonum. Sicut supra
				dixi est vicium excusabile et inexcusabile. <note>(f. 39r)</note> Vicium autem inexcusabile non est bonum. Excusabile
			vero vitium comittatur bonum. Quare et cetera. </p>
			<p>Ad ultimam rationem quando dicebatur quod possumus facere meliori via non debemus facere per peiorem
				concedatur, dum modo per utramque pariter exprimere valeamus conceptum mentis; sed conceptum
				(contemptum, ms.) mentis non po&lt;s&gt;sumus exprimere interdum sine figura, ut puta faciendo
				constructionem propriam; propter quod non opportet facere figuram. Et sic figura uti possumus et
			debemus. </p>
			<p>Circa quintum et ultimum est sciendum quod figura constructionis quam principaliter intendimus potest
				tripliciter diffiniri: uno modo ex
				<pb n="204"/>
				parte materie; secundo ex parte forme; tercio ex parte utriusque. Ex parte materie sic: figura
				constructionis est divisio vel separatio alicuius modi significandi vel proprietatis in constructione
				gramatice observande. Ex parte forme sic: figura est ratio excusativa vicii comissi contra modos
				significandi similitudinis vel proporcionis, necesaria propter expresionem conceptus; ex parte utriusque
				sic: figura est quoddam ens compositum ab intelectu ex vicio modorum significandi similitudinis vel
				proporcionis, tamquam ex materia et ex ratione excusativa talis vicii, tamquam ex forma ex necessitate
				conceptus exprimendi causata; vel, si volumus adherere litere auctoris gramatice, sic eam possemus
				di&lt;f&gt;finire: figura est immediata et intransitiva adiunctio diccionum in diversis accidentibus, id
				est in diversis modis similitudinis; sed suplendum est: vel proporcionis facta aliqua rationabili de
				causa. Et per hoc quod dicit "immediata" vult innuere quod inter diciones causantes figuram
				non debet cadere medium diversitatis et propter hoc quod dicit "intransitiva" vult innuere
				quod dictiones causantes figuram formaliter debent pertinere ad idem et propter hoc quod dixit
				"adiunctio dictionum" innuere voluit quod de figura constructionis loquebatur que in dicione
				unica non consistit; et ista figura comprehendit sub se V figuras, sicuti pene comuniter tenent omnes.
				"Pene" ideo dictum est quia de antitosis dubitatur utrum a gramatico debeat acceptari. Et sunt
				iste: prolensis, silensis, çeuma, sintosis et antitosis. Quare autem comprehendat sub se istas
				quinque figuras neque plures neque pautiores talis sufficientia consuevit assignari. Illa que
				construuntur figurate aut contruuntur gratia sui aut gratia alterius; si <note>(f. 40r)</note> gratia alterius sic
				habemus antitosis; si gratia sui et hoc duobus modis, quia aut gratia principalis intelectus et
				secundarii, aut secundarii tantum; si &lt;secundari&gt; tantum sic habemus sintesis; si gratia
				principalis et secundarii et hoc duobus modis: aut coniun&lt;c&gt;tim et divisim aut altero modo tantum;
				si coniun&lt;c&gt;tim et divisim sic habemus prolensim, si altero modo tantum et hoc dupliciter, quia
				aut coniun&lt;c&gt;tim tantum, et sic habemus silensim sive conceptionem, aut divisim tantum, et sic
				habemus çeuma. Distinctionem penes quam attenditur sufficientia talis non contingit variari
			pluribus modis et ideo non fuerunt plures neque pautiores. </p>
			<p>Deinde circa testum regule duo videntur occurrere. Primo quia dicit quod figura est immediata; sed cum
				dicimus: "ego et tu legimus" manifestum est quod hic est figura. Et tamen hoc est medium
				diversitatis, scilicet "et". Ergo male videtur dicere regula. Item quia dicit intransitiva:
				nam cum dicimus: "ego et tu legimus Lucanum" vel: "nos legimus, ego Salustium, tu
				Lucanum", manifestum est quod iste constructiones sunt figurate. Et tamen sunt transitive, sicut ex
				verbis principalibus transeuntibus designatur; quare male videtur dicere auctor quando dicit
				<pb n="205"/>
				"intransitiva". Ad ista dubia breviter respondetur quod non dixit "immediata" ex eo
				quod in constructione figurata nullum debeat cadere medium diversitatis sed quia non debet cadere
				penitus inter dictiones inter quas formaliter, et per se causatur figura. Nam cum dicis: "ego et tu
				legimus" causatur figura ex diversa et impropria distributione verbi ad supposita. Inter verbum
				autem et supposita copula non cadit. Non enim est figura inter illa duo supposita "ego et tu".
				Unde bene potest ibi cadere copula sine impedimento figure. Et ideo dixit "intransitiva" quia
				dictiones formaliter causantes figuram debent pertinere ad idem. Unde quando tu dicis: "nos
				legimus, ego Salustium, tu Lucanum", dictiones formaliter causantes figuram istam sunt totum et
				partes et proprietas atributa illis in disproporcione modorum significandi cuius modi sunt "nos
				legimus", "ego", "tu", que construuntur intransitive. Quod iste autem dictiones
				"Salustium" et "Lucanum", que sunt determinaciones parcium, faciant constructionem
				transitivam ex eo quod transitive construantur cum verbo, <note>(f. 40v)</note> hoc est accidentaliter ipsi figure et
				non formaliter sive exenciale. Ita enim possemus dicere: "nos legimus, ego bene, tu male", nec
				esset constructio transitiva propter quod apparet ea, in quibus consistit essenciam figure, debere
			construi intransitive. Et hec de figura in comuni dicta sufficiant quo ad presens. </p>
		</div>
	</body>
</text>
</TEI>