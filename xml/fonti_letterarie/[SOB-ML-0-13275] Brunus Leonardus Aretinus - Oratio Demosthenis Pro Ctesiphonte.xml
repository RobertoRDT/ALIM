<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Oratio Demosthenis Pro Ctesiphonte</title>
<author>Brunus Leonardus Aretinus</author>
<respStmt> 
<resp>esportazione in formato TEI XML livello 0 effettuata da</resp> 
<name>Massimiliano Lanzillo</name> 
</respStmt>
</titleStmt>
<publicationStmt>
<publisher>ALIM</publisher>
<date when-iso="2017-09-20">20/09/2017</date>
</publicationStmt>
<notesStmt>
<note>Genere: Oratoria</note>
<note>Tipo: Prosa</note>
<note>Tipo: Traduzione dal greco in latino in età umanistica e rinascimentale</note>
<note>Note: Parole: 18.288;Caratteri (spazi inclusi): 123.290</note>
<note>Livello di codifica: 0</note>
</notesStmt>
<sourceDesc>
<bibl>
<title>Oratio Demosthenis Pro Ctesiphonte</title>
<author>Brunus Leonardus Aretinus</author>
<date when-iso="1401/1500">XV</date>
Leonardo Bruni traduttore di Demostene: la Pro Ctesiphonte, a cura di Maria Accame Lanzillotta, 
Genova, Istituto di Filologia classica e medievale dell’Università di Genova, 1986, pp. 99-179.
</bibl>
</sourceDesc>
</fileDesc>
</teiHeader>
<text>
<body>
<ab>
<pb n="99"/>
<lb/>PROOEMIUM.
<lb/><hi rend="italic">Argomentum I</hi>
<lb/>Cum eloquentiae studiosissimus sis et oratorum nostrorum scripta diligentissime legas et 
<lb/>avidissime perscruteris, soles frequenter a me veluti ex peregrinatione aliqua redeunte de 
<lb/>Graecorum eloquentia et praecipue de Demosthenis nostri vi atque copia dicendi 
<lb/>accuratissime quaerere. De quo cum tibi, ut veritas exigit, magnifice respondeam ac 
<lb/>nonnumquam ex voluminibus orationum suarum, prout memoria suppetit, quaedam oratorie dicta 
<lb/>enarrem, tu usque adeo illius viri ingenium admirari videris, ut facile appareat ardor 
<lb/>animi tui, quo erga summum oratorem incenderis. Ego igitur, qui vel propter multa ac magna 
<lb/>tua erga me beneficia vel propter insignem humanitatem tuam vel propter coniunctionem 
<lb/>studiorum nostrorum vel propter collegii nostri vinculum vel propter haec omnia, quod 
<lb/>verius est, simul collecta tibi deditissimus sum, nullo modo mihi faciendum putavi, ut
<pb n="100"/>
<lb/>te hoc pio honestoque desiderio tabescere sinam. Itaque hanc tibi pulcherrimam 
<lb/>luculentissimamque Demosthenis orationem fideliter interpretatus sum eamque tuo nomine 
<lb/>Latinam effeci. Quam ut diligenter legas notesque eius vim atque ornamenta, non equidem te 
<lb/>admoneo; tu enim id per te solertissime facies. Sed illud rogo atque obsecro, ut ipsam 
<lb/>legens amicitiae nostrae memoriam conserves. Ac ut tibi notiora sint omnia, ad eius 
<lb/>cognitionem haec praenotabis.
<lb/>Adversus Philippum Macedoniae regem Graeciae dominatum sibi vindicantem restiterunt 
<lb/>Athenienses et pro sua atque communi Graecorum libertate complures annos pugnaverunt. 
<lb/>Demum tamen et ipsi superati sunt et reliqua omins Graecia in Philippi potestatem 
<lb/>concessit. Subactis itaque Athenis potentia quidem Demosthenis, quod ipse imprimis auctor 
<lb/>Philippo resistendi fuerat, cessavit, gratia tamen ac benevolentia eiusdem apud cives suos 
<lb/>non cessavit, sed in quantumcunque subacta civitate et in reliquiis ipsis rei publicae 
<lb/>quaecunque agenda erant ea ferme omnia per Demosthenem gerebantur. Creatus ergo ad 
<lb/>reparanda moenia curator, magnam eius operis partem ex suo patrimonio perfecit. Ob quam 
<lb/>liberalitatem motus, Ctesiphon ad populum tulit ut Demosthenes ob praestantem animum et 
<lb/>egregiam voluntatem, per quam et beneficia olim rei publicae multa contulerat et conferre 
<lb/>paratus erat, virtutis gratia corona aurea donaretur celebrareturque eius coronatio in 
<lb/>theatro. Hunc Demosthenis honorem indigne ferens, Aeschines Ctesiphontem accusavit quod is 
<lb/>contra leges huiusmodi honorem decrevisset, primo quia
<pb n="101"/>
<lb/>nulla essent Demosthenis merita in rem publicam sed contra pernicies et clades cum auctor 
<lb/>et causa fuerit malorum omnium, quae per id tempus Athenienses pertulerant, deinde quia 
<lb/>leges eum qui publice quid administrasset honorari vetarent prius quam rationem 
<lb/>administratorum reddiderit, fuisse autem Demosthenem publico murorum operi praefectum nec 
<lb/>rationem ad illam diem reddidisse, tertio quia in theatro coronationem celebrari leges 
<lb/>prohiberent. Haec erant accusationis capita. Demosthenes Ctesiphontem defendit, vera de se 
<lb/>scripsisse probat, criminibus respondet lacessentemque accusatorem pro maledictis 
<lb/>ulciscitur. In his tota consistit oratio, quam si trite et accurate leges nihil ornatius, 
<lb/>nihil elegantius, nihil copiosius te unquam legisse aut audisse confiteberis. Vale. 
<lb/>
<pb n="102"/>
<lb/><hi rend="italic">Argomentum II</hi>
<lb/>Non accusabatur Demosthenes sed eius fama et honor in periculum vocabantur et hoc ab 
<lb/>inimico, quod acerbissimum erat. Itaque defensione suscepta, non secus ac pro suo capite 
<lb/>pro Ctesiphonte dimicavit. Respondendi autem non idem ordo fuit qui fuerit accusandi. 
<lb/>Aeschines vero a legibus inchoavit contra quas coronam et praeconium decrevisse reum 
<lb/>arguebat. Haec enim pars illi validissima erat. Postea Demosthenis facta vitamque 
<lb/>discussit eodemque censebat ordine responderi debere. At enim Demosthenes astuto consilio 
<lb/>a rebus quas in rem publicam gesserat primo incepit, per quae, cum se satis probasset et 
<lb/>adversarium calumniatorem et improbum ostendisset ad leges, et accusationem diluendam 
<lb/>perrexit. Hanc partem cum breviter subdoleque expedisset, rursus ad res gestas suas 
<lb/>reversus, usque ad finem prosecutus est. Ita quasi in agmine robustissimis militum partim 
<lb/>a fronte, partim a tergo collocatis, imbecilliorem turbam in medio clausit. Perorata demum 
<lb/>causa cum in sententiam iretur non quinta pars iudicum damnavit. Quam ob rem Aeschines 
<lb/>ipse accusator, talione multatus, in exilium actus est.
<lb/>
<pb n="103"/>
<lb/>ORATIO DEMOSTHENIS PRO CTESIPHONTE.
<lb/>[1] Primum quidem, viri Athenienses, deos atque deas omnes precor ut quantum benivolentiae 
<lb/>ipse semper habui et erga hanc urbem et erga vos omnes, tantum mihi nunc a vobis 
<lb/>praestetur in praesenti certamine; deinde ut quod maxime in re vestra futurum sit et pro 
<lb/>vestra pietate atque gloria, id vobis dii in animo ponant; non autem ut inimico meo 
<lb/>pareatis quemadmodum me audire oporteat admonenti – nam acerbum quidem id esset – [2] sed 
<lb/>legibus atque iuriiurando in quo prae ceteris multis hoc quoque iustissime scriptum est: 
<lb/>ut ambos pariter audire debeatis. Id autem est non solum nihil ex praesumptione contra 
<lb/>quenquam iudicare nec parem benivolentiam utrisque impartiri, verum ut quem ordinem et 
<lb/>quod genus defensionis quisque decertantium elegerit, eo vos suo arbitrio uti permittaris.
<lb/>[3] Multa sunt igitur in quibus ego deteriori loco sum quam Aeschines in hac causa, sed 
<lb/>praecipue duo eaque permagna: primum, quod non de aequa-
<pb n="104"/>
<lb/>li re nobis certamen est; neque enim est par nunc mihi vestra benivolentia privari et huic 
<lb/>in hac sua accusatione non obtinere, sed mihi quidem... nolo autem quicquam triste dicere 
<lb/>in principio orationis meae, hic vero ex superabundantia quadam ad accusandum accedit; 
<lb/>secundum, quod hominibus cunctis natura inest ut crimina ac maledicta in alios libenter 
<lb/>audiant, eos vero qui se laudant permoleste ferant. [4] Horum itaque quod voluptatem 
<lb/>quandam in se habere videtur penes hunc est, quod autem universos, ut ita dicam, 
<lb/>conturbat, ad mihi reliquintur. Et si, hoc cavens, ea quae a me gesta sunt reticebo, nihil 
<lb/>habere videor quod accusatori respondere queam nec quas ob res me honore dignor ostendere; 
<lb/>sin autem ea referam, saepe mihi de me ipso dicam necesse est. Conabor vero quam modeste 
<lb/>id facere; quod autem res ipsa ac necessitas coget, huic merito imputare debebitis qui 
<lb/>eiusmodi causam introduxit.
<lb/>[5] Reor equidem, iudices, vos plane confiteri communem esse mihi hanc causam cum 
<lb/>Ctesiphonte nec minoris omnino curae mihi esse debere; nam omnibus quidem spoliari durum 
<lb/>atque acerbum est, maxime autem si ab inimico hoc fiat, praesertim vero benivolentia atque 
<lb/>caritate vestra, cuius potiri permaximum est. [6] Cum eiusmodi igitur causa sit, vos oro 
<lb/>atque obsecro, iudices, ut me accusatori respondentem quemadmodum leges praecipiunt 
<lb/>audiatis, quas is qui a principio illas condidit Solon, vir studiosus vestri maximeque 
<lb/>popularis, non solum promulgatione atque scriptura firmandas esse censuit, verum etiam 
<lb/>iureiurando eorum qui iudicaturi forent; non quia arbitraretur
<pb n="105"/>
<lb/>vobis fidem deesse, [7] sed quia crimina atque calumnias ab eo qui priori loco dicit 
<lb/>assertas nullo modo reus effugere posset, nisi quilibet vestrum, iudices, religionem erga 
<lb/>deos conservans, eum, qui postremo loco dicit, benivole audiat atque ita se aequum 
<lb/>communemque utrisque praebens summam totius rei diligenter inspiciat.
<lb/>[8] Cum autem et totius privatae vitae et eorum quae in re publica gessi ratio, ut 
<lb/>videtur, hodierno die a me reddenda sit, volo, quemadmodum a principio feci, ita nunc 
<lb/>rursus deos invocare et in praesentia vestra precor, primum, ut quantum benivolentiae 
<lb/>semper habui erga hanc urbem et erga vos omnes, tantum nunc mihi a vobis in hac causa 
<lb/>praestetur, deinde ut, quod vobis profuturum sit et ad gloriam communiter omnibus et ad 
<lb/>religionem singulis vestrum, hoc dii ut decernatis efficiant.
<lb/>[9] Si igitur ea dumtaxat quae accusatorio iure persequebatur accusavisset Aeschines, ego 
<lb/>etiam ad ea ipsa singillatim respondissem. Verum cum ipse non pauciora verba in aliis 
<lb/>rebus consumpserit multaque contra me mentitus sit, iustum simul ac necessarium esse 
<lb/>arbitror pauca de iis praemittere, ne forte quis vestrum illius verbis seductus, ea quae 
<lb/>ipse dicam parum benivole suscipiat.
<lb/>[10] Ad ea igitur quae in privatam vitam meam contumeliose iactavit, videte quam 
<lb/>planissime iusteque respondeam. Si vos me talem esse cognoscitis qualem ipse affirmat – 
<lb/>neque enim alibi ego vixi quam apud vos – nulla sit mora, etiam si rem publicam plus quam 
<lb/>optime gesserim, quominus me vestris sentntiis concidatis. Sin autem multo me-
<pb n="106"/>
<lb/>liorem quam iustum ac ex melioribus ortum et, ut nihil molestius dicam, mediocribus 
<lb/>civibus me ac meos nihil deteriores esse putatis atque cognoscitis, huic ne in aliis 
<lb/>quidem fidem adhibete – constat enim ipsum omnia eodem modo esse mentitum –, mihi vero 
<lb/>quam omni tempore benivolentiam in multis certaminibus praestitistis eandem nunc 
<lb/>praestetis. [11] Tu, flagitiose Aeschines, stulte nimium putasti me, iis quae in re 
<lb/>publica gesserim relictis, ad tua maledicta totum converti. Non faciam certe id, non ita 
<lb/>timeo, sed publica prius perscrutabor quae tu falso calumniatus es. De maledictis autem 
<lb/>tuis impudentissimis, si istis placebit, postea dicemus.
<lb/>[12] Crimina igitur multa sunt ac gravia et quorum pleraque leges magnis atque ultimis 
<lb/>vindicant poenis. Haec autem accusatio eiusmodi est ut adversarii contumeliam, 
<lb/>procacitatem, petulantiam atque eiusmodi simul omnia contineat; horum tamen, si maxime 
<lb/>vera sunt, non liceat rei publicae dignam poenam accipere. [13] Non enim decet auferre ius 
<lb/>populum adeundi nec in odii ac malivolentiae loco istud ponere; non enim rectum nec iustum 
<lb/>nec civile est, viri Athenienses. Sed si ita pestifere in re publica versatus sum ut iste 
<lb/>nunc clamitabat, legitimas poenas ascribere debuit, si delatione me fecisse digna 
<lb/>cognoverat, deferendo, si aliquid contra leges decrevisse, de hoc ipso crimine accusando, 
<lb/>et hoc modo in iudicium me ipsum vocare; neque enim Ctesiphontem accusare debuit pro me, 
<lb/>me autem si accusare posse arbitraretur, illum nunquam in iudicium vocasset. [14] Atqui si 
<lb/>quid ex iis quae nunc tot verbis narrabat me fecisse intelligebat, in omnibus quidem 
<lb/>iudicia sunt atque leges quae magnas ac
<pb n="107"/>
<lb/>parvas statuunt poenas, quarum omnium postulare me reum poterat; quod si faceret, non 
<lb/>esset occulta adversus me accusatio. [15] Nunc autem recta atque legitima via relicta et 
<lb/>iuxta res ipsas examine de industria vitato, tot iam elapsis temporibus, convitia et 
<lb/>iurgia colligens, me quidem accusat, hunc autem sententiis iudicum subicit et cum in tota 
<lb/>hac causa inimicitiam meam prae se ferat, mihi tamen ipsi obviare non vult, sed alium 
<lb/>quaerit quem poena afficiat. [16] Profecto, iudices, praeter cetera quae quis pro 
<lb/>Ctesiphonte dicere potest, hoc imprimis attendendum est: quod inimicitiae nostrae par 
<lb/>fuerat ipsos inter nos perculum facere, non autem, omissa inter nos contentione, alium 
<lb/>quaerere quem malo afficeremus.
<lb/>[17] Ex iis igitur quae dicta sunt intelligi potest universa haec crimina nec iuste nec 
<lb/>vere consistere. Volo autem singillatim ad unumquodque eorum respondere maximeque ad illa 
<lb/>quae de pace ac legatione mentitus est, quae ipse cum Philocrate patratus est mihi 
<lb/>ascribens. Est vero necesse, viri Athenienses, qui tunc esset rerum status memorare ut ad 
<lb/>conditionem temporis omnia referatis.
<lb/>[18] Phocensibus adversum Thebanos bellum gerentibus, non me quidem auctore – nondum enim 
<lb/>tunc in re publica versabar – vos, Athenienses, sic eratis animati ut Phocensium quidem 
<lb/>rebus, quamvis iniuste pugnantium, studeretis, Thebanorum autem quibuscunque adversis 
<lb/>laetaremini. Nec vos immerito id facere videbamini, nam victoria qua in Leuctris potiti 
<lb/>erant non modeste utebantur. Peloponnesus vero omnis divisa erat nec ii qui Lacedaemonios 
<lb/>oderant ita valebant ut eos evertere
<pb n="108"/>
<lb/>possent nec qui antea proter illos potentes fuerant dominabantur, sed erat apud hos atque 
<lb/>ceteros omnes dubium quoddam et ambiguum certamen. [19] Haec autem attendens Philippus – 
<lb/>neque enim erant obscura –, singularum civitatum proditoribus pecunia corruptis, adinvicem 
<lb/>eas collidebat omnesque conturbabat ac deinde ipse paratus hoc observans in turbationibus 
<lb/>atque calamaitatibus aliorum semper ipse suboriebatur. Ut vero longitudine belli 
<lb/>afflictos, tunc quidem superbos, nunc autem miseros Thebanos manifestum erat ad nos 
<lb/>confugitoros esse, ne hoc fieret neve hae duae civitates iungerentur, nobis pacem, 
<lb/>Thebanis auxilium Philippus pollicetur. [20] Quid illi ergo suffragatum est ad nos sponte 
<lb/>fere nostra decipiendos? Ceterorum Graecorum, sive oportet malitiam, sive ignaviam, sive 
<lb/>utrunque simul dicere, qui, longum ac grave bellum gerentibus vobis idque pro utilitate 
<lb/>communi, ut omnes intelligebant, facientibus, neque milites neque pecuniam neque ullum 
<lb/>omnino auxilium praestiterunt; quibus vos merito infensi pacem Pilippo non inviti 
<lb/>concessistis. Fuit igitur pax tunc concessa istis de causis, non auctore quidem me, ut 
<lb/>iste narravit; sed horum dona atque corruptelas in ipsa pace, si quis recte consideret, 
<lb/>praesentium malorum causam esse comperiet, ut paulo post verissime ostendam. [21] Quod si 
<lb/>maxime in facienda pace aliquid fraudis intervenisse videatur, nihil certe ad me id 
<lb/>attinet. Nam primus eius auctor fuit Aristodemus, promptissime secutus est et se ipsum 
<lb/>addixit Philocrates Agnusius, tuus, o Aeschines, sodalis, non meus; ne si disrumparis id 
<lb/>mentior. Faverunt au-
<pb n="109"/>
<lb/>tem vobis – qua tandem de causa dicere omitto – Eubolus et Ctefisophon, ego autem 
<lb/>nequaquam. [22] Verumtamen cum ita sit cumque veritas horum ita pateat, in id impudentiae 
<lb/>processit ut dicere auderet me, praeterquam quod pacis faciendae cum Philippo auctor 
<lb/>fuerim, etiam prohibuisse civitatem quominus in communi collegio Graecorum foret. Deinde, 
<lb/>o... Quid autem si dixerit quispiam, recte te appellabit? An tu aliquo loco, cum me 
<lb/>huiusmodi societatem tam opportunam impedientem videris, graviter tulisti aut unquam 
<lb/>conquestus es aut quae nunc accusas tunc ostendisti? [23] Atqui si ego corruptus a 
<lb/>Philippo hanc societatem impediebam, tibi non silere reliquum fuit, sed clamare atque 
<lb/>attestari, et id civitati palam facere; quod nunquam fecisti, nec te unquam de his rebus 
<lb/>dicentem audivit quispiam. Nec vero tunc aberat ulla legatio ad quenquam Graecorum missa, 
<lb/>sed iampridem omnes redierant, nec in hoc quicquam sinceri narravit. [24] Et praeterea 
<lb/>adversus civitatem calumniam maximam inducit, falsam tamen. Nam si uno ac eodem tempore 
<lb/>ceteros quidem Graecos ad bellum provocabatis, vos autem legatos vestros pacis firmandae 
<lb/>gratia ad Philippum mittebatis, Euribatis id erat facinus, non civitatis nec virorum 
<lb/>bonorum. Sed non est ita, non est. Nam quam ob causam in eo tempore vocavissetis? Ad 
<lb/>pacem? At erat omnibus. Ad bellum? At ipsi de pace consilium ceperatis. Ergo nec ut 
<lb/>principio fieret pax, dux aut auctor ipse fuisse reperior, nec cetera in quibus me 
<lb/>calumniatus est vera esse apparent. 
<lb/>[25] Post pacem vero cum Philippo factam, videte quid uterque nostrum sibi sumpserit 
<lb/>agendum. Ex
<pb n="110"/>
<lb/>hoc enim intelligetis quis fuerit Philippi fautor ad omnia perficienda et quis pro vobis 
<lb/>atque commodis vestris omnia gerebat. Ego igitur sententia mea tunc decrevi ut legati 
<lb/>celeriter ad ea loca navigarent in quibus Philippum fore audirent ac iusiurandum ab eo 
<lb/>reciperent; hi autem nec, cum me auctore decretum esset, facere voluerunt. [26] Quid vero 
<lb/>id referret, iudices, ego ostendam. Philippo quidem conducebat quam plurimum temporis 
<lb/>medium fore antequam iusiurandum praestaretur, nobis autem ut quam brevissimum esset. 
<lb/>Quamobrem? Quia vos quidem non solum ex quo die iuravissetis, sed ex quo speravissetis 
<lb/>pacem esse faciendam omnem apparatum belli dissolvistis. Ille vero omni tempore hoc vel 
<lb/>maxime captavit, putans, id quod erat verissimum, quaecunque ex nostris cepisset priusquam 
<lb/>iusiurandum praestaret, ea omnia se esse retenturum, nec ob id pacem violatam dici posse. <lb/>[27] Quod ego prospiciens atque considerans, sententia mea decrevi ut legati ad Philippum <lb/>celeriter navigantes iusiurandum acciperent, ut habentibus sociis nostris Thraciae loca 
<lb/>quae iste nunc subtraxit, Serrium videlicet et Myrgium et Ergischum, iusiurandum 
<lb/>reciperetur nec anticiparet ille in locis maxime opportunis ad bellum gerendum occupandis 
<lb/>neve inde pecuniarum ac militum copiam nancisceretur ad cetera evertenda. [28] Sed haec 
<lb/>non memorat Aeschines nec decretum hoc recitat; si vero legatos Philippi recipiendos 
<lb/>censui, hoc reprehendit. Quid agere debui? An decernere ne reciperentur ii qui ea de causa 
<lb/>venerant ut loquerentur nobiscum? Aut ne architectus locum eis in theatro daret? At pro 
<lb/>duobus nummis id sibi comparassent si non decre-
<pb n="111"/>
<lb/>vissem. Ea scilicet quae parvam utilitatem rei publicae afferebant curare me oportuit, 
<lb/>universa vero, quemadmodum isti, venalia habere? Nequaquam. Recita igitur hoc decretum 
<lb/>quod iste sciens prudensque praeteriit.
<lb/>
<lb/>[29] DECRETUM.
<lb/>
<lb/>[30] Hoc me tunc decernentem et utilitatem rei publicae, non Philippi sequentem 
<lb/>contemnentes isti boni legati, tres menses totos in Macedonia desederunt quoad rediret 
<lb/>Philippus, omnibus in Thracia locis per vim occupatis, dum liceret eis a principio decem 
<lb/>diebus, immo autem tribus aut quattuor in Hellespontum profectis iusiurandum accipere et 
<lb/>loca illa ab omni periculo liberare. Neque enim ea tetigisset praesentibus nobis 
<lb/>Philippus, aut iusiurandum non recepissemus; itaque nec utrunque simul haberet et pacem et 
<lb/>oppida. 
<lb/>[31] Prima igitur in ipsa legatione Philippi quidem fraus, corruptela autem pessimorum 
<lb/>hominum huiusmodi fuit; cuius gratia et tunc et nunc et semper istis me profiteor 
<lb/>inimicum. Aliud deinceps etiam maius et gravius facinus animadvertite. [32] Postquam 
<lb/>iusiurandum praestitit Philippus, amissa prius Thracia istorum culpa qui meo decreto 
<lb/>parere noluerunt, rursus emit ab istis ne ante Macedonia decedant quam exercitum contra 
<lb/>Phocenses paravisset, ne, ea re huc nuntiata et consilio eius cognito, vos intra Pylas 
<lb/>navigantes, ut prius fecistis, aditum clauderetis, sed audiretis ipsum Pylas ingressum cum 
<lb/>iam nihil impedire valeretis. [33] Verum quia timebat ne, Pylas etiam occupatis, ante quam 
<lb/>Phocenses everteret auxilium mitteretis atque ita res ipsum
<pb n="112"/>
<lb/>frustraretur, rursus istum mercede conducit non iam una cum ceteris, sed separatim ut ea 
<lb/>vobis nuntiaret per quae omnia periere. [34] Obsecro, viri Athenienses, ut in tota hac 
<lb/>causa memineritis quod si nihil vagatus fuisset Aeschines extra terminos accusationis 
<lb/>suae, nec ego verbum de aliis rebus fecissem, sed cum meledictis adversus me omnifariam 
<lb/>sit usus, necesse est mihi quoque ad unumquodque pauca respondere. [35] Quae igitur 
<lb/>fuerunt verba quae tunc ab isto dicta omnia subverterunt? Non esse ob id trepidandum quia 
<lb/>Philippus Pylas intrarit; nam omnia eventura esse quae cuperetis, si quietem ageretis; 
<lb/>audituros enim duobus aut tribus diebus quibus ut hostis venerit Philippus eisdem amicum 
<lb/>factum, quibus vero ut amicus hostem. Non enim verba amicitias firmare, sed idem conferre; 
<lb/>conferre autem tam Philippo quam Phocensibus quam vobis ut insolentia ac petulantia 
<lb/>Thebanorum comprimeretur. [36] Hoc multi laeto animo audierunt propter eam quae tunc nobis 
<lb/>erat cum Thebanis dissensio. Sed quid paulo post evenit? Miseri Phocenses deleti sunt 
<lb/>eorumque urbes eversae; vos autem hoc auctore atque suasore, quietem agentes, ex agris 
<lb/>omnia reportare et in tutum conferre necessitatem habuistis. Hic vero aurum accepit et 
<lb/>praeterea inimicitia adversus Thebanos nobis remansit, gratiam vero horum factorum 
<lb/>Philippus adeptus est. [37] Ut autem ita fuisse videatis, recita mihi Callisthenis 
<lb/>decretum ac Philippi epistolam, nam ex his duobus omnia erunt vobis manifesta. Dic. 
<lb/>
<lb/>[38] DECRETUM.
<lb/>
<pb n="113"/>
<lb/>An ad hoc pacem fecistis, viri Athenienses, an hoc mercennarius iste vobis nuntiavit?
<lb/>[39] Recita nunc epistolam quam postea Philippus huc scripsit. 
<lb/>
<lb/>EPISTOLA.
<lb/>
<lb/>[40] Audite quam manifeste in hac epistola sociis suis ostendit se haec invitis ac 
<lb/>dolentibus vobis effecisse: «Quamobrem, si recte sapiant Thebanique et Thessali, hoc 
<lb/>inimicos putare debent, mihi autem credere». Quae licet non iisdem verbis scribat, eandem 
<lb/>tamen habet sententiam. Itaque sic eos sibi obnoxios fecit ut nihil posthac suspicionis 
<lb/>adversus eum susciperent, sed sese illi credere non vererentur omniaque eius fidei 
<lb/>permittere. Ex quo factum est ut miseri Thebani in praesentes calamitates inciderint. 
<lb/>[41] Hic vero qui fautor et adiutor fuit Philippi, qui falsa renuntiando vos decepit, ipse 
<lb/>nunc Thebanorum calamitates deplorat eorumque exitum ut miserabilem enarrat, cum ipse 
<lb/>Thebanis et Phocensibus et ceteris Graecis causa fuerit malorum omnium. Te videlicet, 
<lb/>Aeschines, Thebanorum angit casus eorumque te miseret, qui possessiones in Boetia habes 
<lb/>ipsorumque agros colis; ego vero gaudeo qui confestim postulatus sum ab eo qui ista 
<lb/>perfecit.
<lb/>[42] Sed in eiusmodi verba incidi quae paulo post fortasse magis convenient. Itaque redeo 
<lb/>ad id quod inceperam ostendere: horum scelera atque corruptelas praesentium malorum causam 
<lb/>fuisse. 
<lb/>Nam vobis per huiusmodi homines qui in legationibus corrupti nihil sani renuntiabant 
<lb/>deceptis, deceptis etiam miseris Phocensibus eorumque urbi-
<pb n="114"/>
<lb/>bus eversis, [43] statim factum est ut detestabiles Thessali et amentes Thebani amicum, 
<lb/>patronum et bene de se meritum Philippum nuncuparent omniaque in illo uno ponerent nec 
<lb/>vocem cuiusquam audirent qui contra monere vellet. Vos autem haec inspicientes, quamquam 
<lb/>graviter ferretis, pacem nihilominus servabatis; soli enim nihil facere posse videbamini. 
<lb/>Et ceteri Graeci, eodem modo ipsi quoque decepti et spe illorum quae crediderant 
<lb/>destituti, pacem itidem libenter agebant, iam antea quodammodo a Philippo superati. 
<lb/>[44] Nam cum Illyrios et Triballos et nonnullos etiam Graecorum subegit Philippus et 
<lb/>ingentes sibi copias paravit, et quidam ex civitatibus sub pacis licentia illum adeuntes, 
<lb/>quorum iste unus fuit, corrumpebantur, tunc omnes contra quos ista praeparabat 
<lb/>oppugnabantur. Quod si non intelligebant alius hic est sermo nec ad me quidem attinet. 
<lb/>[45] Nam ego praedixi et protestatus sum et apud vos et apud omnes ad quos legatus sum 
<lb/>missus. Sed civitates ipsae variis morbis laborabant; nam et ii qui rem publicam gerebant 
<lb/>pecunia erant corrupti et privati ac multitudines partim non intelligebant, partim 
<lb/>cotidiana quiete facilitateque allecti, cum hic esset communis morbus nec tamen ullus 
<lb/>putaret hoc malum sibi potissimum eventurum, sed ceterorum periculis sua in tuto fore 
<lb/>arbitrarentur. [46] Tandem evenit ut populi ipsi ac multitudines pro brevi quiete 
<lb/>libertatem perderent, principes vero cum alios vendere putarent se ante omnes venditos 
<lb/>cognoscerent. Nam pro hospitibus et amicis, qui tum nominabantur cum munera capiebant, 
<lb/>assentatores et scelesti et cetera huiusmodi quemadmodum decet appellari se audiunt. 
<lb/>[47] Nemo enim pecuniam dando proditoris quaerit utilitatem nec, cum earum re-
<pb n="115"/>
<lb/>rum quarum gratia pecuniam tradebat potitus est, in ceteris rebus agendis proditoris 
<lb/>consilio utitur; nihil enim proditore esse felicius. Sed non est ita, non est. At cum ille 
<lb/>qui dominari quaerebat rem perfecit, ipsius quoque proditoris dominus factus ac 
<lb/>improbitatem eius cognoscens, illum odit ac reicit. [48] Considerate enim; nam et si rerum 
<lb/>ipsarum tempus praeteriit intelligendi tamen atque cognoscendi semper est tempus sapienti. 
<lb/>Eo usque Lasthenes amicus Philippi vocabatur donec Olynthum tradidit; eo usque Thimolaus 
<lb/>donec Thebas evertit; eo usque Eudicus et Simus Larissaei quousque Thessaliam Philippo 
<lb/>subiecerunt. Sed postea expulsi atque abiecti summis incommodis affecti universum orbem 
<lb/>proditoribus impleverunt. Quid Aristratus in Sicyone? Quid Perilaus in Megaris? Nonne et 
<lb/>ipsi eodem modo despecti? [49] Ex quo manifeste intelligi potest illum qui maxime patriam 
<lb/>tuetur suam et se istis plurimum opponit eum esse qui vobis, Aeschines, proditoribus 
<lb/>mercede corruptis praestat accipiendi pecuniam facultatem, et beneficiis eorum qui vestris 
<lb/>consiliis adversantur salutem simul et lucrum retinetis; nam quantum in vobis est iamdudum 
<lb/>periissetis.
<lb/>[50] Ac de iis quae tunc gesta sunt, quanquam multa praeterea dicere possem, finem facio, 
<lb/>putans etiam plura quam satis est a me dicta fuisse. Cuius tamen rei iste causa est, qui 
<lb/>tanquam sentinam aliquam vitiorum suorum in me supervertit, quae ecesse fuit iuniorum 
<lb/>causa refelli. Nam vobis ceteris fortasse taedio fui, quibus, prius etiam quam vobis
<pb n="116"/>
<lb/>quicquam dicerem, nota fuerat huius mercennaria locatio. [51] Quanquam ipse quidem 
<lb/>amicitiam et hospitalitatem ipsam appellat et nuper quodam loco ait me hospitalitatem 
<lb/>Alexandri tanquam probrum sibi obiectare. Ego tibi hospitalitatem Alexandri? Unde? Aut 
<lb/>quomodo illam consecuto? Nec te Philippi hospitem nec Alexandri amicum nuncuparem unquam, 
<lb/>non ita desipio, nisi forte messores ac ceteri operarii qui pecunia conducuntur amici 
<lb/>atque hospites nuncupandi sunt. [52] Sed non est ita, non est. At te Philippi primo et 
<lb/>nunc Alexandri mercennarium appello, nec solum ego sed isti omnes de quo, si forte 
<lb/>dubitas, interroga. Immo ipse ego id pro te faciam. Verum vobis, o viri Athenienses, 
<lb/>videtur mercennarius an hospes Alexandri esse Aeschines? [53] Audis quid respondent. Volo 
<lb/>igitur iam ad ipsam accusationem proficisci et res a me gestas memorare, ut, licet sciens 
<lb/>Aeschines, audiat tamen quaenam illa sint ob quae iis qui nunc decreti mihi sunt honores 
<lb/>ac etiam maioribus me dignum esse dicam. Recita mihi accusationem ipsam.
<lb/>
<lb/>[54-55] ACCUSATIO.
<lb/>
<lb/>[56] Haec sunt, viri Athenienses, quae accusator persequitur. Ego autem ab hoc ipso 
<lb/>arbitror manifestum vobis faciendum me ad omnia iuste responsurum esse, quod, hunc ipsum 
<lb/>sequens scripturae ordinem, ad singula deinceps respondebo nec quicquam eorum sponte 
<lb/>praeteribo. [57] Quod igitur scripsit me verbo et opere semper Atheniensi populo profuisse 
<lb/>paratumque esse bene facere atque ea de causa me esse laudandum, horum examen in publi-
<pb n="117"/>
<lb/>cis rebus esse arbitror; iis enim discussis, verane an falsa sint quae Ctesiphon de me 
<lb/>scripsit apparebit. [58] Quod vero non adiunxit demum, cum rationem publice 
<lb/>administratorum reddiderim, tunc fore coronandum me quodque in theatro coronationem 
<lb/>faciendam esse censuit, pertinere et hoc puto ad ea quae in re publica gessi, an dignus 
<lb/>sim corona et theatrali praeconio necne. Leges etiam ostendendae videntur per quas huic ea 
<lb/>scribere licuierit. Per hunc equidem modum, viri Athenienses, iuste atque recte accusatori 
<lb/>respondere statui. Pergo itaque ad illa quae ipse gessi. [59] Nec tamen quisquam putet me 
<lb/>ab accusatione ipsa sermonem distrahere si in res Graecorum incidero. Nam qui eam partem 
<lb/>prosequitur in qua scriptum fuit me opere et verbo benefacere, is necessitatem mihi 
<lb/>imponit huiusmodi res a me gestas referendi. Deinde, cum multae sunt partes et quasi 
<lb/>membra rei publicae, ego eam partem mihi assumpsi quae ad res Graecorum pertinebat. 
<lb/>[60] Quae igitur Philippus ante quam ego me ad rem publicam conferrem occuparat omitto, 
<lb/>nihil enim id ad me spectare arbitror. Quae vero, ex quo die in hoc loco constitutus sum, 
<lb/>prohibitus est, haec ego referam et eorum rationem reddam, hoc tantum praemisso. 
<lb/>[61] Magnum adiumentum, viri Athenienses, temporum condicio attulit Philippo; non enim 
<lb/>apud hos vel illos sed per universam simul Graeciam tanta proditorum ac malorum hominum 
<lb/>copia hoc tempore fuit, quantam nemo unquam prius recordatur fuisse. Quibus fautoribus et 
<lb/>ministris usus Philippus Graeciae populos iam antea haudquaquam adinvicem pacatos nec 
<lb/>tranquillos etiam magis turbavit
<pb n="118"/>
<lb/>et hos decipiendo, illis donando, quosdam vero penitus corrumpendo, in multas partes 
<lb/>discidit cum una cuncotrum esset utilitas: obstare scilicet ne ille magnus fieret. [62] In 
<lb/>hoc itaque statu rerum atque in hac ignoratione nascentis atque crescentis Graecorum 
<lb/>omnium cladis considerandum a vobis est, viri Athenienses, quid haec civitas facere quidve 
<lb/>eligere debuit ac huiusce deliberationis a me rationem postulandam; nam ego has partes rei 
<lb/>publicae mihi assumpseram gerendas. [63] Utrum debebat, Aeschines, dignitate sua omissa, 
<lb/>instar Thessalorum atque Delopum Philippo auxilium praestare ad Graeciam subigendam et sic 
<lb/>maiorum res gestas gloriamque perimere? An vero hoc quidem non facere – nam nimis id certe 
<lb/>grave –, sed quae ventura cernebat, si nemo prohiberet, haec qualicumque forent negligere? 
<lb/>[64] At equidem ab eo qui maxime consilium tunc sumptum reprehendit libenter nunc peterem 
<lb/>cuius partis vellet hanc civitatem fuisse, utrum eius quae Philippo coniuncta praesentium 
<lb/>malorum causa fuit, cuius partis Thessali et eorum complices dici possunt, an eius quae 
<lb/>propriae comooditatis spe negelxit haec eventura, in qua Arcades, Messanios et Argirvos 
<lb/>poneremus. [65] At horum plerique, immo vero omnes graviora quam vos perpessi sunt. 
<lb/>Etenim, si simul atque vicerat  Philippus e vestigio abisset et postea quietem egisset 
<lb/>nulli nec sociorum nec ceterorum molestus, tamen esset adversus eos qui se illi non 
<lb/>opposuerunt querela quaedam atque reprehensio. Sin pariter omnibus dignitatem, imperium, 
<lb/>libertatem ademit, civitates etiam quantum potuit, cur non optimum a vobis consilium 
<lb/>sumptum fuisse, me auctore atque adhortatore, confitendum est?
<pb n="119"/>
<lb/>[66] Sed illuc redeo. Quid hunc populum, Aeschines, facere decuit, cum cerneret Philippum 
<lb/>dominationem ac tyrannidem sibi in Graecia comparantem? Aut quid me civem et consultorem 
<lb/>Athenis, nam id quidem plurimum refert, decernere, qui sciebam ex omni tempore usque ad 
<lb/>illam diem, in qua ego suggestum ascendi, semper de principatu, de honore, de gloria 
<lb/>patriam certavisse, pluresque viros et pecunias consumpsisse pro dignitate et communi 
<lb/>Graecorum utilitate, quam reliqui omnes Graeci pro se ipsis consumpserint, [67] videbam 
<lb/>insuper Philippum ipsum cum quo nobis erat certamen, pro dominatu atque potentia oculo 
<lb/>altero perfosso, fracto humero, manu atque crure debilitatis, quancunque corporis parte, 
<lb/>abicere libenter paratum ut reliquum tempus cum honore atque gloria viveret? [68] Atqui 
<lb/>nemo unquam dicere auderet huic quidem in Pellae loco, tunc ignobili ac parvo, educato, 
<lb/>tantam magnitudinem animi convenisse ut Graecorum dominatum affectaret et hoc in mente sua 
<lb/>poneret, vobis autem Atheniensibus, qui cotidie in cunctis sermonibus, cunctisque 
<lb/>spectaculis monumenta virtutis maiorum vestrorum intueremini, tantam ignaviam adesse 
<lb/>debuisse ut Graeciae libertatem sponte vestra Philippo abiceretis. [69] Nemo certa ista 
<lb/>diceret. Reliquum erat ergo omnibus quae contra nos ille per iniuriam faciebat iuste 
<lb/>repugnare. Hoc vos quidem ab initio recte atque ordine fecistis, ego autem dum in re 
<lb/>publica versarer hoc idem suasi; fateor id quidem. Sed quid oportebat me facere? Iam enim 
<lb/>ex te peto, cetera omittens, Amphipolim, Pydnam, Potideam, Alonnesum; horum omnium 
<lb/>obliviscor. [70] Serrium atque Doriscum et
<pb n="120"/>
<lb/>Peparithi direptionem ac alias huiusmodi iniurias praetereo nec si unquam fuerint scio. 
<lb/>Quanquam tu modo asseruisti me ita dicentem hos in bellum coniecisse, cum Euboli et 
<lb/>Aristophontis et Diopithis sint ista decreta, non mea, o quaecunque cupias faciliter 
<lb/>asserens. Nec tamen in praesentia de his loquar. [71] Sed qui, Euboia occupata, 
<lb/>oppugnaculum adversus Atticam instituerat, qui Megarem tentarat, qui Oreon occupaverat, 
<lb/>qui Porthinum diruerat, qui in Oreo Philistidem, in Eretria Clitarchum, tyrannos posuerat, 
<lb/>qui Hellenospontum tentarat, qui Byzantium obsederat, qui urbes Graeciae alias evertebat, 
<lb/>in aliis exules reducebat, utrum, cum ista faceret, iusiurandum contemnebat et pacem 
<lb/>rumpebat an non? Et utrum hoc prohibere quemquam Graecorum oportuit an non? [72] Si nullum 
<lb/>oportuit, sed Mysorum, ut aiunt, praeda fuit Graecia concedenda vivis Atheniensibus atque 
<lb/>extantibus, supervacuae fuerunt meae curae, supervacua etiam civitatis opera quae mihi 
<lb/>assensa est, omnia haec meae culpae atque meo errori ascribantur. Sin autem oportuit 
<lb/>quenquam iis se opponere, quem alium quam Atheniensem populum magis decebat? Horum igitur 
<lb/>ego tunc auctor fui et adversus illius impetum quo cunctos mortales in servitutem rapiebat 
<lb/>ipse restiti semper admonens atque obtestans hoc Philippo nequaquam esse concedendum. 
<lb/>Pacem tamen ipse rupit naves capiendo, non civitas, Aeschines. [73-74] Affer decreta ipsa 
<lb/>et Philippi epistolam et per ordinem recita. Nam ex eorum cognitione quis cuiusque rei 
<lb/>causa fuerit manifeste apparebit. 
<lb/>
<lb/>DECRETUM.
<lb/>
<pb n="121"/>
<lb/>[75] Huius igitur decreti Eubolus auctor fuit, non ego; proximi vero Aristophon, deinde 
<lb/>Hegesippus, postea rursus Aristophon, postea Philocrates, postea Cephisophon, postea omnes 
<lb/>alii, ego autem nequaquam. Recita id decretum
<lb/>
<lb/>DECRETUM.
<lb/>
<lb/>[76] Ut ego igitur haec decreta ostendo, sic tu Aeschines aliquod meum decretum ostende, 
<lb/>per quod ego videar belli causa fuisse. Sed non potes; si enim posses, nihil prius 
<lb/>attulisses. Atqui nec Philippus ipse me de hoc bello accusat, cum ceteris succenseat. 
<lb/>Recita epistolam Philippi.
<lb/>
<lb/>[77-78] EPISTOLA.
<lb/>
<lb/>[79] Hic Demosthenis nulla mentio nec aliquo modo me in crimen adducit. Cur igitur alios 
<lb/>increpans me non commemorat? Quia sibi ipsi conscius verebatur ne, si me per litteras suas 
<lb/>lacessisset, ego eius iniurias nudarem; nam probe illas tenebam sibique me opposueram. 
<lb/>Primum enim legationem in Peloponnesum decrevi, cum ipse primo in Peloponnesum subiit, 
<lb/>deinde aliam in Euboiam, cum ille Euboiam attigit, deinde in Oreon, non iam legationem, 
<lb/>sed auxilium urbanarum copiarum, deinde in Eretriam, cum ille tyrannos in iis urbibus 
<lb/>constituit. [80] Deinde omnes classes misi per quas et Cherronesus et Byzantium atque 
<lb/>ceteri socii nostri ab illius conatibus fuerunt defensi. Ob quae vos, o viri Athenienses, 
<lb/>laudem, gloriam, honores, gratias, coronas ab illis qui beneficia acceperunt adepti
<pb n="122"/>
<lb/>estis. Ii vero qui opprimebantur, servati sunt qui vobis crediderunt, qui autem aspernati 
<lb/>sunt ea tulerunt quae vos saepenumero eisdem praedixeratis; intellexeruntque vos non solum 
<lb/>benivolos erga se fuisse, verum etiam prudentes et venturi praescios, cum omnia evenisset 
<lb/>ut antea dixeratis. [81] Atqui quod magnam pecuniam dedisset Philistides ut Oreon haberet, 
<lb/>magnam Clitarchus ut Eretriam, magnam ipse Philippus ut haec contra vos possideret et in 
<lb/>aliis non arguerentur nec audirentur eius facinora, nemo penitus ignorat et tu minime 
<lb/>omnium, Aeschines, qui legatos Clitarchi atque Philistidis huc missos domi tuae habuisti. 
<lb/>[82] Quos ut hostes atque iniqua postulantes civitas repulit, tibi erant hospites atque 
<lb/>amici. Non igitur horum quicquam est factum, o improbe calumniator, qui pecunia accepta me 
<lb/>silere dicis, sed cum absumpta est tunc rursus clamare. At non tu quidem ita, sed clamas 
<lb/>cum acceperis nec unquam cessas, nisi te hodie damnatum isti cessare faciant. [83] Cum me 
<lb/>igitur tunc horum gratia coronaretis, cum easdem syllabas tunc Aristonicus decreto suo 
<lb/>quas nunc Ctesiphon perscripsisset, cum in theatro huiusmodi coronatio per praeconem 
<lb/>publicaretur, non contradixit Aeschines nec illum qui tunc auctor fuerat accusavit. Cape 
<lb/>hoc decretum et recita. 
<lb/>
<lb/>[84] DECRETUM.
<lb/>
<lb/>[85] Est igitur quisquam vestrum qui sciat verecundiam aliquam rei publicae ob hoc 
<lb/>decretum evenisse, aut subsannationem, vel risum, ut iste nunc futurum praedicabat si 
<lb/>corona donarer? Atqui cum
<pb n="123"/>
<lb/>recentes sunt res atque omnibus notae, tunc, si rectae sunt, gratia, si aliter, poena 
<lb/>solent potiri. Ego vero , ut apparet, gratia tunc potitus sum, non autem poena aut 
<lb/>reprehensione. 
<lb/>[86] Igitur usque ad illa tempora in quibus haec gesta sunt semper recte fecisse videor et 
<lb/>vincendo in consultationibus cum de re publica consuleretur et perfectione rerum ex quibus 
<lb/>etiam coronarum honores et civitati et mihi et vobis omnibus evenerunt et pro rebus 
<lb/>prospere gestis supplicationes decretae.
<lb/>[87] Cum igitur Philippus ex Euboia pulsus est armis quidem a vobis, consiliis autem 
<lb/>decretis – et si isti disrumpantur – a me, aliud contra hanc urbem oppugnaculum quaesivit. 
<lb/>Nam videns nos ultra omnes homines frumento importato uti atque cupiens transmissionem 
<lb/>huiusmodi in suam potestatem redigere, in Thraciam profectus a Byzantiis, qui per id 
<lb/>tempus sibi erant socii, postulavit ut una secum vobis bellum inferrent; quod cum illi 
<lb/>negarent nec ea de causa societatem coisse dicerent, machinis instructis valloque 
<lb/>circundato Byzantium obsedit. [88] Quae cum ita essent, quid vobis agere deceret non 
<lb/>amplius percontabor, nam id quidem manifestum. Sed quis Byzantiis auxilium tulit? Quis 
<lb/>ipsos servavit? Quis Hellespontum retinuit? Vos quidem viri Athenienses, cum vos dico, 
<lb/>civitatem dico. Quis autem haec in re publica consuluit, decrevit et sese in his rebus 
<lb/>totum sine ulla exceptione dedit? Ego. [89] Haec vero quantum utilitatis attulerunt verbis 
<lb/>probandum non est, cum re sitis experti. Nam, praeter gloriam quam assecuti fuistis, 
<lb/>vilitas annonae maior in illo bello fuit quam
<pb n="124"/>
<lb/>nunc in praesenti pace, quam isti boni viri contra patriam, quadam spe ducti, conservant. 
<lb/>Quae spes eos fallat nec fiant illorum compotes quae vos a diis immortalibus optatis nec 
<lb/>vos experiri sinant quae illi exoptant. Recita Byzantiorum et Perinthiorum coronas quibus 
<lb/>hanc civitatem donaverunt. 
<lb/>
<lb/>[90-91] DECRETUM.
<lb/>
<lb/>[92] Recita et eas coronas quae ex Cherroneso missae sunt.
<lb/>
<lb/>DECRETUM CHERRONENSE.
<lb/>
<lb/>[93] Non solum ergo ut Byzantium Perinthiaque servaretur nec ut Hellespontus ex faucibus 
<lb/>Philippi eriperetur et honores pro his rebus meo consilio gestis civitati haberentur mea 
<lb/>opera est factum; verum etiam cunctis mortalibus ostensum quae esset huius civitatis 
<lb/>virtus et Philippi fraus. Ille enim Byzantios amicos ac socios palam obsidebat, quo nihil 
<lb/>turpius ac sceleratius fieri potuit. [94] Vos autem, cum multa iuste succensere eisdem 
<lb/>haberetis quae contra vos ingrate commiserant, obliti iniuriarum eos perire non 
<lb/>permisistis, sed manifeste servavistis, ex quibus gloriam et benivolentiam apud omnes 
<lb/>vobis comparastis. Atqui quod multos iam ex civibus coronavistis manifestum est, quod 
<lb/>autem per alium civitas ipsa coronata fuerit, consultorem dico et oratorem, praeterquam 
<lb/>per me dici non potest. 
<lb/>[95] Ut igitur maledicta quae adversus Euboios ac
<pb n="125"/>
<lb/>Byzantios iactavit, siquid durius ab illis contra vos factum memorando, non solum falsa 
<lb/>ostendam – nam id quidem vos intelligere arbitror – verum etiam, si maxime vera essent, 
<lb/>ita ut ego decrevi in iis rebus faciendum fuisse, unum aut duo de iis quae praeclare 
<lb/>maiores vestri gesserunt brevissime commemorare volo. Nam et privatim singuli et publice 
<lb/>universi ad exemplum eorum quae bene et laudabiliter gesta sunt cetera omni conatu 
<lb/>persequi debent. [96] Vos igitur, viri Athenienses, Lacedaemoniis terra marique 
<lb/>dominantibus atque omnia circa Atticam suis magistratibus praesidiisque tenentibus, 
<lb/>Euboiam, Tanagram, Boetiam totam, Megarem, Aeginam, Cleonas, aliasque insulas, cum nec 
<lb/>navis nec moenia haec civitas haberet, in Aliartum existiset haud multo post rursus in 
<lb/>Corinthum, cum et Thebanis et Corinthiis merito posset nostra civitas succensere pro iis 
<lb/>quae in Decelico bello utrique effecerant, sed nequaquam ita fecerunt. [97] Haec ergo, 
<lb/>Aeschines, tunc nec pro bene meritis gessere nec sine periculo esse videbant. Sed 
<lb/>nequaquam ea de causa supplices ad se fugientes abiecerunt, sed pro gloria et honore res 
<lb/>arduas sponte susceperunt, recte atque honeste consulentes. Nam cunctorum quidem hominum 
<lb/>finis est mors, etiam si in cubiculo quis se ipsum includens conservet; decet vero probos 
<lb/>viros semper res magnas et praeclaras aggredi bonamque sibi spem proponere, quencunque 
<lb/>autem eventum deus dederit generose perferre. [98] Hoc maiores vestri fecerunt, qui 
<lb/>Lacedaemonios non amicos, non bene merentes, qui magnis iniuriis hunc populum effecerant, 
<lb/>cum Thebani post victoriam in Leuctris partam eos delere pergerent, se opponen-
<pb n="126"/>
<lb/>tes servaverunt, non potentiam formidantes nec reputantes quae fuissent opera eorum pro 
<lb/>quibus pericula susciperent. [99] Verum enimvero cunctae Graeciae ostenderunt quod, 
<lb/>quanquam vos quis iniuriis effecerit, si illi servitutis aut excidii periculum immineat, 
<lb/>in hoc tempore iniuriarum acceptarum non meministis, sed iram vestram ad alia reservatis. 
<lb/>Nec in iis solum siusmodi fuistis, sed rursus, cum Thebani Euboiam invaderent, non 
<lb/>despexistis nec illorum quae a Themisone ac Theodoro apud Oropon contra vos facta erant 
<lb/>meministis, sed auxilium tulistis, praefectis navium, quorum ego unus fui, tunc primum 
<lb/>voluntarie profitentibus. [100] Sed nondum de iis. Atqui praeclarum fuit insulam illam 
<lb/>servare, praeclarius tamen quod, cum et homines et urbes eius insulae in potestatem 
<lb/>vestram pervenissent, illis, qui vobis iniurati erant, sine ulla controversia reddidistis, 
<lb/>nulla iniuriarum ratione habita in quibus vobis se crediderant. Multa praetereo, quae 
<lb/>commemorare possum, pugnas navales, terrestres, exercitus bella et superiori tempore et 
<lb/>nostra aetate ab hac civitate suscepta ob libertatem ac salutem ceterorum Graecorum. 
<lb/>[101] Ego igitur, qui videbam in tantis ac tam arduis rebus pro alienis commodis populum 
<lb/>Atheniensem certavisse, cum de propriis ipsius quodammodo consuleretur, quid decernere mea 
<lb/>sententia debui? An infensos esse adversus eos qui ad vos confugiebant et causam quaerere 
<lb/>per quam omnia perderentur? Et quis me iuste non necasset, si gloriam huius urbis vel 
<lb/>verbo solum deturapre conatus essem? Nam re quidem ipsa vos certo scio non fecissetis. Si 
<lb/>enim voluissetis, quid
<pb n="127"/>
<lb/>obstabat? An non licebat? An non erant isti qui hoc vobis suaderent?
<lb/>[102] Volo igitur redire ad ea quae in re publica gessi; et rursus in his considerate quid 
<lb/>civitati conducebat. Nam cume viderem, viri Athenienses, rem navalem vestram plurimum 
<lb/>dissolutam et locupletes quidem paene immunes esse, mediocres autem et egenos ita onerari 
<lb/>ut perire cogerentur et ob hoc nihil suo tempore in hac urbe fieri, legem tuli per quam 
<lb/>locupletes iusta facere coegi, pauperes vero ab iniquo onere liberavi, et, quod rei 
<lb/>publicae utilissimum erat, res suo tempore ut fieri possent disposui. [103] Qua de re cum 
<lb/>dies mihi diceretur quod contra leges scripsissem, ad vos confugiens evasi nec quintam 
<lb/>partem sententiarum accusator reportavit. At quam multam pecuniam principes symmoriarum 
<lb/>aut secundos et tertios putatis mihi daturos fuisse ne huiusmodi lex a me promulgaretur, 
<lb/>vel ut saltem eam promulgatam deseruissem? Tantam, viri Athenienses, quantam equidem 
<lb/>referre vobis non audeo. [104] Nec immerito id facere videbantur. Nam ex prioribus legibus 
<lb/>sedecim simul munus obibant, sed ipsi quidem nihil vel parum solventes egenos cives suo 
<lb/>onere premebant; ex mea autem lege factum est ut quisque secundum vires patrimonii 
<lb/>contribueret, et qui prius sextus et decimus contributor unius fuerat, ex mea lege duarum 
<lb/>navium praefecturas subivit. Antea enim non praefecti appellabantur sed contributores. 
<lb/>Quare ut dissolveretur lex nec ipsi iustum onus subire cogerentur, nihil est quod non 
<lb/>dedissent. [105] Recita mihi primum decretum ipsum ob cuius causam dis est mihi dicta, 
<lb/>deinde catalogum cum ex priore lege tum postea ex mea. 
<lb/>
<pb n="128"/>
<lb/>DECRETA.
<lb/>[106] Recita catalogum illum praeclarum. 
<lb/>
<lb/>CATALOGUM. 
<lb/>
<lb/>Recita nunc ex mea lege catalogum.
<lb/>
<lb/>CATALOGUM.
<lb/>
<lb/>[107] An parum, vobis, pauperibus opem tulisse videor, an pauca divites fuisse daturos 
<lb/>putatis ne haec lex ferretur? Non igitur ob id solum gloriari mihi licet, quod non omisi 
<lb/>nec quod accusatus evasi, verum etiam quod utilem tuli legem, ut experimento docui. Nam 
<lb/>cum durante bello semper classe res publica uteretur, nec deprecationem posuit praefectus 
<lb/>quisquam nec ligatus est nec navis ulla in portu relicta cum navigare non posset nec in 
<lb/>navigando amissa. [108] Quae secundum priores leges saepenumero eveniebant, pauperibus sua 
<lb/>munera obire nequeuntibus. Ego ex inopibus ad opulentos haec onera traduxi, ex quo omnia 
<lb/>ut decens erat processerunt. Atque ea de causa me laude dignum duco quod eiusmodi rerum 
<lb/>semper auctor fui ex quibus gloria, honor et potentia civitatis crevit; malignitas, 
<lb/>obtrectatio aut acerbitas in rebus a me gesti numquam reperietur nec abiectum aliquid aut 
<lb/>re publica indignum. [109] Eandemque mentem in re publica nostra atque in communibus 
<lb/>omnium Graecorum rebus servavi. Neque enim in hac urbe locupletum hominum gratia plus apud 
<lb/>me valuit quam rei publicae commoda neque in rebus com-
<pb n="129"/>
<lb/>munibus dona aut hospitium Philippi universae Graeciae commoditatibus antetuli.
<lb/>[110] Reliquum esse arbitror ut de praeconio ac rationibus reddendis dicam; nam bene 
<lb/>gessisse in re publica promptumque benefacere et benivolum fuisse satis abunde superius 
<lb/>demonstratum puto. Quanquam maximam partem rerum a me gestarum praeterierim, cum quia 
<lb/>deinceps accusatori respondere volo, tum quia, et si nihil de reliquis rebus gestis meis 
<lb/>dicam, tamen quisque vestrum simile propositum in illis concipere debet. 
<lb/>[111] Quae igitur iste sursum deorsumque disseruit de legibus contra quas a Ctesiphonte 
<lb/>scriptum esse asserit nec vos reor intellexisse nec ego magna ex parte ea assequi potui. 
<lb/>Simpliciter ergo et recta via de iuribus disputabo. Tantum enim abest ut me obnocium 
<lb/>legibus esse negem, quod nunc iste dictabat, ut etiam per omnem vitam me obnoxium illis 
<lb/>fore profitear pro iis rebus quas vel administravi vel in re publica gessi. [112] Eorum 
<lb/>tamen quae ex proprio patrimonio ipse populo donavi rationem nullam a me reddi oportere 
<lb/>dico nec pro illis ullam diem esse obnoxium – audis Aeschines? – nec alium quenquam de 
<lb/>novem magistratibus, quicunque is sit. Quae enim lex tam iniusta ac tam inhumana reperiri 
<lb/>potest quae eum, qui ex suo patrimonio liberaliter donavit, non solum omni gratia privet, 
<lb/>verum etiam accusatorum calumniis subiciat computisque et calculis donatorum obnoxium 
<lb/>faciat? Nulla certe. Quod si negas ostende; ego acquiescam atque tacebo. [113] Sed nulla 
<lb/>est huiusmodi lex, o viri Athenienses. «Laudavit illum», inquit, «senatus rationibus 
<lb/>reddendis obnoxium». Non de illis quidem ob quae obnoxius eram, sed de iis quae
<pb n="130"/>
<lb/>insuper donaveram, calumniator. «At murorum urbis curator fuisti», inquit. At ob hoc ipsum 
<lb/>merito laudatus sum quod de meo expendi nec computavi. Ratio enim datorum et acceptorum 
<lb/>examen requirit; donatio vero laude atque gratia potiri debet; quam ob rem haec iste de me 
<lb/>scripsit. [114] Et hoc ita esse ac non solum ex legibus, verum etiam ex vestris moribus 
<lb/>ita disponi ego facile ostendam. Nam et Nausicles praetor ob ea quae ex proprio 
<lb/>consumpserat pluries apud nos coronatus fuit et Diotimos cum scuta donavit et post eum 
<lb/>Caridemos ea de causa coronati fuerunt. Post hos iste Neoptolemus cum multis rebus 
<lb/>gerendis praefuisset pro iis quae donavit honore potitus est. Etenim absurdum esset atque 
<lb/>impium si homini magistratum aliquem gerenti aut donare per magistratum non licebit, aut, 
<lb/>pro gratia ob liberalitatem habenda, ad rationem donatorum reddendam compellatur. 
<lb/>[115-116] Et ut haec quae dixi vera esse intelligatis recita mihi decreta de his rebus 
<lb/>facta.
<lb/>
<lb/>DECRETA.
<lb/>
<lb/>[117] Horum quisque, Aeschines, magistratus quem gessit rationem reddere tenebatur, eorum 
<lb/>vero ob quorum gratiam coronatus fuit non tenebatur. Nec ego igitur, eodem modo idem ius 
<lb/>in me quod in ceteris est. Donavi, laudor ea de causa nec teneor eorum quae donavi 
<lb/>rationem reddere. Magistratum gessi, huius gestionis rationem reddidi, non eorum quae 
<lb/>donavi. «At male gessisti». Quare igitur cum publice examen de me factum est tu, praesens, 
<lb/>non accusasti?
<pb n="131"/>
<lb/>[118] Ut igitur intelligatis hunc mihi testimonium ferre ex quibus rebus rationem reddere 
<lb/>non teneor me nunc coronari, cape decretum hoc pro me scriptum et totum recita. Quae enim 
<lb/>accusare omisit, in iis illa quae persequitur falso criminatus apparebit. Recita. 
<lb/>
<lb/>DECRETUM.
<lb/>
<lb/>[119] Ergo de iis quae ipse donavi nihil persequiris, quae vero mihi a senatu eorum gratia 
<lb/>decreta sunt persequiris. Accipere quidem liberalitatem legitimum statuis, gratiam vero 
<lb/>pro acceptis referre contra legem putas. Homo perditus et impius et malignus obtrectator 
<lb/>cuiusmodi esset per deos immortales? Non huiusmodi?
<lb/>[120] De praeconio autem in theatro faciendo mille milies fuisse concessum praetermitto et 
<lb/>pluries ipsum corona prius donatum. Sed, per deos, Aeschines usque adeo rudis et 
<lb/>insensatus es ut non intelligas eundem honorem coronam afferre ubicunque publicetur, sed 
<lb/>gratia eorum qui coronant in theatro fieri, ut ii scilicet qui praeconium audiunt ad 
<lb/>virtutem incendantur, ubi qui gratias referunt plus laudantur quam ipsi coronati? Ea de 
<lb/>causa haec lex facta est, quam cape et recita. 
<lb/>
<lb/>LEX.
<lb/>
<lb/>[121] Audis, Aeschines, legem dicentem: «praterquam si populus aut senatus decernat; nam 
<lb/>tunc praeconium fieri debere». Quid, ergo, miser calumniaris? Quid verba fingis? Quid te 
<lb/>ipsum helleboro
<pb n="132"/>
<lb/>non purgas? Non erubescis, Aeschines, invidiae causa, non iniuriae cuiusquam accusare et 
<lb/>legum verba partim commutare, partim abscondere, quas totas recitare oportuit ut qui 
<lb/>iurati iudicaturi sunt sententiam recte ferre possent? [122] Deinde cum haec feceris, 
<lb/>commemoras ea quae populari viro adesse convenit, tanquam statuam per descriptionem 
<lb/>effigens, quae cum non habeat ea quae debet, illa quae desunt ex libello reportat, quasi 
<lb/>non rebus nec vita populares, sed verbo cognoscantur. Vociferas dicenda et reticenda quasi 
<lb/>ex raeda proferens ea quae tibi ac generi tuo adsunt, non mihi. [123] Atqui, viri 
<lb/>Athenienses, ego iurgium ab accusatione hoc diferre arbitror, quod accusatio crimina 
<lb/>continet quorum in legibus poenae scriptae sunt, iurgium vero maledicta quae inimici 
<lb/>adivincem iactant. Arbitror etiam maiores nostros haec iudicia aedificasse, non ut in 
<lb/>illis convenientes ob privatas simultates male adivincem diceremus, sed ut redargueremus 
<lb/>eos qui publice quid mali fecissent. [124] Hoc et si non ignoraret Aeschines, tamen me 
<lb/>lacessere maledictis quam accusare maluit, in quibus ipse melioris conditionis esse non 
<lb/>debet nec minus quam maledixerat male audire. Ad quod iam pergam, tantum antea 
<lb/>percontatus. Utrum te quis, Aeschines, rei publicae hostem an meum putare debet? Meum 
<lb/>videlicet. Cur ergo, cum liceret tibi per leges me accusare et, si deliquerim, poenis 
<lb/>subicere, in reddendis rationibus, in ferendis sententiis, in aliis iudiciis dudum 
<lb/>omisisti? [125] Nunc autem cum sim legibus, tempore, praeiudicio, redargutione vestra, qui 
<lb/>saepe me accusantes nihil omnino a me improbe factum probare potuistis, liberatus, 
<lb/>civitati ad quam rerum publice gestarum gloria pertinet, ob-
<pb n="133"/>
<lb/>viare conaris? Vide ne horum quidem hostis sis, meum vero te fingas.
<lb/>[126] Cum igitur pia et iusta sententia omnibus ostensa sit, oportet iam me, ut videtur, 
<lb/>licet minime procacem, pro multis ac falso in me dictis, quantum necessitas cogit pauca de 
<lb/>ipso dicere et quis ipse et ex quibus ortus sic facile initium maledicendi facit et verba 
<lb/>ita magnifice iactat ostendere! [127] Si enim Eacus aut Radamantus aut Minos esset 
<lb/>accusator noster ac non fabula et tritura fori et vilissimus scriba, haud equidem rero 
<lb/>grandiora dixisse nec rigidiora verba protulisse, velut in tragoedia exclamans: «O terra, 
<lb/>o sol, o virtus» et huiusmodi cetera, et rursus: «O intelligentia atque doctrina per quam 
<lb/>honesta atque turpia dinoscuntur». [128] Haec vos ipsum audistis dicentem. Tibi, pollute, 
<lb/>quicquam cum virtute, aut honestorum ac turpium ulla cognitio unde aut quomodo? Qui tibi 
<lb/>fas est disciplinam memorare? Qua qui praediti sunt nedum talia de se ipsis profiterentur, 
<lb/>verum etiam alio dicente erubescerent. Qui vero alieni sunt, ut tu, simulant quidem ob 
<lb/>stultitiam et audientibus molesti sunt. 
<lb/>[129] Sed cum quid de te ac de tuis dicendum sit minime ignorem, ignoro tamen unde sit 
<lb/>incipiendum. Utrumne ut pater tuus Tromes Elpiae servivit, ei qui apud Thesei templum 
<lb/>litteras docebat, compedes ferens et baculum? An ut mater tua in claustro apud Calamitum, 
<lb/>quotidianis nuptiis, te pulcherrimam statuam et summum pugilem tertiarum partium educavit? 
<lb/>An tu Formio tibicen, Dionis Freariei servus, ab hoc praeclaro quaestu eam abduxit? Per 
<lb/>Iovem et deos alios, vereor ne dum te digna dicam, me indigna proferam verba. [130] Ita-
<pb n="134"/>
<lb/>que hanc relinquo et a te ac a vita tua incipiam. Non erat ut quivis sed ex iis quos 
<lb/>populus detestatur. Sero enim tandem... sero tamen? immo vero heri atque pridie civis 
<lb/>simul et orator factus, duabus additis syllabis pro Tromite Atromitum patrem, matrem vero 
<lb/>Glaucotheam nominavit, quam omnes Empusam sciunt prius noncupatam, ex eo videlicet quod 
<lb/>omnia faceret ac paterentur. Unde enim alias? [131] Sed tamen usque eo ingratus ac pravus 
<lb/>es ut ex servo liber et ex inope locuples horum beneficio factus, nedum nullam gratiam 
<lb/>habeas, sed mercede accepta contra eos omnia geras. Et de quibus ambiguitas quaedam esse 
<lb/>potest omitto; quae autem pro hostibus manifeste gessit memorabo.
<lb/>[132] Nulli puto vestrum incognitus fuit Antiphon, qui se incensurum navalia nostra 
<lb/>Philippo pollicitus in urbem venit. Quem in Piraeo latitantem cum ego cepissem et in 
<lb/>contionem traxissem, clamando iste ac vociferando me in libera civitate rem facere 
<lb/>intolerabilem, quod calamitosos cives persequerer et domos alienas sine senatus decreto 
<lb/>adirem, ut dimitteretur effecit. [133] Et nisi consilium Ariopagi, re audita et populi 
<lb/>ignoratione cognita, hominem quaesisset et rursus captum ad vos reduxisset, ille poenas 
<lb/>nunquam dedisset, sed per huius operam evasisset quem vos postea tormentis confectum 
<lb/>extremo supplicio affecistis, ut iste etiam una secum merebatur. [134] Itaque postea, cum 
<lb/>vos iustum in Delum eadem ignoratione ducti qua multa perierunt syndicum elegistis, ut 
<lb/>Ariopagitis potestatem eius rei dedistis, confestim hunc ut proditorem removerunt et 
<lb/>Hyperidem in eius loco posuerunt. Hoc fecit se-
<pb n="135"/>
<lb/>natus Ariopagitarum ab ipsa ara ferens sententiam, quo in loco nullus inventus est qui 
<lb/>hunc scelestum removendum non censeret. [135] Et quod haec vera sunt testes cita.
<lb/>
<lb/>TESTES.
<lb/>
<lb/>[136] Cum igitur hunc ad dicendum electum senatus removit alterique commisit, tunc 
<lb/>proditorem et inimicum vestrum iudicavit. 
<lb/>Hoc unum in re publica ab isto forti viro gestum nequaquam iis simile est de quibus me 
<lb/>criminatur. Alterius autem vos memineritis. Nam cum Pyto Byzantius et legati omnium 
<lb/>sociorum a Philippo missi huc venissent ut civitati verecundiam inferrent arguerentque 
<lb/>eius iniurias, ego tunc Pytoni maxime elato plurimumque adversus vos fluenti non cessi 
<lb/>neque effugi, sed surgens restiti et iura civitatis non prodidi. Immo iuniurias Philippi 
<lb/>sic nudavi ac patefici ut ipsius socii fateri eas cogerentur. Iste vero Pytonem adiuvit et 
<lb/>contra patriam testimonium tulit et falsum quidem.
<lb/>[137] Nec satis id fuit, sed postea Anaxino speculatori se coniunxisse in Thrasonis 
<lb/>deprehensus est domo. Atqui quisquis speculatori ah hostibus misso solus solo congreditur 
<lb/>et colloquia existit. Harum rerum mihi testes voca. 
<lb/>
<lb/>TESTES.
<lb/>
<lb/>[138] Multa insuper de isto referre possum quae praetermitto. Etenim sic res est. Multa 
<lb/>ego referen-
<pb n="136"/>
<lb/>di habeo faculatatem quae iste, per id tempus, hostibus obsequendo et me persequendo 
<lb/>molitus est. Sed non resident haec in memoria vestra diligenter nec quod decet odium horum 
<lb/>gratia concepistis; sed mala quadam consuetudine magnam licentiam praestitistis ciucunque 
<lb/>velit rei publicae ac vestris commodis studentem supplantare atque calumniari, voluptatem 
<lb/>contentionum ac maledictorum pro utilitate rei publicae libenter commutantes. Itaque 
<lb/>semper facilius ac tutius fuit inimicis obsequentem mercedem capere quam pro utilitate 
<lb/>vestra certantem in re publica versari. 
<lb/>[139] Et favisse quidem Philippo antequam aperte esset hostis quanquam sit grave – nam 
<lb/>quid aliud dici potest adversus patriam? – tamen date huic, si vultis, date, inquam, 
<lb/>veniam huius. Sed palam navibus subtractis, Cherroneso populata, cum iam Attica 
<lb/>invaderetur, nec ambiguum erat bellum, quid unquam pro vobis a se factum pessimus iste 
<lb/>memorare potest? Nullum enim decretum nec maius nec minus pro utilitate rei publicae, 
<lb/>auctore Aeschine, est factum; vel si quod esse dicit in mea ostendat aqua. Sed non est 
<lb/>nullum. Atqui alterutrum necesse est: aut quod ea quae per id tempus a me gerebantur nullo 
<lb/>modo reprehendere poterat, nihil aliud decrevisse, aut quod hostium utilitati studebat, 
<lb/>commoda patriae tacuisse nec medium protulisse. 
<lb/>[140] At vero, quemadmodum nihil sententia sua decernebat, sic etiam cum adversus rem 
<lb/>publicam dicendum erat nihil loquebatur? Immo nulli ad dicendum relinquebat locum. Verum, 
<lb/>cetera quidem quae erannto obscuriora ferre poterat res publica; unum autem patratus est 
<lb/>tale, viri Athenienses, quod om-
<pb n="137"/>
<lb/>nibus prioribus finem imposuit; de quo plurima fecit verba Amphesseorum dogmata narrans, 
<lb/>quasi veritatem eversurus. Hoc certe eiusmodi non est. Unde? Quomodo? Nequaquam, nunquam 
<lb/>absterges maculam illic contractam, Aeschines, nunquam tantum dices. 
<lb/>[141] Voco autem omnes deos qui regionem incolunt et Apollinem Pythium qui huic urbi 
<lb/>praesidet atque pariter omnes oro, si vera sunt quae dicam quaeque tunc apud populum dixi, 
<lb/>statim cum sensi hunc scelestum talia moliri – cognovi enim, celeriter cognovi –, mihi 
<lb/>fortunam prosperam et salutem praestent; si vero aut privatae dissensionis aut simultatis 
<lb/>causa crimen adversus ipsum falsum induco, cuncotrum bonorum expertem me faciant. 
<lb/>[142] Quid ergo ista sic extuli ac vehementer extendi? Quia et cum litteras habeam publice 
<lb/>scriptas ex quibus ista clare probare possum et vos istorum sciam meminisse, tamen vereor 
<lb/>ne iste impar tantis facinoribus videatur nunquam tanta mala efficere potuisse; quod antea 
<lb/>evenit, cum miseros Phocenses sua opera evertit falsa huc renuntiando. [143] Amphissei 
<lb/>enim belli, per quod in Elatiam venit Philippus et per quod dux Amphictyonum electus 
<lb/>universam Graeciam subvertit, hic fuit auctor, et omnium maximorum malorum hic unus est 
<lb/>causa. De qua re, cum tunc apud populum verba facerem atque eum planissime attestarer: 
<lb/>«Bellum, Aeschines, in Atticam inducis, bellum, inquam, Amphictyonicum», alii ex composito 
<lb/>assidentes non permittebant me dicere, alii admirabantur et propter simultatem quae inter 
<lb/>nos erat vanum a me
<pb n="138"/>
<lb/>crimen confingi existimabant. [144] Quales vero fuerint huiusmodi res et cuius gratia 
<lb/>ordinatae et quemadmodum gestae nunc demum audite, quoniam tunc impediti fuistis. 
<lb/>Videbitis facinus bene compositum eritque vobis utile ad notitiam rerum publicarum et 
<lb/>quanta calliditas fuerit Philippi cognoscetis.
<lb/>[145] Bellum adversus nos conficere nullo modo poterat Philippus nec finem quem cupiebat 
<lb/>imponere, nisi Thebanos et Thessalos inimicos nobis fecisset. Sed quanquam praetoribus 
<lb/>nostris contra illum male pugnantibus, tamen et latronibus et bello ipso multis incommodis 
<lb/>afficiebatur. Nihil enim ex regionibus eius asportari poterat nec ea importari quibus 
<lb/>indigebat; [146] nec mari praevalebat nec in Atticam venire poterat Thessalis non 
<lb/>sequentibus nec Thebanis una euntibus. Fiebat autem natura ipsa loci et rerum utrinque 
<lb/>existentium ut etiam ipso duces nostros superante, omitto quales, tamen magnis incommodis 
<lb/>afficeretur. [147] Si ergo sui causa aut Thessalos aut Thebanos sibi coniungeret, non 
<lb/>putabat fore ut ex animo secum perserverarent; si vero eorum causa dux eligeretur, partim 
<lb/>decipere, partim suadere posse arbitratus est. Quid ergo molitur? Videbitis quam astute 
<lb/>bellum excitat in Amphictyonibus et circa Pyleam tumultum. Hoc enim facto videbat illos 
<lb/>statim indigere sui. [148] Si ergo hoc ab aliquo sociorum suorum factum esset, putavit 
<lb/>fore ut res ab eo composita animadverteretur, et Thebani ac Thessali et ceteri omnes 
<lb/>caverent. Si vero a vobis adversariis fieret, faciliter se id quod cupiebat confecturum 
<lb/>putavit. Quod quiem evenit. [149] Quo ergo pacto id agit? Hunc mercede data conducit, qui 
<lb/>nullo rem observante nec suspicante
<pb n="139"/>
<lb/>quidem, quemadmodum consuevit apud vos pleraque eiusmodi fieri, praerogativam nactus et a 
<lb/>tribus vel a quattuor per suffragium sublevatus pylagoras eligitur. Ut igitur, auctoritate 
<lb/>publica accepta, in Amphictyonas pervenit, ceteris omnibus posthabitis, ea perfecit pro 
<lb/>quibus mercedem acceperat; at verba colorata fabulasque, ut Cyrrea regio dedicata fuit, 
<lb/>enarrans hominibus insuetis verborum et futurum minime prospicientibus, [150] suadet ut 
<lb/>eam regionem, quam Amphissei ceu propriam colebant, invadant. Atque eo quidem tempore, cum 
<lb/>nihil omnino Locri molirentur adversus nos – quod hinc intelligere potestis: non poterant 
<lb/>Locri sine vocatione quicquam adversus non facere – quis igitur vos vocavit aut quando? 
<lb/>Nomina aliquem conscium, ostende si potes. Ac non potes, sed falsam causam mentiendo 
<lb/>adducis. [151] Circumeuntibus ergo Amphictyonibus regionem ut iste suaserat, insurgentes 
<lb/>contra eos Locri universos paene confonderunt, quosdam etiam ex sacrificolis arripuerunt. 
<lb/>Ut vero causae odiorum iam suberant ac bellum adversus Amphisseos gerebatur, primum 
<lb/>Cottyphus dux Amphictyonum copias delegit. Verum ut alii quidem non venerunt, alii 
<lb/>venientes nihil profecerunt, in secundo conventu corrupti quidam homines ex Thessalia 
<lb/>aliisque civitatibus, ut antea composuerunt, [152] Philippum vocandum censuerunt, 
<lb/>affirmantes aut ab ipsis conferendum esse pecunias et conductum militem nutriendum 
<lb/>poenaque efficiendum eos qui haec facere recusarent aut illum esse eligendum. Quid opus 
<lb/>est verbis? Eligitur dux hoc modo et confestim delectu habito copiisque in unum coactis 
<lb/>quasi Cyrream aditurus profectus
<pb n="140"/>
<lb/>dissimulato itinere, et Cyrreis et Locris relictus, Elatiam urbem occupat; [153] et nisi 
<lb/>Thebani, re cognita, confestim vobis adhaesissent, tanquam torrens in hanc urbem tunc 
<lb/>Philippus incidisset. At eus impetum Thebani compescuerunt, idque fecerunt maxime propter 
<lb/>alicuius dei erga nos benignitatem. Deinde, quantum ad unum hominem attinet, propter me. 
<lb/>Da mihi decreta et tempora in quibus haec facta sunt ut videatis quanta mala hoc 
<lb/>detestabile caput operatum poenas non dedit. [154-155] Recita.
<lb/>
<lb/>DECRETA AMPHICTYONUM.
<lb/>
<lb/>Recita etiam tempora; sunt enim cum iste munus publicum in Pylis gerebat.
<lb/>
<lb/>TEMPORA.
<lb/>
<lb/>[156] Da mihi epistolam quam, postquam Thebani non parebant, in Peloponnesum ad socios 
<lb/>scripsit Philippus ut intelligere possitis illum contra Graeciam, contra Thebanos, contra 
<lb/>nos egisse, finxisse autem se ex communibus Amphictyonum decretis agere. Iste vero 
<lb/>occasiones ac facultates huiusmodi sibi ministrabat. Recita epistolam.
<lb/>
<lb/>EPISTOLA.
<lb/>
<lb/>[157-158] Videtis quam fugiat privatas causas et in Amphictyones confugiat. Quis ergo 
<lb/>illum adiuvit? Quis occasiones praebuit? Quis omnium malorum causa fuit? Nonne iste? Non 
<lb/>dicatis igitur, viri Athenienses, universam Graeciam ab uno homine tanta ma-
<pb n="141"/>
<lb/>la perpessam fuisse. Non enim hoc ab uno factum est, sed a multis apud quoslibet improbis 
<lb/>atque corruptis, [159] quorum hic est unus quem, si dici fas sit, non dubitem equidem 
<lb/>communem pestem omnium appellare hominum, locorum, urbium; nam qui semen praebuit, is 
<lb/>nascentium causa est. Itaque magnopere vestram patientiam admiror, quod non confestim 
<lb/>surgentes illum laceratis. Sed veritas apud vos obscura est et quasi tenebris quibusdam 
<lb/>praepeditur.
<lb/>[160] Evenit autem mihi, dum ea quae isti contra patriam fecissent referrem, in eorum quae 
<lb/>contra eos ipse gessi mentionem incidere. Quae multis ex causis aequum est vos audire 
<lb/>velle, maxime quia turpe est, viri Athenienses, si ego quidem res ipsas pro vobis 
<lb/>toleravi, vos autem ne verba quidem eorum sustineatis. [161] Nam cum animadverterem 
<lb/>Thebanos, vos etiam quodammodo ab iis qui res pro Philippo gerebant deceptos, quod erat 
<lb/>utrisque formidandum et diligentissime cavendum, Philippum augeri negligentes nec ulla in 
<lb/>re id observantes, sed inimice sese adivincem labefactare cupientes, ne hoc fieret operam 
<lb/>ac studium meum interposui, nec id solum ex mea sententia, [162] sed ex Aristophontis 
<lb/>atque Euboli, quos sciebam omni tempore cupivisse hanc amicitiam firmare et, cum in 
<lb/>ceteris rebus sibi ipsis persaepe dissintirent, in hoc tamen uno idem semper sensisse. 
<lb/>Quos tu viventes assentando, impudentissime, sequebare, mortuos vero non dubitas 
<lb/>criminari. Nam quae tu mihi de Thebanis succenses illis magis quam mihi succenses, a 
<lb/>quibus ante me haec societas fuerat comprobata. [163] Sed illuc redeo: cum bellum 
<lb/>Amphisseum ab isto conflatum fuisset, ab aliis vero eius adiutoribus inimi-
<pb n="142"/>
<lb/>citia adverus Thebanos esset inducta, evenit ut Philippus nos invaderet, cuius rei gratia 
<lb/>istae civitates adivincem colliserant. Quod nisi praesensissemus, nec recipere quidem nos 
<lb/>potuissemus, sic isti procul rem ipsam compusuerant. Quemadmodum vero res erant ex iis 
<lb/>decretis responsionibusque cognoscetis, quae mihi recita. 
<lb/>
<lb/>[164-165] DECRETA.
<lb/>
<lb/>Recita etiam repsonsiones.
<lb/>
<lb/>[166-167] RESPONSA.
<lb/>
<lb/>[168] Cum per istorum operam Philippus civitates sic adinvicem disposuisset eiusmodi 
<lb/>decretis responsionibusque elatus, putansque fieri nullo modo posse ut vos cum Thebanis 
<lb/>posthac conspiraretis, profectus cum suis copiis Elatiam occupavit. Qua re huc nuntiata 
<lb/>quanta trepidatio in urbe fuerit, licet plerique meministis, tamen ex me pauca quae 
<lb/>necessitas exigit audiatis. 
<lb/>[169] Vesper quidem erat cum huc nuntiatum est Elatiam a Philippo captam. Cuius rei nuntio 
<lb/>exciti magistratus, alii ex cena surgentes scaenas in foro positas disturbant igneque 
<lb/>immisso cremant, alii praetores in forum cogunt tibicinemque vocant; tota urbs tumultu ac 
<lb/>trepidatione impletur. Mane autem facto, magistratus in curiam senatum vocant. Vos autem 
<lb/>in contionem frequentes ivistis et priusquam senatus quicquam decerneret, universus 
<lb/>populus in gradibus theatri superius consedit. [170] Dein-
<pb n="143"/>
<lb/>de, ut senatus venit et quae nuntiata fuissent exposuit nuntiusque ipse coram adductus 
<lb/>eadem ipse retulit, rogare cepit praeco quid consulere vellet; nullus tamen assurgebat. 
<lb/>Saepius autem praecone rogante nihilo magis quisquam assurgebat, cum omnes quidem 
<lb/>praetores omnesque oratores adessent, vocante communi patriae voce ut de sua salute 
<lb/>consuleretur. Nam quam praeco secundum leges vocem emittit, hanc esse communem patriae 
<lb/>vocem putandum est. [171] Atqui si eos qui rem publicam salvam esse vellent assurgere 
<lb/>oportuit, vos omnes et ceteri Athenienses assurgere debuistis – cuncti enim, ut bene scio, 
<lb/>patriae salutem volebatis –; si ditissimos, eos qui trecenti appellantur; si et benivolos 
<lb/>et locupletes, qui deinceps magna tributa pendunt; nam et cartitate et divitiis hoc agunt. 
<lb/>[172] Sed ut videtur, tempus illud atque illa dies non benivolum et locupletem civem 
<lb/>dumtaxat flagitabat, sed qui ab initio rem consecutus iam praevidisset cuius rei gratia 
<lb/>haec facta essent a Philippo et quid ipse sibi vellet. Nam qui haec iam antea non 
<lb/>diligenter praemeditatus esset, quanquam benivolus ac locuples, nihil magis quid agendum 
<lb/>foret cognoscere aut vobis consilium afferre potuisset. [173] Ego igitur in ae die 
<lb/>huiusmodi apparui, et assurgens illa dixi quae vos duorum gratia audire velle debetis: 
<lb/>primum ut intelligatis me solum ex omnibus qui in re publica versabantur in rebus arduis 
<lb/>adversisque temporibus nunquam caritatem patriae omisisse, sed dicendo et decernendo ea 
<lb/>quae utilia forent perquisisse, deinde quod pro parvo tempore ad reliqua rei publicae 
<lb/>negotia multo eritis peritiores. [174] Dixi ergo illos qui formidarent Thebanorum cum 
<lb/>Philippo initam societatem statum ipsum rerum pe-
<pb n="144"/>
<lb/>nitus ignorare. Nam, si hoc esset, iam ipsum non in Elatia, sed in nostris finibus 
<lb/>audiremus esse. Me tamen putare ac pro certo habere illa de causa illuc venisse Philippum, 
<lb/>ut Thebanorum mentes quemadmodum cupit dosponat. [175] Nam quoscunque Thebanos aut 
<lb/>decepisse aut pecunia corrupisse potuit, sibi iampridem asseruisse; esse vero quosdam quos 
<lb/>in sententiam suam trahere nondum potuit. Ea nunc de causa Elatiam occupasse, ut copias 
<lb/>ostentando et arma propius admovendo, cum suos extollat et alacriores faciat, tum 
<lb/>adversarios deterreat, ut sic vel concedant ea quae adhuc recusarunt, vel certe 
<lb/>compellantur. [176] Si igitur et nos, inquam, volumus si qua in re molesti fuerunt unquam 
<lb/>nobis Thebani eius rei nunc meminisse nec illis ullo modo credere, primum ea faciemus quae 
<lb/>maxime cupit Philippus; dende illus vereor ne mutatis iis qui nunc aversantur atque 
<lb/>unanimiter cunctis in Philippum conversis ambo simul Atticam arrumpant. Si tamen mihi 
<lb/>assentiemini, inquam, nec cupiditate animi nec contentione ea quae dicam considerabitis, 
<lb/>me viam ostensurum arbitror per quam hoc imminens rei publicae periculum dissolvatur. 
<lb/>[177] Quid ergo dico? Primum istum timorem esse deponendum et mutata mente pro Thebanis 
<lb/>suscipiendum, qui huic periculo sunt viciniore; deinde ab omnibus qui aetate sunt militari 
<lb/>in Eleusinam exeundum et cum armis sese ostentandum, ut si qui nobiscum sentiunt 
<lb/>Thebanorum aeque confidere possint, videntes eodem modo vos sibi pro libertate certantibus 
<lb/>opem ferre paratos quamadmodum iis qui patriam Philippo vendunt adest in Elatia auxilium 
<lb/>copiarum. [178] Post haec eligendos esse censeo legatos decem iisque potestatem una cum 
<lb/>praetori-
<pb n="145"/>
<lb/>bus dandam et exeundi et proficiscendi illuc quando eis videatur. Cum vero Thebas adierint 
<lb/>legati, quid observare debeant diligentissime animadvertite. Nihil a Thebanis suppliciter 
<lb/>postulare debent – non enim convenit tempori –, sed promittere vos auxilium laturos, si 
<lb/>ipsi postulabunt, cum ipsi sint extremo in periculo constituti, nos vero meliori 
<lb/>coniectura quid futurum esset providerimus; ut, si hoc recipiant et nobis assentiantur, 
<lb/>simul et quae cupimus consequantur et pro dignitate huius populi haec sint gesta; si vero 
<lb/>perficere nequeamus, ipsi sibi imputent errata sua, a nobis vero nihil turpiter aut 
<lb/>abiecte factum dici possit. [179] Haec et his similia cum dixissem, consedi, laudantibus 
<lb/>omnibus, nullo contradicente. Nec dixi quidem haec, non autem decrevi; nec decrevi, non 
<lb/>autem legatus abii; nec legatus abii, non autem persuasi Thebanis; sed de primo ad ultimum 
<lb/>cuncta perfeci, in nullo mihi ipsi parcens cum tanta pericula urbem circundarent. Da mihi 
<lb/>decretum tunc factum.
<lb/>[180] At quem vis me, Aeschines, et quem te illa die fuisse ponam? Vis me ponam eum quem 
<lb/>tu per contumeliam appellare soles Batalum, te vero heroa quendam egregium Cresfontam aut 
<lb/>Creontem aut quem tu saepe male egisti Oenomaon? Tunc igitur, in illo tempore, ego 
<lb/>Peanieus Batalus te Oenomao Cothochide utilior fui patriae. Nam tu nulla in re utilis 
<lb/>fuisti, ego in omnibus quae decent bonum civem. Recita hoc decretum.
<lb/>
<lb/>[181-187] DECRETUM
<lb/>
<lb/>[188] Hoc principium amicitiae cum Thebanis fuit, cum ante semper odium inimicitiaeque, 
<lb/>istis auctoribus, viguissent. Hoc decretum id periculum quod
<pb n="146"/>
<lb/>tunc rei publicae imminebat tanquam nubem aliquam dissipavit. Erat boni civis tunc 
<lb/>ostendisse omnibus, siquid iis haberet utilius, non hoc tandem tempore reprehendere. 
<lb/>[189] Calumniator enim atque consultor quanquam nulla in re conveniant, in hoc tandem uno 
<lb/>plurimum differunt, quod consultor ante rem gestam sententiam suam ostendit et fortunae 
<lb/>atque tempori sese, apud eos quibus suadet, obnoxium praestat. Alter vero, cum opus est 
<lb/>consilio, silentium agit, si quid adversi acciderit, maligne reprehendit. [190] Erat 
<lb/>igitur, ut ego dicebam, tempus illus viri boni et patriae amatoris iustorumque verborum. 
<lb/>Ego autem tantum superadiungo ut, si vel nunc ostendere quisquam possit quod illo sit 
<lb/>melius aut omnino aliquid ultra id quod tunc persuasi, me in crimine esse profitear. 
<lb/>Siquid est quod aliquis nunc faciendum fuisse viderit, quod tunc factum non sit, hoc ego 
<lb/>dico me latere non debuisse. At si non est nec dici potest etiam hodie, quid oportebat 
<lb/>consultorem facere? Nonne ea quae videbantur optima potissimaque eligere? [191] Haec ego, 
<lb/>Aeschines, feci, praecone flagitante quis consulere vellet, non quis accusare praeterita 
<lb/>aut divinare futura vellet. Te cum silentio per illud tempus in contionibus sedente ego 
<lb/>surgens consului. Sed quoniam tunc consilium tuum non ostendisti, saltem nunc ostende. 
<lb/>Dic quam rationem inire tunc oportuit aut quod tempus a me sit praetermissum, quae 
<lb/>societas, quae res agenda. 
<lb/>[192] Atqui praeteritum semper apud omnes relinquitur et nemo hoc in consultatione ponit; 
<lb/>futurum aut praesens consilium postulat: tunc ergo partim horum futura erant, ut nunc 
<lb/>videmus, partim iam
<pb n="147"/>
<lb/>aderant; in quibus vide quid ipse consilii capiendum censuerim nec ea quae evenerunt 
<lb/>intorqueas. Nam finis rerum omnium ut fortunae libuit imponitur; electio vero cosulentis 
<lb/>ingenium ostendit. [193] noli mihi hoc ut crimen obiectare, si evenit ut Philippus in 
<lb/>proelio vicerit; nam in dei id erat non in mea potestate. Sed quod non cuncta secundum 
<lb/>humani ingenii captum iuste simul atque diligenter providi et cum summo labore effeci aut 
<lb/>quod non honesta nec pro rei rublicae dignitate consului, hoc mihi obiecta atque ostende, 
<lb/>si potes. [194] Si vero hoc fulmen atque hic aestus non solum nos, verum ceteros quoque 
<lb/>Graecos vehementius invasit, quid est agendum? Velut si quis nautam, qui omnia pro salute 
<lb/>navigantium diligentissime comparaverit et omnibus navem instruxerit quae ad salutem 
<lb/>videbantur expedire, deinde, fluctibus agitantibus armis fatigatis aut confractis, 
<lb/>naufragii accuset. «At non eram gubernator», inquiet, – ut nec ego dux exercitus fui – 
<lb/>«nec fortunae dominus, sed ipsa fortuna omnium». [195] Verum illud vide atque attende: si 
<lb/>una cum Thebanis pugnantes superati sumus, quid illis Philippo coniunctis putandum est 
<lb/>fuisse eventurum, pro quibus tunc Philippus tantos emisit clamores? Et si nunc pugna 
<lb/>trium dierum iter procul ab Attica commissa tantum periculum ac terrorem huic urbu 
<lb/>attulit,quid expectandum fuit sicubi intra fines nostros hoc evenisset? Consistendi enim 
<lb/>et respirandi et multa de salute nostra providendi unus, duo, tres dies nobis spatium 
<lb/>dederunt; tunc autem... . Nec referenda quidem sunt illa quae nec experiri nos permisit
<pb n="148"/>
<lb/>deorum benignitas et provisio societatis huius quam iste calumniatur. 
<lb/>[196] Haec autem omnia ad vos, iudices, respondeo et ad illos qui circumstant atque 
<lb/>audiunt. Nam quantum ad hunc scelestum attinet brevis ac plana satisfacit oratio. Si tu 
<lb/>solus, Aeschines, haec futura praevidebas, tunc palam facere debuisti, cum civitas de iis 
<lb/>rebus consultabat. Si non praevidebas eidem cum aliis ignorationi obnoxius es. Itaque 
<lb/>quid tu magis de hisce rebus mei accusandi ius habes quam ego tui? [197] Ego certe in hoc 
<lb/>ipso melior quam tu fui civis, in hoc dico, necdum de aliis dissero, quod ego me ad illa 
<lb/>contuli quae utilia fore videbantur, nullius mei periculi rationem habens. At tu nec 
<lb/>meliora invenisti – non enim haec secuti essent – nec ad haec ipsa te utilem quoquomodo 
<lb/>praestitisti. Quod vero improbissimus ac inimicissimus huius urbis fecisset, hoc tu 
<lb/>fecisse in iis quae evenerunt comprobaris. Et simul Artistratus in Naxo et Aristolaus in 
<lb/>Thaso, huius urbis inimicissimi, amicos Atheniensium persequuntur in Thaso, et Aeschines 
<lb/>Athenis Demosthenem accusat. [198] Atqui cui infortunia Graecorum splendori sunt, perisse 
<lb/>dignior est quam aliem accusare, et cui tempora eadem quae hostibus civitatis utilia 
<lb/>sunt, is patriae amator nullo modo esse potest. Constat vero ex iis quae dicis ac facis 
<lb/>quaeque in re publica geris et rursus quae non geris. Agitur quid ex iis quae profutura 
<lb/>videantur? Mutus Aeschine. Offendit quippiam et fuit quale non oportuit? Adest Aeschines. 
<lb/>Velut nervi contracti atque disiecta ossa, cum malum quid corpus habet, tunc et ipsa 
<lb/>moventur. 
<pb n="149"/>
<lb/>[199] Sed cum eventibus maxime inhaereat, volo aliquid dicere incredibile et nulli, per 
<lb/>deos, miraculo sit, sed id quod dico benivole recipiat. Si cunctis ea quae evenerunt 
<lb/>manifesta fuissent omnesque praevidissent et tu praediceres atque attestareris clamando 
<lb/>ac vociferando, qui nihil omnino dixisti, nec ita quidem haec civitas aliter facere 
<lb/>debuit, si vel dignitatis maiorum aut futuri saeculi ratio est habenda. [200] Nunc enim 
<lb/>&lt;videntur&gt; non processisse res, quod est cunctis mortalibus commune quando deo 
<lb/>videatur, tunc autem, cum digna principatu haberetur civitas, sibi ipsi defecisse et 
<lb/>Philippo concessisse ac omnes prodidisse argueretur. Et si ipsa sine ullo certamine 
<lb/>abiecisset, pro quibus maiores nullum unquam periculum recusarunt, quis te non 
<lb/>abominaretur? Non enim rem publicam, nec me. [201] Quibus oculis venientes in hanc urbem 
<lb/>aspiceremus, si res ut nunc sunt essent, dux vero et dominus factus esset Philippus et 
<lb/>ceteri Graeci ne id fieret, praeter nos, restitissent, quanquam haec civitas nunquam ante 
<lb/>hoc tempus glorioso periculo securitatem ingloriam anteposuit? [202] Nam quis Graecorum, 
<lb/>quis barbarorum ignorat et Thebanos et Lacedaemonios prius et Persarum regem libentissime 
<lb/>concessuros fuisse ut haec civitas, suis omnibus retentis et aliis insuper quae vellet 
<lb/>acceptis, iussum fecisset concessissetque alteri Graeciae principatum? [203] Sed non 
<lb/>erant haec Atheniensibus patria nec tolerabilia nec convenientia nec potuit hic populus 
<lb/>unquam adduci ut dominantibus iniuste coniunctus secure servire vellet, sed omne tempus 
<lb/>de principatu, de gloria, de honore certare non destitit. [204] Haec vos et honesta et 
<lb/>vestris mori-
<pb n="150"/>
<lb/>bus consentanea iudicastis ut maiores, qui haec fecerunt, maximis laudibus prosequamini, 
<lb/>nec immerito. Quis enim non amet virtutem illorum qui, et regione et urbe deserta, naves 
<lb/>ingressi sunt, ne imperata cuiusque reciperent eumque qui hanc suaserat, Themistoclem, 
<lb/>ducem sibi elegerunt, et qui repugnabat nec parere decreto volebat, Cyrsilum, non solum 
<lb/>ipsi ipsum, sed et uxores illorum illius uxorem lapidibus obruerunt? [205] Nec 
<lb/>quaesiverunt tunc Athenienses oratorem nec ducem per quem servirent fortunate; sed nec 
<lb/>vivere quidem sine libertate voluerunt. Putabat enim eorum quisque se non parentibus 
<lb/>solis esse natum, verum etiam patriae. Interest autem hoc, quod is qui parentibus 
<lb/>dumtaxat natum se arbitratur; fatalem atque spontaneum vitae exitum expectat; at qui se 
<lb/>etiam patriae natum putat, ne illam servire videat morti se obiciet contumeliamque et 
<lb/>infamiam quam in patria servienti tolerare necesse est magis formidabit quam mortem. 
<lb/>[206] Si ergo vos a me inductos dicam ut ea quae digna forent maioribus vestris 
<lb/>faceretis, nullus est qui me non iuste reprehenderet. Sed ego vestras mentes eiusmodi 
<lb/>fuisse ostendo doceoque etiam ante me huiusmodi propositum huius populi fuisse; 
<lb/>ministerii tamen per singula tempora gestorum me participem fuisse dico. [207] Hic autem 
<lb/>Aeschines, me causam fuisse omnium affirmans et vos mihi infensos facere nitens quasi 
<lb/>omnium formidinum periculorumque auctori, me quidem praesenti honore, vos autem perpetua 
<lb/>gloria per omne tempus spoliare qauerit. Si enim improbatis rebus in re publica gestis 
<lb/>meis hunc damnabitis, errasse quidem videbimini, non fortunae vitio haec pertulisse. 
<pb n="151"/>
<lb/>[208] Sed non est causa cur erretis, viri Athenienses, pro libertate et salute omnium 
<lb/>pericula subeuntes, non, per eos qui in Plataeis in acie steterunt progenitores et qui in 
<lb/>Salamina navali proelio et qui in Artemisio et multos alios praeclaros viros quorum in 
<lb/>publicis annalibus extat memoria, quos haec civitas simili dignata honore sepliit, 
<lb/>Aeschines, non illos dumtaxat qui victores fuerunt, sed omnes. Nec immerito; nam quod 
<lb/>fuerat bonorum civium opus omnes fecerunt, fortuna vero sic usi sunt ut fatum praeparavit.
<lb/>[209] Deinde me honore et gratia apud hos privare quaerens, tropaea, pugnas et antiquas 
<lb/>res gestas commemoras, quarum commemoratione praesens certamen non indigebat. Me autem, 
<lb/>de principatu rei publicae consulentem, quam mentem induere oportuit? An eorum qui 
<lb/>indigna huius populi censebant? [210] Iuste, mehercle, interissem. Praeterea, nec vos, o 
<lb/>viri Athenienses, publicas et privatas causas eadem mente iudicare debetis, sed consilia 
<lb/>privatarum rerum privatis legibus actionibusque metiri, publica vero ad dignitatem 
<lb/>maiorum referre et quisque vestrum, cum ea iudicantur, simul cum tabella mentem civitatis 
<lb/>induere. [211] Sed in maiorum mentionem lapsus nonnulla decreta ac res gestas 
<lb/>praetermisi. Redire ergo volo illuc unde digressus sum. 
<lb/>Postquam Thebas pervenimus, offendimus ibi Philippi et Thessalorum et aliorum sociorum 
<lb/>legatos et nostros quidem amicos metu perculsos, illius vero alacres atque erectos; et ut 
<lb/>haec me non dicere temporis causa videatis; recita mihi epistolam quam tunc legati 
<lb/>scripsimus. Atqui iste eo calumniae provehitur ut siquid bene gestum fuerit, tempori 
<lb/>tribuat, non mihi; quae autem aliter evenerunt
<pb n="152"/>
<lb/>me ac fortunam meam dicat causam fuisse. Et, ut videtur, consultor ego atque orator, 
<lb/>eorum quae verbo atque consilio bene gesta sunt nullo modo videor particeps, eorum vero 
<lb/>quae armis et exercitu infeliciter processerunt solus causa videor sibi fuisse. Qui 
<lb/>acerbior calumniator reperiri potest aut detestabilior? Recita epistolam.
<lb/>
<lb/>[213] EPISTOLA
<lb/>
<lb/>Cum ergo contionem advocavissent Thebani, illos prius introduxerunt propter societatem; 
<lb/>qui adeuntes verba fecerunt multa pro Philippo, multa contra nos dicentes et quaecunque 
<lb/>feceratis unquam contra Thebanos commemorantes. Summa dicendi haec fuit: ut pro 
<lb/>beneficiis a Philippo acceptis amicos se illi praestarent, pro iis vero quae a vobis 
<lb/>iniuste perpessi erant poenas capere vellent aut per se invadentes aut una secum Atticam 
<lb/>irrumpentes. Addiderunt etiam ex iis quae ipsi suadebant fore ut omnis generis praeda ex 
<lb/>Attica in Boetiam traducretur, ex iis vero quae nos essemus dicturi et pecora et homines 
<lb/>et cetera bona ex Boetia auferri. Alia praeterea multa in hanc sententiam disseruerunt. <lb/>[214] Contra haec quid nos dixerimus? Singula quidem sic libenter referrem ut pro ipsis <lb/>referendis vitam paciscerer, sed vereor ne praeteritum tempus tanquam diluvium aliquod 
<lb/>harum rerum memoriam ita deleverit ut molestus ac supervacuus hic sermo videatur. Quae 
<lb/>tamen nos persuasimus et quae nobis illi responsa dederunt audite. 
<lb/>
<lb/>[215] RESPONSIO THEBANORUM.
<lb/>
<pb n="153"/>
<lb/>Post haec igitur, illis vocantibus, vos existis, auxilium tulistis et, ut media omittam, 
<lb/>sic familiariter vos susceperunt ut cum ipsorum pedestres equestresque copiae foris 
<lb/>essent, intra urbem atque in domos inter liberos atque coniuges et cetera carissima 
<lb/>exercitum vestrum receperunt. Atqui de tribus praeclarissimis rebus illa die nos apud 
<lb/>omnes homines Thebani commendaverunt: de fortitudine, de iustitia, de modestia. Nam 
<lb/>bellum eligendo potius una nobiscum quam adversus nos gerere et fortiores esse et 
<lb/>iustiorem habere causam quam Philippum iudicaverunt; et quae apud ceteros plurimae 
<lb/>custodiae sunt, liberos et coniuges, nobis credendo, temperantiae fiduciam de nobis se 
<lb/>habere ostenderunt. [216] De quibus omnibus, viri Athenienses, quantum in vobis fuit 
<lb/>recte eos existimasse apparuit. Nam tanto exercitu Thebas ingresso nullus adversus 
<lb/>quenquam vestrum, ne iniuste quidem, questus est; ita vos modestos praestitistis. Et bis 
<lb/>cum hoste congressi prioribus pugnis, una super fluvio, altera apud chimeram, non solum 
<lb/>fortes viri, verum etiam mirabiles apparuistis ornatu, structura, audacia. Ex quibus ab 
<lb/>aliis quidem vobis laudes, a vobis autem supplicationes atque pompae diis immortalibus 
<lb/>fuerunt. [217] At equidem libenter peterem, cum pro his rebus gestis gaudio ac 
<lb/>gratulationibus urbs erat referta, utrum in sacrificiis et in laetitia una cum populo 
<lb/>erat Aeschines, an tristis et bonis publicis infensus, domi manens affligebatur. Si 
<lb/>aderat et una cum ceteris particeps fuit, indigne facit, immo impie, si illa quorum ut 
<lb/>prospere gestorum deos testes vocavit a vobis nunc improbanda censet qui deos iurati 
<lb/>estis. Si non affuit, quomodo perire dignus non est, nec semel, 
<pb n="154"/>
<lb/>sed pluries, si de quibus alii laetitiam susceperunt ipse mestitia afficiebatur? Recita 
<lb/>haec decreta. 
<lb/>
<lb/>DECRETA
<lb/>
<lb/>[218] Nos itaque tunc in festis eramus, Thebani vero se a nobis salutem accepisse 
<lb/>arbitrabantur; et factum erat ut ii qui auxilio indigere videbantur, ipsi mihi 
<lb/>assentiendo aliis auxilium ferrent. At quas tunc voces emisit Philippus et in quibus 
<lb/>fuerit perturbationibus istorum gratia declarant eius epistolae in Peloponnesum missae; 
<lb/>quas nunc mihi recita ut videatis quid assiduitas et labores et legationes et decreta 
<lb/>mea, quae nunc iste vituperat, perfecerunt. 
<lb/>[219] Atqui complures apud vos, viri Athenienses, oratores ante me praeclari fuerunt, 
<lb/>Callistratus ille, Aristophon, Cephalus, Thrasybulus, alii multi; nullus tamen istorum se <lb/>omnino totum rei publicae tradidit; sed alter decernebat, non legationes obibat; alter 
<lb/>legationes obibat, non autem decernebat. Relinquebat enim sibi quisque partim 
<lb/>facilitatem, partim refugium, si quid forte accidisset. [220] «Quid ergo? – dicet 
<lb/>quispiam – tu usque adeo cunctis et magnitudine animi et viribus antecellis ut unus omnia 
<lb/>exsequaris?». Non dico hoc, sed tanta mihi videbatur periculi magnitudo quod tunc 
<lb/>imminebat, ut existimarem nullam propriae securitatis habendam esse rationem et bene 
<lb/>actum putari, si nihil omittendo ea que agenda forent agerentur. [221] Persuaseram etiam 
<lb/>mihi, stulte fortasse, attamen persuaseram, neque sententiam dicendo quenquam melius 
<lb/>decreturum esse hoc legationes
<pb n="155"/>
<lb/>obeundo diligentius quenquam id agere. Ea de causa me omnibus exposui. Recita epistolas 
<lb/>Philippi.
<lb/>
<lb/>EPISTOLAE.
<lb/>
<lb/>[222] In hoc coniecit Philippum opera mea. Hanc ille vocem emisit propter me, multa et 
<lb/>acerba prius contra urbem minatus; ob quas quidem res iuste coronatus tunc fui, praesente 
<lb/>et non repugnante quidem te; Diondas vero, qui tunc repugnavit, quintam partem 
<lb/>sententiarum non reportavit. Recita mihi decreta quae tunc in accusationem deducta, non 
<lb/>tamen ab isto attentata evaserunt.
<lb/>
<lb/>DECRETA.
<lb/>
<lb/>[223] Haec decreta, viri Athenienses, easdem habent syllabas atque eadem verba quae prius 
<lb/>Aristonicus et nunc Ctesiphon scripsit. Et haec Aeschines ipse non accusavit nec 
<lb/>accusanti fuit subscriptor. Atqui tun Demomelem qui haec decrevit et Hyperidem magis 
<lb/>iuste quam hunc persequi licebat. [224] Quamobrem? Quia nunc iste ad illos se referre et 
<lb/>res iudicatas et istum non accusavisse, cum alii tunc accusarent, et leges non permittere 
<lb/>id de quo actum est agi et alia multa allegare potest. Tunc autem res ipsa per se 
<lb/>iudicabatur ante quam praeiudicium fieret. [225] Sed non licebat, opinor, tunc facere 
<lb/>quae nunc facit, ex antiquis vetustisque decretis multa colligere, quae nec praevidere 
<lb/>quisquam poterat nec opinari ab isto hodie referri, calumniari et temporibus transpositis 
<lb/>et falsis causis pro veris inductis asserere. [226] Non licebat tunc ita facere, sed sub 
<lb/>ipsa 
<pb n="156"/>
<lb/>veritate quae recens erat, vobis res ipsas gestas memoria tenentibus et quasi in manibus 
<lb/>singula habentibus, omnia eius verba nota fuissent. Quapropter redargutiones iuxta res 
<lb/>ipsas fugiens, post, tot elapsis temporibus venit, rhetorum certamen, ut mihi videtur, 
<lb/>non rerum gestarum examen et iudicium verborum, non utilitatis cuiusque rei publicae 
<lb/>inducens. 
<lb/>[227] Deinde vos perstringere volens, ait, quam de nobis opinionem domo attulistis, eam 
<lb/>in iudicio non esse attendendam; quemadmodum enim, inquit, cum pecuniam alicui superesse 
<lb/>putatis, si, posito diligenter calculo, nihil sibi deberi reperiatur, conceditis, sic 
<lb/>nunc iis quae ratio ostendit inhaerendum esse. Videbitis quam fragile sit omne quod est a 
<lb/>iustitia seiunctum. [228] Nam ex hoc sapienti eius exemplo planissime confitetur vos 
<lb/>intelligere me pro patria certavisse, ipsum autem pro Philippo. Non enim dissaudere 
<lb/>quaereret, ni talis de utroque esset opinio. [229] Quod tamen non iuste quaerit hanc 
<lb/>opinionem removere ego ostendam non positione calculorum – non enim haec est rerum 
<lb/>ratiocinatio –, sd commemoratione brevi rerum a me gestarum, calculatoribus simul et 
<lb/>testibus vobis audientibus utens. Mea opera, quam iste criminatur, cum Thebani una cum 
<lb/>Philippo Atticam invasuri forent, ut nobiscum coniungerentur ac illum prohiberent 
<lb/>effecit; [230] cum bellum in Attica futurum esset, ut septigentis stadiis procul ab urbe 
<lb/>in finibus Boetiae gereretur; cum latrones ex Euboia praedaturi nos forent, ut maritima 
<lb/>regio omni tempore belli pacata fuerit; cum Hellespontum occu-
<pb n="157"/>
<lb/>paturus esset Philippus, Byzantio capto, ut nobiscum adversus illum Byzantii pugnarent. 
<lb/>An tibi instar calculi videtur horum rerum commemoratio? An horum memoriam censes tolli 
<lb/>oportere ac non potius ut omne tempus firma sit cogitare? Illud non addo quod 
<lb/>crudelitatem, quam videre licet in iis quorum Philippus dominus est constitutus, alios 
<lb/>experiri contigit, humanitatis vero quam pro ceteris captandis erga nos simulavit, vos, 
<lb/>nec improbe, fructum consecuti estis. [232] Sed hoc omitto. Nec illud dicere verebor 
<lb/>quod, siquis oratorem velit iuste sine calumnia intueri, non qualia tu nunc referebas 
<lb/>accusaret, exempla fingens et verba atque gestus velut in scaena componens – valde 
<lb/>nimirum, ut videtur, res Graeciae periclitaverunt, si ego hoc verbum ac non hoc protuli, 
<lb/>aut si huc, non illuc manum traduxi –, sed haec consideraret, quas vires habebat civitas 
<lb/>quaeve auxilia, cum ad rem publicam me contuli, et quae post haec ipse comparavi 
<lb/>qualesque tunc forent hostium res. Ac deinde, si ego minui has copias, me accusare, si 
<lb/>auxi, non obtrectare debuisti. Cum ergo tu hoc facere nolueris, ipse faciam; et 
<lb/>animadvertite si iusto utar sermone. 
<lb/>[234] Potentiam civitas habebat insulares, non tamen omnes, sed imbecilliores (non enim 
<lb/>Chius nec Rhodus nec Corcyra vobiscum erant); pecuniarum vero ordinationem ad quinque et 
<lb/>quadraginta talenta et haec iam prius erant absumpta, peditem vero aut equitem praeter 
<lb/>domesticos nullum. Quod autem deterrimum erat et maxime hostibus accomodatum, isti 
<lb/>vicinos omnes sic disposuerant ut inimici propius essent quam amici Megarenses, Thebanos, 
<pb n="158"/>
<lb/>Euboios. [235] Hic erat tunc nostrarum rerum status nec praeter haec dici quicquam 
<lb/>potest. Philippi autem, cum quo nobis erat certamen, quemadmodum res erant considerate. 
<lb/>Primum eorum qui sequebantur dominabatur, ipse suo arbitrio eorum quae ad bellum 
<lb/>pertinent moderator, quod maximum est omnium rerum; deinde isti arma semper habebant in 
<lb/>manibus; pecuniis affluebat, ex sua sententia res gerebat, non praedicens in consiliis 
<lb/>nec in aperto quid agendum foret disceptans nec obtrectantibus aut iudiciis subiacens nec 
<lb/>causas fugiens nec obnoxius cuiquam, sed ipse dominus, dux, imperator omnium. [236] Ego 
<lb/>vero qui illi oppositus eram – nam hoc examinari convenit – cuius eram dominus? Nullius 
<lb/>certe. Nam hoc ipsum dicere ad populum, quod solum in me fuit, una cum istis qui mercede 
<lb/>corrupti erant, commune mihi feceratis et in quibus isti superabant – quod saepe accidit, 
<lb/>qua tandem ex causa omitto – haec vos pro hostibus decernebatis. [237] Attamen ex 
<lb/>huiusmodi iniquitate rerum ego socios vobis feci Euboios, Achaeos, Corinthios, Thebanos, 
<lb/>Megarenses, Leucadios, Corcyreos; a quibus quindecim milia peditum, duo milia equitum, 
<lb/>absque urbanis eorundem auxiliis, congregavi. Pecuniarum vero quantum potui maximum 
<lb/>numerum disposui. [238] Si vero Thebanorum aut Byzantiorum aut Euboiorum foedera 
<lb/>commemoras aut de aequitate nunc contendis, primo quidem ignoras et ante, cum pro salute 
<lb/>Graecorum pugnatum est, ex trecentis navibus – tot enim pugnaverunt – ducentas 
<lb/>Atheniensium fuisse; nec putavit tunc populus Atheniensis ius suum minui nec diem illi 
<lb/>dixit qui huius consilii fuerunt auctores nec unquam super iis con-
<pb n="159"/>
<lb/>questus est – nam turpe id quidem –, sed diis gratias habuit, si in communi Graecorum 
<lb/>periculo ipse plus quam omnes reliqui ad salutem contribuit, quanquam vanas iis gratias 
<lb/>praestas in me accusando. [239] Quid enim nunc tandem mones quid tunc fuerit faciendum, 
<lb/>ac non tunc, cum esses in urbe, haec tua sententia decrevisti, siquidem id tempora 
<lb/>patiebantur, in quibus non ut volebamus, sed ut facultas dabatur nobis necesse erat 
<lb/>suscipere? Nam praesto erat qui emeret et qui eos quos nos reiceremus sibi promptissime 
<lb/>ascisceret pecuniasque superadderet.
<lb/>[240] Quod si nunc accusor, quid putatis, si me frigide ac parce incedente recessissent 
<lb/>ii populi et Philippo se coniunxissent et simul Euboiae et Thebarum et Byzantii dominium 
<lb/>nactus esset, hos impios homines fuisse dicturos? [241] Nonne proditos, nonne repulsos 
<lb/>fuisse illos qui nobiscum esse cupiebant atque ita Hellespontum et transmissionem 
<lb/>frumenti in dicionem Philippi pervenisse, bellum vicinum et grave propter Thebanos in 
<lb/>Atticam introductum, mare propter Euboiam navigari nequivisse? Non haec et multa alia 
<lb/>dicerent? [242] Mala, o viri Athenienses, mala res est obtrectatio semper et ubique 
<lb/>calumnians; hic etiam natura impudens est, nihil unquam liberale, nihil laudabile 
<lb/>operatus, tragica simia, rusticus Oenomaus, absurdus orator. Quid enim eloquentia tua 
<lb/>usui inquam fuit rei publicae? Nunc dici de rebus praeteritis? [243] Velut si medicus 
<lb/>quispiam aegrotantes adiens nihil adinveniat neque ostendat quo morbum effugere queant; 
<lb/>deande, mortuo illorum aliquo, cum busta eindem fiant, ad monumentum secutus dicat: «Si 
<lb/>hoc et hoc fecisset homo iste, non esset mortuus». Attonite, nunc tandem hoc ais?
<pb n="160"/>
<lb/>[244] Non ergo nec conflictum illum – super quo laetitia exultas, cum suspirare deberes – 
<lb/>quantum ad me attinet civitati evenisse reperies. Sic enim considerate: nullo ex loco ad 
<lb/>quem a vobis missus legatus fui, victus recessi a Philippi legatis, non ex Thessalia, non 
<lb/>ex Ambracia, non ex Illyriis, non a Thraciae regibus, non ex Byzantio, non aliunde 
<lb/>unquam, non tandem nuperrime ex Thebis; sed in quibus legati eius superabantur dicendo, 
<lb/>ipse armis fretus superabat. [245] Hoc igitur a me efflagitas nec te pudet cui mollitiem 
<lb/>obicias ab eodem ut Philippi copias solus profligaret requirere, et hoc verbis dumtaxat? 
<lb/>Nam cuius alterius habebam potestatem? Non enim animi cuiusquam nec eorum qui in acie 
<lb/>steterunt nec belli gerendi cuius a me rationem reposcis. [246] At omnia quae spectant ad 
<lb/>oratorem perscrutare diligenter, eorum examen subire non recuso. Quae ergo sunt illa? 
<lb/>Vedere res inceptas, praesentire, praedicere. Haec a me facta sunt. Et insuper in omnibus 
<lb/>rebus agendis tarditatem, prigritiam, ignorantionem, contentiones, quae communia 
<lb/>civitatum et necessaria sunt vitia, quantum potest compescere; et concordiam, amicitiam 
<lb/>et ad illa quae agenda sunt animationem reducere. Et haec omnia a me facta sunt nec 
<lb/>reperietur quicquam a me esse praetermissum. [247] Siquis ergo petat quibus rebus 
<lb/>potissimum res confecerit Philippus, omnes dicent: exercitu et largitione atque 
<lb/>corruptela eorum qui rebus praeerant. Ego copiarum nec dominus eram nec dux; itaque nihil 
<lb/>hoc ad me. In largitione vero et corruptione ipse Philippum superavi. Ut enim qui 
<lb/>pecuniam dat vincit eum qui accipit, sic qui non
<pb n="161"/>
<lb/>accipit nec corrumpi se permittit victor est pollicentis. Quare victrix est civitas, 
<lb/>quoad me. 
<lb/>[248] Quae igitur a me gesta sunt, ob quae hic iuste de me illa scribere potuit, haec 
<lb/>sunt et huiusmodi multa; quae vos omnes novistis, ea iam dicam. Post pugnam statim, cum 
<lb/>populus Atheniensis omnia quae ego fecissem cognosceret, in ipsa formidine et gravissimis 
<lb/>temporibus, quo in tempore non ingratos erga me fuisse multitudinis animos mirandum 
<lb/>videtur, primum quidem circa tutelam ac defensionem urbis meas sententias secutus est et 
<lb/>quaecunque ad custodiam facta sunt, deputatio custodum, fossae atque aggeres, reparatio 
<lb/>murorum meis decretis sunt facta; deinde cum virum ad rem frumentariam deputaturus esset, 
<lb/>me ex omnibus elegit. [249] Et post haec, cum malivoli mei in unum coacti accusationes, 
<lb/>delationes multifariam adversus me induxissent, non per se ab initio, sed per eos per 
<lb/>quos latere existimabant (scitis enim ac meministis primis illis temporibus singulis fere 
<lb/>diebus ad iudicium me traxisse, nec Sosiclei amentiam nec Philocratis calumniam nec 
<lb/>Diondae Malinique insaniam adversus me intentatam reliquisse), in his omnibus maxime 
<lb/>deorum, deinde etiam vestro ac reliquorum Atheniensium beneficio incolumis evasi. Iuste; 
<lb/>hoc enim verum est et pro iuratis et pro iuramenta ipsa agnoscentibus iudicibus. [250] 
<lb/>Cum ergo accusatus sum, cum me absolvistis et quintam partem sententiarum accusatoribus 
<lb/>non dedistis, tunc iudicastis me optime rem publicam gessisse; in quibus vero ipse 
<lb/>accusatus evasi, iusta me et suadere et decernere ostendistis. In quibus autem positis 
<lb/>calculis liberastis, iuste et incorrupte me in publicis rebus versatum confessi estis. 
<lb/>quae cum
<pb n="162"/>
<lb/>ita sint, quod rebus a me gestis nomen imponere debuit Ctesiphon? Non id quod populum 
<lb/>videbat imposuisse, non id quod iuratos iudices, non id quod veritatem apud omnes certam?
<lb/>[251] «Ita – inquit –, verum Cephali illud praeclarum nunquam accusatem fuisse». Et 
<lb/>fortunatum certe. Sed tamen is qui saepe accusatus nunquam convictus fuit, quid ob eam 
<lb/>rem magis reprehendi potest? Etsi, quantum ad hunc attinet, viri Athenienses, instar 
<lb/>Cephali mihi gloriari licet; nunquam enim ab isto accusatus sum. Itaque, quantum in te 
<lb/>est, nihilo deterior ego civis quam Cephalus.
<lb/>[252] Multifariam vero huius amentiam et calumniam videre licet, maxime tamen in iis quae 
<lb/>de fortuna disseruit. Mihi autem quicunque homo homini fortunam obiectat desipere 
<lb/>videtur, nam cum is qui optimo statu se putat et prosperam habere fortunam nihil 
<lb/>exploratum habeat an usque ad vesperas talis futura sit, qua ratione de ea loqui aut 
<lb/>alteri obiectare queat? Cum itaque iste, praeter alia multa, de iis quoque superbe 
<lb/>locutus sit, videte et animadvertite quanto verius et humanius a me dicetur. [253] Ego 
<lb/>quidem fortunam huius urbis bonam esse arbitror – et hoc video et per Dodonaeum et per 
<lb/>Apollinis Pythii oraculum nobis esse responsum –, omnium tamen hominum in hoc tempore 
<lb/>duram atque gravem esse dico. Nam quis Graecorum aut barbarorum non multis premitur 
<lb/>calamitatibus? [254] Quod ergo consilium cepimus laudabile quodque melius nobiscum actum 
<lb/>sit quam cum aliis Graecis, qui, si nos desertos atque abiectos relinquerent, se beatos 
<lb/>fore arbitrabantur, bonae fortunae huius urbis imputo. Quod vero aliquid adversi passi 
<lb/>fuimus nec omnia quae optavimus no.
<pb n="163"/>
<lb/>bis evenerunt, communis fortunae omnium partem aliquam hunc populum suscepisse reor. 
<lb/>[255] Privatam vero meam et uniuscuiusque vestrum fortunam in privatis rebus 
<lb/>considerandam censeo. Haec mihi de fortuna videntur et iuste quidem, ut opinior; quae vos 
<lb/>quoque sentire credo. At iste privatam fortunam meam publica civitatis fortuna validiorem 
<lb/>esse dicit, parvam atque tenuem magna atque potenti. Quomodo hoc fieri potest?
<lb/>[256] Atqui si prostinus fortunam meam examinare vis, Aeschines, cum tua ipsam compara 
<lb/>et, si tuam reperias inferiorem, mihi meam ne obicias. Vide igitur statim ab initio 
<lb/>aetatis nec me per deum quisquam levitatis accuset. Nam mihi quidem nec ob paupertatem 
<lb/>quis vituperandus videtur nec ob divitias extollendus. Verum huius maledicta atque 
<lb/>calumniae me cogunt in huiusmodi sermones devenire, quibus quantum potero temperate utar. 
<lb/>[257] Mihi ergo contigit, Aeschines, in pueritia quidem constituto ad magistros, ut 
<lb/>congruebat, proficisci et cuncta habere quae habenda sunt ei qui nihil turpe facturus sit 
<lb/>propter egestatem; post pueritiam vero consequenter apparatus ludorum, praefecturas 
<lb/>navium praebere, nullo honesto munere nec publice nec pravatim carere, sed et rei 
<lb/>publicae et amicis utilem esse; deinde cum ad rem publicam me contuli, eiusmodi partes 
<lb/>eligere atque ita me gerere ut et a civibus et a ceteris saepe sim corona donatus nec vos 
<lb/>inimici ausi fuistis mea facta ut non recta accusare. [258] Haec mihi fortuna fuit et, 
<lb/>cum multa praeterea dicere possim, praetermitto, veritus ne commemoratio huiusmodi rerum 
<lb/>aliquid invidiae contrahat. At tu, gloriose vir, qui ceteros sic insolenter fastidis, 
<lb/>compara cum his for-
<pb n="164"/>
<lb/>tunam tuam. Puer summa cum egestate educatus es, una cum patre ludo litterario assidens, 
<lb/>atramentum terens, subsellia purgans, paedagogeum exornans servi instar, non liberalis 
<lb/>adolescentis. [259] Vir deinde factus matri initianti codices lectitabas et in aliis 
<lb/>huiusmodi auxilium praebebas, per noctem nervis et crateribus intentus eos qui 
<lb/>initiabantur lustrabas, pilis abstergens ac dicere illos iubens: «Effugi malum, inveni 
<lb/>melius», qua in re nullum unquam praeclarius ululasse gloriari solebas (quod ego verum 
<lb/>arbitror; non enim existimetis ipsum ita grande proloqui, ululasse autem non immensum); 
<lb/>[260] die vero pulchros thyasos per vicos agebas maratho et apio coronatos, angues 
<lb/>concrectans et super caput extollens, clamansque «evi savi» et «hyis actis actis hyis», 
<lb/>dux, princeps, ederifer et lucernifer ab aniculis appellatus, mercedem pro his capiens 
<lb/>enthrypta et neilata, in quibus quis fortunam tuam recte beatam dicet? [261] Cum vero 
<lb/>inter populares scriptus es, quoquo modo id fuerit – nam hoc praetereo –, sed cum 
<lb/>scriptus es, confestim praeclarum opus tibi assumpsisti: scribam esse ac ministrum 
<lb/>magistratuum. Ut vero tandem ab hoc quoque emersisti, omnia de quibus alios accusas ipse 
<lb/>operatus, nihil priorum deturpasti posteriori vita. [262] At Symido et Socrati 
<lb/>histrionibus quos raucos appellabant locatus, tertias partes fabularum agebas, ficus, 
<lb/>uvas, olivas ex alienis fundis colligens, plura accipiens vulnera quam cum de vita et 
<lb/>sanguine certatur; erat enim bellum vobis cum spectantibus infestum, a quibus cum plura 
<lb/>acceperis vulnera, recte eos qui insueti sunt huiusmodi periculorum veluti ignavos 
<lb/>timidosque contemnis. [263] Sed relictis quae de paupertate dici possunt, ad
<pb n="165"/>
<lb/>crimina eodem ordine quo tu nuper proficiscor. Tales enim partes rei publicae tibi 
<lb/>assumpsisti, cum tandem ea tibi quoque evenit, per quas florente quidem patria et 
<lb/>incolumi re publica instar leporis tibi erat vivendum, timide, trepide, semper expectando 
<lb/>plagas pro iis quae conscius tibi eras nefarie perpetrasse, eversis autem ceteris alacrem 
<lb/>te ostendisti. [264] Atqui quisquis mille civibus necatis fiduciam assumpsit, quid ab 
<lb/>illis qui supersunt dignus est pati? Multa praetereo quae referre possum. Non enim 
<lb/>cunctas sordes istius, quas ostendere valeo, dicendas esse reor, sed eas quas sine 
<lb/>verecundia mea possum referre. 
<lb/>[265] Compara igitur tuam ac meam vitam benigne et sine acerbitate, Aeschines, deinde ab 
<lb/>istis pete utrius fortunam mallent. Docuisti litteras, ego didici. Initiasti, ego 
<lb/>initiatus fui. Saltasti in choreis, ego choream dedi. Fuisti scriba, ego magistratum 
<lb/>gessi. Fuisti actor, ego spectator. Cecidisti, ego exsibilavi. Pro hostibus omnia 
<lb/>gessissi in re publica, ego pro patria gessi. [266] Omitta alia, at nunc hodie ego de 
<lb/>corona certo, quod est nihil per iniuriam unquam fecisse. Tu vero sycophanta nunc quidem 
<lb/>appares, sed utrum de cetero id tibi facere liceat vel omnino non liceat periclitaris. 
<lb/>Praeclarae nimirum fortunae vir meam ut improbam accusat. 
<lb/>[267] Age, nunc mihi recita munerum meorum testimonia quae ipse subii; affer tu nunc, 
<lb/>Aeschines, carmina quae disperdebas:
<lb/>«Adsum a mortuorum latebris et tenebrarum portis...»
<lb/>et
<lb/>«Scis me nuntium nolle afferre malum...».
<pb n="166"/>
<lb/>Te malum male perdant potissimum dii, deinde isti omnes, reprobum civem ac patriae 
<lb/>proditorem!
<lb/>Recita testimonia.
<lb/>
<lb/>TESTIMONIA.
<lb/>
<lb/>[268] In publicis quidem huiusmodi fui, viri Athenienses. In privatis autem, si non omnes 
<lb/>scitis me humanum et indigentibus literalem fuisse, sileo nec quicquam dicerem aut 
<lb/>testimonium ullum super hoc afferrem nec si quos ab hostibus mea pecunia redemi nec si 
<lb/>quibusdam dotes contuli ad filias nubendas nec aliud quicquam tale. [269] Nam ego sic 
<lb/>putavi ac puto: beneficiorum memoriam illum per omne tempus observare debere qui accepit, 
<lb/>eum autem qui contulit statim oblivisci, si velit hic boni viri, ille non parvi animi 
<lb/>opus efficere. Propriorum enim beneficiorum commemoratio parum distat ab improperatione. 
<lb/>Non ergo faciam tale quicquam neque adducar, sed qualiscunque sit de iis opinio, satis est.
<lb/>[270] Volo autem, privatis omissis, pauca insuper de publicis referre. Si potes, 
<lb/>Aeschines, hominem sub sole nominare qui sine offensione aliqua evaserit prius a 
<lb/>Philippi, nunc ab Alexandri potentia, aut Graecum aut barbarum, concedam tibi meam sive 
<lb/>fortunam sive infortunium appellare mavis, omnium malorum causam fuisse. [271] Sin autem 
<lb/>ex iis qui me nunquam viderunt nec vocem meam audiverunt unquam multi multa ac gravia 
<lb/>fuerunt perpessi, nec solum homines, verum etiam urbes et nationes, quanto iustius et 
<lb/>verius communem omnium fortunam et tempestatem quandam adversam convenit causam putari? 
<lb/>[272] Tu ergo, his omissis, me qui
<pb n="167"/>
<lb/>apud hos in re publica versatus fuerim accusas, etsi intelligis si non totum, at certe 
<lb/>partem huiusce criminis ad omnes et ad te maxime pertinere. Nam si ego dux atque 
<lb/>imperator ex me ipso consilium rerum agendarum cepissem, possetis vos ceteri oratores me 
<lb/>iuste accusare. [273] Si vero in contionibus semper aderatis et res publica efflagitat ut 
<lb/>communis utilitas in consultationibus quaeratur et haec omnibus utilia visa sunt et tibi 
<lb/>maxime (qui non benivolentia aliqua erga me mihi gloriam et honorem concessisti, quae 
<lb/>omnia in iis aderant quae per me tunc gerebantur, sed veritate ipsa convictus, cum nihil 
<lb/>ostendere posses utilius), quanta nunc tua iniuria est in illis reprehendendis quibus 
<lb/>nihil melius tunc excogitare potuisti? [274] Apud ceteros omnes video haec quodammodo 
<lb/>definita et ordinata esse. Deliquit quis sua sponte volensque: ira et poena adversus 
<lb/>ipsum. Erravit quis invitus: venia pro poena adversus ipsum. Nec deliquit nec erravit, 
<lb/>sed, cum utilitatem sequerentur, una cum omnibus assequi non potuit nec rem ut cupiebat 
<lb/>perficere: nec improperandum est huic nec obiurgandum, sed condolendum. [275] Haec 
<lb/>manifesta sunt nec legibus dumtaxat, verum etiam natura ipsa non scriptis legibus, 
<lb/>humanis moribus definivit. Aeschines vero cunctos homines crudelitate atque calumnia 
<lb/>usque adeo superavit ut de iis etiam quae ipse ut infortunia commemorat me accusare non 
<lb/>vereatur. 
<lb/>[276] Et praeter cetera, quasi ipse sempliciter et cum benivolentia cuncta dixisset, 
<lb/>cavere et observare monet ne vos decipiam aut subducam, astutum ma-
<pb n="168"/>
<lb/>gum et sophistam et huiusmodi appellans, velut siquis primus quid sibi cum alio sit 
<lb/>dicens nolit amplius perquiri quis sit ipse qui talia narravit. Ego autem scio vobis 
<lb/>omnibus istum probe esse notum atque intelligere multo magis ipsi quam mihi ista 
<lb/>convenire. [277] Et simul illud scio, meum ingenium..., si quod est; quanquam ego video 
<lb/>dicendi vim ac robur maxime in iis qui audiunt consistere; nam ut vos benivoli estis ut 
<lb/>verba cuiusque suscipitis, ita is qui dicit sapere videtur. Sed tamen, si penes me 
<lb/>facultas est aliqua, hanc invenitis publicis vestris commodis semper intentam fuisse, 
<lb/>contra vos autem nunquam nec privatim quidem; hunc vero non solum hostibus favisse, verum 
<lb/>etiam, siquis in aliquo unquam offendit, adversus eum vim suam exercuisse. Non enim iuste 
<lb/>nec ut commodum est rei publicae ea utitur. [278] Nam neque iram nec inimicitiam nec 
<lb/>aliud quicquam eiusmodi bonus civis obicere debet iudicibus nec horum gratia vos adire, 
<lb/>sed ab huiusmodi perturbationibus vacuum se praestare, si vero fieri non potest, quietem 
<lb/>ac tolerantiam habere. In quibus ergo vehementem se praestare bonum civem et oratorem 
<lb/>decet? In quibus periculum rei publicae versatur, in quibus quid cum adversariis rei 
<lb/>publicae controversiae est. Haec et generosi et boni sunt civis. [279] Nullius autem 
<lb/>publici criminis nec etiam privati a me poenas exigere, nec rei publicae causa nec sua, 
<lb/>sed coronae ac laudis accusationem inducere et tantum studium in hoc ponere, privatae 
<lb/>inimicitiae et invidiae et pusillanimitatis signum est. Quod vero, omisso contra me 
<lb/>certamine, huic diem dixit, mirabilem habet improbitatem. [280] Mihi quidem vide-
<pb n="169"/>
<lb/>ris, Aeschines, ea de causa hoc certamen induxisse ut contentionem vocis et clamoris 
<lb/>induceres, non ut cuiusquam delicti reum postulares. Est autem non vox neque tonus in 
<lb/>oratore laudabilis, sed idem velle quod cives sui et eosdem diligere atque eosdem odio 
<lb/>habere quos patria sua. [281] Nam qui sic animatus est per benivolentiam cuncta 
<lb/>exequetur; qui vero illis quos patria timet obsequendo adhaeret, non idem non idem sentit 
<lb/>cum populo; itaque nec idem ad securitatem suam expectat. Sed vides me idem voluisse 
<lb/>atque idem in cunctis quaesisse cum istis. [282] Num igitur et tu idem fecisti? Et qua 
<lb/>ratione? Qui confestim post pugnam legatus profectus es ad Philippum, qui auctor per id 
<lb/>tempus fuerat cladium nostrarum, cum superiori tempore semper negasses quicquam tibi cum 
<lb/>illo esse, ut omnes norunt. Quis est deceptor patriae? An non is qui ea non dicit quae 
<lb/>sentit? Cui praeco recte maledicit? Nonne huic ipsi? Quid turpius oratori potest obici 
<lb/>quam non eadem sentire ac proferre? At tu eiusmodi reperiris. [283] Deinde hiscere audes 
<lb/>aut horum ora vultusque aspicere? An non putas istos cognoscere quis tu sis? An tantum 
<lb/>somnum obliovionemque cepisse ut non repetant ea verba quae tu in contione apud populum 
<lb/>fecisti, obsecrando atque abiurando nihil te negotii cum Philippo habere, sed me hanc 
<lb/>adversus te calumniam ob privatam simultatem falso induxisse. [284] Denide ut de 
<lb/>conflictu renuntiatum est, nihil omnino veritus, amicitiam et hospitalitatem Philippi 
<lb/>apertissime fatebare, ad mercedem et locationem haec nomina traducens. Nam ex qua iusta 
<lb/>aut honesta causa Aeschini, Glaucotheae tympanistriae filio, hospes aut amicus aut no-
<pb n="170"/>
<lb/>tus erat Philippus? Equidem non video; at mercede corruptus illi obsequebare. Sed 
<lb/>quanquam sic aperte in illis quae acciderunt deprehensus proditor et contra se ipsum 
<lb/>imprecatus, mihi illa obicit, quorum causam magis apud omnes quam apud me fuisse 
<lb/>reperietis.
<lb/>[285] Multa et egregia haec civitas, Aeschines, me auctore suscepit perfecitque, pro 
<lb/>quibus non ingratam se praestitisse hinc intelligi potest quod, cum eligeretur a populo 
<lb/>qui eos qui in acie ceciderant laudaret, non te elegit, quanquam sonora voce, nec 
<lb/>Demadem, qui nuper fuerat auctor pacis, nec Agemona nec alium quenquam vestrum, sed me. 
<lb/>Quo in tempore, cum tu atque Pytocleus impudenter atque acerbe contra me niteremini et 
<lb/>haec eadem obiceretis, etiam magis me tunc populus elegit. [286] Cuius rei causam non 
<lb/>ignoras tu quidem, attamen dicam. Utrumque enim noverant homies, meam scilicet 
<lb/>benivolentiam et diligentiam, quam in rebus agendis prospexerant, et vestram pravitatem; 
<lb/>quae enim iurati, incolumi re publica, negavistis, haec in adversis temporibus 
<lb/>fatebamini. Qui ergo in communi calamitate audaciam sumebant ea quae sentirent 
<lb/>profitendi, hostes quidem iam antea, sed tunc demum manifestos putaverunt. [287] Deinde 
<lb/>congruum illis visum est eum qui defunctos laudaturus esset nec domiesticum nec complicem 
<lb/>eorum cum quibus pugnaverant fuisse, ne qui illic laetati festum super communi Graecorum 
<lb/>calamitate cum interfectoribus celebrassent, huc reversi honorem haberent, nec qui ficta 
<lb/>voce illorum fatum deplorarent, sed qui re vera condolerent. Hoc enim cernebant in se 
<lb/>atque in me esse, in vobis autem nequaquam. [288] Ea de causa me elegerunt, non vos. Nec 
<lb/>populus quidem ita, defunctorum autem paren-
<pb n="171"/>
<lb/>tes fratresque a populo funeri praefecti aliter censuerunt; sed cum epulum daturi essent, 
<lb/>quod apud maxime necessarium defunctorum fieri consuevit, id apud me fieri voluerunt. 
<lb/>Merito id quidem, nam genere singuli eorum singulis erant propinquiores quam ego, 
<lb/>communiter vero omnibus nemo erat propinquior; cui enim illos vincere conducebat, is 
<lb/>maiorem dolorem pro eorum indigno casu suscipiebat. 
<lb/>[289] Recita epigramma quod publice haec civitas tunc inscribi iussit ut videas, 
<lb/>Aeschines, te in hoc ipso ingratum atque improbum et scelestum esse. Dic.
<lb/>
<lb/>EPIGRAMMA.
<lb/>
<lb/>[290] Audis, Aeschines, in hoc ipso epigrammate «omnia perficere et in nullo falli deorum 
<lb/>est» nec in consultore aut pugnantibus vicendi aut perficiendi esse potestatem, sed in 
<lb/>diis ipsis? Quid ergo, pessime, mihi obicis, quid ais quae in tuum ac tuorum caput dii 
<lb/>convertant?
<lb/>[291] Sed cum multa adversus me per calumniam mentitus sit, unum tamen imprimis admiror, 
<lb/>quod de casibus rei publicae mentionem faciens non ut benivolum nec ut iustum decuit 
<lb/>civem mentem servavit nec lacrimas emisit nec animo commotus est; sed vocem extollens et 
<lb/>fauces aperiens, dum me accusare putat, se palam fecit in gravibus rei publicae casibus 
<lb/>nequaquam ut ceteros cives afflictum fuisse. [292] Atqui eum qui se profitetur legum ac 
<lb/>rei publicae curam habere, ut iste nunc facit, et si nihil aliud, at certe hoc habere 
<lb/>convenit ut iisdem rebus gaudeat iisdemque doleat quibus et civitas, nec in re publica 
<lb/>sentire cum hostibus. 
<pb n="172"/>
<lb/>Quod te fecisse manifestum est, me accusans ac propter me asserend civitatem in has 
<lb/>incidisse calamitates, licet antea quam ego ad rem publicam me conferrem auxilium 
<lb/>praestare Graeciae ceperatis, [293] cum, si hoc mihi a vobis tribueretur, per me factum 
<lb/>fuisse ut adversus dominatum qui in Graecis instituebatur vos opponeretis, maius mihi 
<lb/>munus concederetis quam ullis unquam concessistis. Sed nec ego hoc dicerem – iniuriam 
<lb/>enim vobis facerem – nec vos, ut puto, concederetis. Hic autem si recte facere voluisset, 
<lb/>gratia inimicitiae meae praeclarissimam partem gloriae vestrae non detraxisset. 
<lb/>[294] Sed quid ista reprehendo, cum alia longe duriora mentiri adversus me ausus sit? Qui 
<lb/>me partes Philippi, o terra et dii, secutum esse affirmat! Quid iste iam non affirmet? 
<lb/>Sed, per Iovem et deos omnes, si contentionibus et calumniis de medio sublatis, recte 
<lb/>considerare volumus qui sunt ii quibus merito et iuste istarum rerum quae evenerunt 
<lb/>causam universi ascriberent, in qualibet civitate huius similes, non mei reperietis. 
<lb/>[295] Qui, cum res Philippi parvae atque infirmae essent, saepe praedicentibus nobis et 
<lb/>cohortantibus atque monentibus, gratia privati lucri communia commoda abiecerunt, cives 
<lb/>suos decipiendo atque corrumpendo quoad servos efficerent, Thessalos Daochus, Cineas, 
<lb/>Thrasylaus, Arcades Cercida, Hieronymus, Eucampida, Argivos Myrtis, Telodaus, Mnasseus, 
<lb/>Elienses Euxitheus, Cleotimus, Aristaechmus, Messenios Neo et Thrasylochus Filiadae 
<lb/>scelesti filii, Sicyonios Aristratus, Epicares, Corinthios Dinarchus, Demaratus, 
<lb/>Megarenses Ptiodorus, Elixus, Perilaus, Thebanos Timolaus, Theogiton, Onemeta, Euboios 
<lb/>Hippar-
<pb n="173"/>
<lb/>chus, Clitarchus. [296] Dies me certe deficeret proditorum nomina referentem. Hi omnes 
<lb/>sunt, viri Athenienses, eorundem in suis civitatibus consiliorum quorum isti apud vos, 
<lb/>homines scelesti atque nefarii eversores rerum publicarum, libertatis proditores, primum 
<lb/>Philippo, nunc Alexandro subiecentes, qui ventre ac turpidissimis voluptatibus 
<lb/>felicitatem definiunt, qui libertatem et nemini subesse, qui prioribus Graecis finis 
<lb/>atque norma erat bonorum, everterunt.
<lb/>[297] Huius igitur foedissimae atque infamis conspirationis, immo vero, o viri 
<lb/>Athenienses, proditionis, si vera fateri volumus, Graecorum libertatis, et haec civitas 
<lb/>apud omnes expers fuit meis consiliis freta et ego apud vos. Deinde petis ob quam 
<lb/>virtutem me ducam honore dignum? Ego iam tibi dico quod, iis qui in rebus publicis 
<lb/>Graecorum versabantur univerisis, a te incipiendo, corruptis ante a Philippo nunc ab 
<lb/>Alexandro, me neque tempus nec humanitas verborum nec pollicitationum magnitudo nec spes 
<lb/>nec metus nec aliud quicquam adduxit unquam ut ea quae recta forent et utilia rei 
<lb/>publicae arbitrabar omitterem; nec instar vestrum, quemadmodum statera ad eam partem unde 
<lb/>capit inclinans consului, sed omnia integre sine ulla animi corruptela peregi et in 
<lb/>maximis aetatis meae rebus versatus iuste et incorrupte me gessi. Horum gratia me honore 
<lb/>dignor. [299] Nam muralis ista opera, quam tu calumniari visus es, et agger est et ipsa 
<lb/>quidem, ut opinor, digna gratiae atque laudis; nec aliter dici potest; res tamen a me in 
<lb/>re publica gestas longe antepono. Non enim lapidibus urbem nec lateribus munivi nec hoc 
<lb/>magnifacio. Sed, si meam munitionem perscrutari vis, reperies arma, urbes, loca, por-
<pb n="174"/>
<lb/>tus, naves, equos, milites pro his pugnantes. [300] His ego praesidiis Atticam munivi, 
<lb/>quantum humano consilio possibile fuit; hoc ego muro regionem firmavi non Piraei dumtaxat 
<lb/>neque urbis ambitum. Neque consiliis Philippi superatus sum nec apparatu belli, sed 
<lb/>sociorum duces atque copiae fortuna superati sunt, ut clare et manifeste ostendam.
<lb/>[301] Nam sic considerate. Quid oportuit bonum civem facere? Quid eum qui cum omni 
<lb/>studio, diligentia, industria pro utilitate patriae vigilarit? Nonne a mari quidem 
<lb/>Euboiam quasi praesidium Atticae firmare, a mediterranea vero regione Boetiam, ab ea 
<lb/>rursus parte quae in Peloponnesum spectat ea loca quae sunt confinia? Non sic providere 
<lb/>ut importatio frumenti non imdediretur, sed usque ad Piraeum pertute devehi posset? Non 
<lb/>alia monendo, decernendo, auxilia mittendo confirmare, ut Proconnesum, Cherronesum, 
<lb/>Tenedum, alia ad societatem amicitiamque inducere, ut Byzantium, Abydum, Euboiam et 
<lb/>hostium copias magna ex parte adimere atque ademptas nobiscum iungere? Haec omnia facta 
<lb/>sunt decretis meis; [303] quae, siquis sine invidia considerare velit, reperiet summa cum 
<lb/>iustitia gesta et cuiusque rei gerendae tempus nec relictum nec ignoratum nec proditum a 
<lb/>me fuisse et, quantum in unius hominis vim atque ingenium cadit, nihil omissum. Si vero 
<lb/>aut dei cuiusdam aut fortunae vis aut ducum ignavia aut proditorum malignitas aut haec 
<lb/>simul omnia obstiterunt et cuncta everterunt, quaenam adversus Demosthenem reprehensio 
<lb/>aut iusta querela esse potest? [304] Si qualis ego Athenis, talis in unaquaque civitate 
<lb/>sui ordinis unus vir fuisset, immo, si unum Thessalia, unum Arcadia idem mecum sentientem 
<lb/>habuissent, nullus Graecorum, 
<pb n="175"/>
<lb/>nec intra Pylas nec extra, in praesentes calamitates incidisset, sed omnes liberi ac 
<lb/>beati et sine ulla molestia suas quisque patrias colerent, huius tanti ac tam ampli boni 
<lb/>vobis Atheniensibus gratias habentes propter me. Ut autem videatis me pro magnitudine 
<lb/>rerum gestarum, ut declinem invidiam, parcius verbis uti, cape ista et lege numerum 
<lb/>auxiliorum ex meis decretis.
<lb/>
<lb/>[306] AUXILIA.
<lb/>
<lb/>Haec facere, Aeschines, bonum civem oportet, quibus feliciter confectis primarius in 
<lb/>civitate merito esse possit, aliter vero procedentibus laudem tamen assequatur quod ea 
<lb/>gessit quae nemo potest reprehendere, sed fortunam accusare quae sic res turbet humanas, 
<lb/>non mehercule commoda publica praetereuntem et se hostibus mercede addicentem temporibus 
<lb/>inservire atque adversus eum qui pro dignitate civitatis monendo et scribendo insistat 
<lb/>horum gratia obtrectare ac, siquis in aliquo privatim offendat, memoriter id observare 
<lb/>nec otium agere indignum atque infensum ut tu plerunque facis. [308] Est enim otium 
<lb/>iustum atque utile rei publicae, quod multi vestrum, viri Athenienses, agunt. Sed 
<lb/>nequaquam iste huiusmodi agit quietem, at quando libet ab re publica se disiungens – 
<lb/>frequenter autem id libet – observat cum vos alicuius satietas habet aut adversi qui 
<lb/>acciderit – multa vero sunt humana –; deinde in hoc tempore subito rhetor ex quiete velut 
<lb/>procella quaendam apparet et voce exercitata verbisque ex meditatione collectis, claro et 
<lb/>infracto spiritu orationem extollit, inutilem quidem et infructuosam rei publicae, sed ad 
<lb/>infortunium alicuius privatim et ad publicam ignominiam
<pb n="176"/>
<lb/>[309] Atqui huiusce meditationis diligentiaeque, Aeschines, siquidem iuste et pro re 
<lb/>publica susciperes, fructus uberrimos atque honestos extare oportebat, societates urbium, 
<lb/>redditus pecuniarum, constructionem fori, positionem utilium legum, impedimenta contra 
<lb/>eos qui hostes sunt iudicati. [310] Haec omnia superioribus temporibus efflagitabantur 
<lb/>deditque praeteritum tempus multas probationes et quasi testimonia viro bono, in quibus 
<lb/>tu nullutenus fuisse appares, non primus, non secundus, non terius, non quartus, non 
<lb/>quintus, non sextus, non quotuscunque. [311] Nam quae civitatis potentia per te crevit? 
<lb/>Quae societas tua opera facta est? Quod auxilium? Quae gloria? Quae legatio, quod opus 
<lb/>per quod civitas sit honorem aliquem consecuta? Quid ex omnibus quibus praefuisti domi 
<lb/>vel foris per te emendatum? Quae navis? Quae tela? Quae navalia? Quae murorum confectio? 
<lb/>Quae equestres copiae? Quid denique ex omnibus per te utiliter factum? Quod auxilium 
<lb/>pauperibus aut locupletibus ad contributionem pecuniarum attulisti? Nullum profecto. 
<lb/>[312] «At si nihil horum, saltem studium et benevolentiam». Ubi? Quando? Qui, o cunctorum 
<lb/>flagitiosissime, ceteris quicunque unquam pulpitum ascenderunt ad salutem largientibus et 
<lb/>novissime Aristonico coactam pecuniam in mulctis, nec tunc quidem adesse nec quicquam 
<lb/>largiri voluisti. Quod ut facias nequaquam inopia adduceris, qui ultra quinque talenta ex 
<lb/>Philonis hereditate, duo vero talenta a princibus tribuum accepisti, ut pro ea mercede 
<lb/>legem navalis praefecturare everteres. [313] Sed ne verbum ex verbo trahens ex praesenti 
<lb/>me auferam, ista relinquam. Quod tamen non propter egestatem non dedisti manifestum est, 
<lb/>sed quia noluisti quicquam
<pb n="177"/>
<lb/>a te contrarium fieri iis quibus in re publica negotium facessis. Quibus igitur in rebus 
<lb/>et quando promptus atque insignis es? Quotiens adversus istos quid est dicendum, tunc 
<lb/>splendidissimae vocis, summae memoriae optimus histrio, tragicus Theocrines. 
<lb/>[314] At etiam clarorum virorum mentionem facis, et recte quidem. Non tamen aequum est, 
<lb/>viri Athenienses, me nunc viventem cum illis conferri qui mortui sunt, quibus 
<lb/>benivolentia affecti estis. [315] Quis enim ignorat adversus omnes qui vivunt esse 
<lb/>aliquid aut maioris aut minoris invidiae, defunctos vero nec inimici quidem iam oderunt? 
<lb/>Cum igitur ita sit natura rerum, cum illis qui ante me fuerunt ego comparer atque 
<lb/>inspiciar? Nequaquam – non enim iustum aut aequum, Aeschines –, sed tecum et cum quovis 
<lb/>eorum qui te sectantus viventium. [316] Et simul illud considera, utrum praestat ob 
<lb/>superiorum excellentia merita, quae supra modum sunt, nec satis de eorum magnitudine dici 
<lb/>potest, praesentis temporis merita aspernari, an omnibus qui benivole quid agunt 
<lb/>humanitatem et honorem impartiri. [317] Quod, si hoc quoque dicendum est, mea opera et 
<lb/>voluntas in re publica, siquidem recte inspiciatur, eiusdem propositi cum illis summis 
<lb/>viris reperietur, tua vero similis et idem sentiens cum iis qui iis praestantibus viris 
<lb/>tunc obtrectabant. Constat enim et illis temporibus fuisse aliquos detractores qui tunc 
<lb/>viventes reprehendebant et superiores laudabant, idem quod tu nunc per invidiam 
<lb/>facientes. [318] Post haec dicis me illis nequaquam similem esse. Tu vero similis 
<lb/>Aeschines? Vel frater tuus? Aut alius quisquam oratorum? Equidem nullum esse puto. Sed 
<lb/>cum iis qui vivunt, bone vir – ne aliud
<pb n="178"/>
<lb/>dicam –, viventem compara et cum iis qui eiusdem aetatis sunt, ut poetas, ut choros, ut 
<lb/>pugiles, ut cetera omnia. [319] Philamon non quia Glauco Caristii filio et quibusdam 
<lb/>aliis superioris temporis athletis infirmior erat, incoronatus ex Olympia abibat, sed 
<lb/>quod omnium qui secum congressi fuerant optime pugnarat coronabatur et victor 
<lb/>pronuntiabatur. Et tu eodem modo ad eos qui nunc sunt oratores me inspice, ad te, ad 
<lb/>quemlibet omnium; nemini enim cedo. [320] Quorum tunc cum civitas suo arbitrio de re 
<lb/>publica consultabat et caritas patriae certatim excitare debebat, optima dicere videbar; 
<lb/>meis decretis, meis legibus, meis legationibus cuncta gerebantur, vestrum autem nullus 
<lb/>apparebat, nisi cum quid contra istos agendum erat. Postquam vero illa evenerunt quae 
<lb/>nunquam evenire debuerunt nec consultoribus iam opus erat sed satellitibus praeceptis 
<lb/>obtemperantibus et contra patriam pro mercede se locantibus et assentandi erat certamen, 
<lb/>tunc tu et istorum quisque magnus et clarus, ego autem impotens fateor, sed magis 
<lb/>benivolus his quam vos. [321] Duo haec, viri Athenienses, habere oportet mediocrem civem 
<lb/>– sic enim de me ipso sine invidia dicere posse videor –, ut in potestate quidem generosi 
<lb/>ac principis animum, in omni autem tempore omnique actione benivolentiam in re publica 
<lb/>conservet. Huius enim natura domina est, potentiae vero atque opum alia. Hanc apud me 
<lb/>semper fuisse reperietis. [322] Videte me nec postulatum nec Amphictyonicis causis 
<lb/>adversus me inductus nec minis nec delationibus nec ab istis impiis tanquam a bestiis 
<lb/>quibusdam impetitum amorem et caritatem
<pb n="179"/>
<lb/>erga rem publicam abiecisse. Ab ipso enim initio rectam viam iustamque delegi: honori, 
<lb/>potentiae, dignitati patriae studere, illas augere, cum iis esse. [323] Non in aliorum 
<lb/>prosperitate laetus atque alacer forum perambulo, illis me ostentans quos puto illuc 
<lb/>relaturos, nec patriae commoda perhorresco et cum nuntiantur vultum deicio suspirans, ut 
<lb/>isti impii qui patriam opugnant, quasi non se ipsos oppugnent, qui foras aspicientes, in 
<lb/>quibus per calamitatem Graecorum alter floruit, ea laudant et ut semper conserventur 
<lb/>providendum esse monent. 
<lb/>[324] Non ita, o dii omnes, nullus vestrum hoc annuat! Sed istis potius, si fieri potest, 
<lb/>saniorem mentem animumque concedite; si vero insanabiles sunt, ipsos quidem per se mari 
<lb/>terraque disperdite, nobis autem reliquis liberationem impedentis metus et salutem 
<lb/>indubiam praestate. 
</ab>
</body>
</text>
</TEI>