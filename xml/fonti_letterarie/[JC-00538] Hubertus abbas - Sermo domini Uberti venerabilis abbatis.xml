<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Sermo domini Uberti venerabilis abbatis</title>
				<author>Hubertus abbas</author>
				<respStmt>
					<resp key="print_editor">Edizione critica a stampa a cura di</resp>
					<name>G. Picasso</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3747" unit="words">Parole: 3747</measure>
				<measure quantity="22995" unit="characters_without_spaces">Caratteri (spazi esclusi): 22995</measure>
				<measure quantity="26381" unit="characters_witht_spaces">Caratteri (spazi inclusi): 26381</measure>
			</extent>
			<publicationStmt>
				<publisher>ALIM</publisher>
				<date when="2012-11-21">21/11/2012</date>
			</publicationStmt>
			<notesStmt>
				<note>Genere: Omiletica</note>
				<note>Tipo: Fonti letterarie</note>
				<note>Note: Parole: 3894&#13;
Caratteri (con spazi): 27510&#13;
SM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<editor>G. Picasso</editor>
						<title>Il sermone inedito di Uberto abate Milanese del sec. XII</title>
					</analytic>
					<monogr>
						<title level="m">Contributi dell'Istituto di Storia medioevale, Raccolta di studi in memoria di Giovanni Soranzo</title>
						<imprint>
							<publisher>Vita e pensiero</publisher>
							<pubPlace>Milano</pubPlace>
							<date>1968</date>
							<biblScope unit="volume">1</biblScope>
							<biblScope unit="page">337-348</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti letterarie</term>
					<term type="genre">Omiletica</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok, ho sostituito i &amp;lt;&amp;lt; e &amp;gt;&amp;gt; con « e ».</item></list></change>
		</revisionDesc>
	</teiHeader>

<text>
	<body>
		<pb n="337"/>
		<div>
			<head><lb/>SERMO DOMINI UBERTI VENERABILIS ABBATIS</head>
			<p><lb/>Non est bonum notam praesumptionis incurrere, sed peius est piis amici
				<lb/>precibus non obaudire. Altero quippe fama minuitur, verum altero quippe caritas
				<lb/>laeditur. Tutius est igitur famam, quae facile intercludit aditum coelorum,
				<lb/>labefactari quam caritatem, sine qua velut indignus conviva ab nuptiali convivio
				<lb/>expellitur, minuere. Rogatus igitur ut sermonem quem, imperante reverendissimo
				<lb/>domino ac patre nostro Archiepiscopo sanctae Mediolanensis Ecclesiae,
				<lb/>in ecclesia beatae Teclae habuimus, scripto mandarem, licet diffidam de
				<lb/>ingenio, tamen de caritatis auxilio, cuius hoc opus est, praesumens, amico morem
			<lb/>gerere non rennuo.</p>
			<p><lb/>Nuper igitur in praefata basilica nobis residentibus, visa tam praeclara et
				<lb/>ordinata filiorum Levi multitudine, competenter occurrit dicendum illud Principis
			<lb/>Apostolorum capitulum:</p>
			<p><lb/><hi rend="italic">Vos autem genus electum, regale sacerdotium, gens sancta, populus
				<lb/>adquisitionis, ut virtutes annuncietis eius qui de tenebris vos vocavit in admirabile
				<lb/>lumen suum</hi>. Quid enim commodius per illius verba cuius sanguine
				<lb/>redempti sumus quam illius doctrina cuius confessione fidei solidati sumus,
				<lb/>et qui audire meruit: <hi rend="italic">Tu es Petrus et super hanc petram aedificabo Ecclesiam
				<lb/>meam</hi>, quid, inquam, melius occurreret? Sane capitulum simplicitate eloquii
				<lb/>planum, verborum convinctione lucidum, misteriorum maiestate profundum.
				<lb/>Ipsa etiam superficies verborum quantam exortationem ad ecclesiasticam contineat
				<lb/>sanctitatem, si prudenter aspiciat, quis non animadvertet? Audito enim:
				<lb/><hi rend="italic">Vos estis genus electum</hi>, quis non gaudeat de electione? <hi rend="italic">Regale sacerdotium</hi>,
				<lb/>quis non glorietur de dignitate? <hi rend="italic">Gens sancta, populus adquisitionis</hi>, quis non
				<lb/>solum contra <hi rend="italic">carnem et sanguinem sed</hi> <hi rend="italic">etiam contra principes et potestates
				<lb/>tenebrarum harum</hi> confidenter non ineat certamen? Audito etiam: <hi rend="italic">Ut virtutes
				<lb/>annuncietis eius qui de tenebris vos vocavit in admirabile lumen suum,</hi>
				<lb/>quis non rapiatur statim in montem excelsum valde et visa Salvatoris Transfiguratione,
				<lb/>candore vestium, admirabili luce quasi in extasi mentis cum
				<lb/>beato Petro non dicat: <hi rend="italic">Domine bonum est nos hic esse; faciamus hic tria
				<lb/>tabernacula, tibi unum, Moysi unum et Eliae unum? Levate itaque</hi>, patres
				<lb/>reverendi, ad quos mihi sermo est, <hi rend="italic">capita vestra</hi>, <hi rend="italic">et nolite fieri sicut equus
				<pb n="338"/>
				<lb/>et mulus quibus non est intellectus</hi>; levate, inquam, oculos ad divina misteria,
				<lb/>incipit enim scriptura ista ab electione, demum supponit secretorum dignitatem,
				<lb/>postea sanctorum inseparabilem societatem. Praemittit igitur donum, interponit
				<lb/>meritum, subiungit praemium. Donum est cum dicitur: <hi rend="italic">Genus electum,
				<lb/>regale sacerdotium</hi>; meritum autem cum dicitur: <hi rend="italic">Gens sancta, populus adquisitionis</hi>;
				<lb/>supponitur praemium cum subiungitur: <hi rend="italic">Ut virtutes</hi> etc. Est enim
				<lb/>triplex gratia, prima quae liberat ab infidelitate, secunda quae iustificat bonorum
				<lb/>operum sedulitate, tercia quae beatificat immortali iucunditate: prima vocatur
			<lb/>donum, secunda meritum, tercia praemium.</p>
			<p><lb/><hi rend="italic">Bonum est</hi> igitur <hi rend="italic">nos hic esse; faciamus hic tria tabernacula</hi>, patres optimi:
				<lb/>tibi unum, Domine Jhesu, qui es <hi rend="italic">via</hi> ducens ad patriam, <hi rend="italic">veritas</hi> ab errore infidelitatis
				<lb/>liberans, <hi rend="italic">vita</hi> immortalitatem donans. Moysi unum, scilicet Spiritui
				<lb/>Sancto, Moyses enim interpretatur assumptus de aquis. Quis autem Moysi
				<lb/>nomine rectius consignificatur de quo idem Moyses dicit: <hi rend="italic">Et Spiritus Dei ferebatur
				<lb/>super aquas</hi>. Fertur super aquas nostras quoniam illuminat tenebras
				<lb/>nostras, fertur super aquas nostras quoniam in tribulationibus consolatur
				<lb/>animas nostras. Non enim scimus quid petamus sicut oportet, sed ipse <hi rend="italic">Spiritus
				<lb/>adiuvat infirmitatem nostram</hi>. Petimus honores et dignitates, sed <hi rend="italic">potentes
				<lb/>potenter tormenta patientur</hi>. Petimus villas et praedia, sed: <hi rend="italic">Veh</hi> vobis <hi rend="italic">qui
				<lb/>copulatis agrum agro usque ad terminum loci! Numquid vos soli habitabitis
				<lb/>in medio terrae?</hi> Petunt alii divitias, sed <hi rend="italic">qui volunt divites fieri incidunt in
				<lb/>laqueum diaboli et varias temptationes</hi>. Alii scientiam desiderant, sed ea sine
				<lb/>caritate non impinguat sed inflat; alii sapientiam saecularem, legum peritiam,
				<lb/>sed <hi rend="italic">stultam fecit Deus sapientiam huius mundi</hi>. Denique alii fortitudinem
				<lb/>corporis, sed <hi rend="italic">omnis caro foenum et omnis gloria eius quasi flos foeni</hi>; alii
				<lb/>velocitatem, sed, Asahel exemplo, non est tuta; alii sanitatem, sed, quia <hi rend="italic">vana
				<lb/>salus hominis</hi>, non est diuturna; alii longevitatem, sed non est iucunda, <hi rend="italic">si
				<lb/>enim in potentatibus octuaginta anni et amplius eorum labor et dolor. Emitte</hi>
				<lb/>igitur, Domine Jhesu, <hi rend="italic">emitte Spiritum tuum et renovabis faciem terrae;
				<lb/>humiliata est in pulvere anima nostra, conglutinatus est in terra venter
				<pb n="339"/>
				<lb/>noster</hi>, flere magis libet quam aliquid dicere; <hi rend="italic">videmus aliam legem in membris
				<lb/>nostris repugnantem legi mentis et captivos nos ducentem in legem
				<lb/>peccati. Veni</hi>, ergo, <hi rend="italic">Sancte Spiritus, reple tuorum corda fidelium</hi>; faciamus
				<lb/>tibi in cordibus nostris unum tabernaculum ut Deo Patri possimus facere
				<lb/>tercium tabernaculum. Ipse est enim verus Elias, qui sol interpretatur, solus
				<lb/>aeternus, sol&lt;is&gt; peragens officium; radio etenim suae sapientiae pro cuiusque
				<lb/>conditione singula inluminat, calore benignitatis suae, ne deficiant, universa
				<lb/>sustentat, nutrit et reparat; virtute suae potentiae singulis imperat, omnia
				<lb/>ordinat, <hi rend="italic">attingit ergo a fine usque ad finem</hi> caritatis medio, <hi rend="italic">attingit</hi>, inquam,
				<lb/><hi rend="italic">fortiter</hi> virtutis dominio, <hi rend="italic">disponensque omnia</hi> sapientiae consilio. Faciamus
				<lb/>itaque ei unum tabernaculum, ut luce suae sapientiae mentes nostras illuminet,
				<lb/>igne sui amoris corda nostra inflammet, virtute suae omnipotentiae
				<lb/>infirmitates nostras elevet, et contra aerias potestates ad proelium lassas
			<lb/>manus et dissoluta genua restauret.</p>
			<p><lb/>Sed erit qui michi succenseat quod Moysi nomine Spiritum Sanctum acceperim;
				<lb/>verum si Abraham Deus Pater interdum intelligitur, per Jacob Deus
				<lb/>Filius, quare per Ysaac, qui risus interpretatur, Spiritus Sanctus non intelligatur
				<lb/>ego non video, sed haec non legimus. Denique si per serpentem, quem
				<lb/>Moyses in deserto exaltavit, Christus figuratur, quare per Moysem Spiritus
				<lb/>Sanctus, ex quo non solum conceptus est sed crucis patibulum ascendere dignatus
				<lb/>est. Christus non accipiatur? Quod si contemptiosus quis in hoc fuit<hi rend="italic">, nos
			<lb/>talem consuetudinem non habemus.</hi></p>
			<p><lb/>Ad solita libenter redimus. Sit ergo Moyses lex, Helias sermo propheticus; 
				<lb/><hi rend="italic">fundamentum nemo potest aliud ponere</hi>, Christus est veritas, lex praeterita
				<lb/>enarrat, prophetia futura denuntiat. Veritas ab utriusque errore liberat. Faciamus
				<pb n="340"/>
				<lb/>itaque Moysi, id est divinae legi, unum tabernaculum, ne, infidelitatis
				<lb/>iaculo percussi, eius prevaricatione vulneremur; Heliae unum ut, exortationi
				<lb/>propheticae intendentes, in mandatis divinis spe futurorum bonorum requiescamus;
				<lb/>Christo unum ut, et omni doctrinae sanae fidei inservientes, ministerium
				<lb/>nostrae electionis digne impleamus. Ipse enim dicit: <hi rend="italic">Ego vos elegi de
				<lb/>mundo</hi> non ut ad honores aspiretis, ad dignitates aneletis, vanae gloriae operam
				<lb/>detis, non ut divitias conieratis, gulae inserviatis, sed <hi rend="italic">elegi vos ut eatis et
			<lb/>fructum afferatis et fructus vester maneat.</hi></p>
			<p><lb/>Electionis igitur vestrae, karissimi, officium cognoscite, subditos vestros
				<lb/>corrigere festinate, dormientes excitate, negligentes arguite, pusillanimes obsecrate,
				<lb/>praevaricatores scelestos, blasphemos increpate. Eos qui sanae doctrinae
				<lb/>adversantur dignis flagellationibus castigate, et sicut a venerando patre nostro
				<lb/>audistis, accincti gladiis et adiuncti Moysi de porta in portam ite. Scilicet,
				<lb/>gladio verbi Dei armati et legis praecepto instructi, avaritiam, luxuriam, gulam,
				<lb/>accidiam, iram, tristitiam, superbiam et earum propagines infinitas et immensas,
				<lb/>scilicet: furta, rapinas, usuras, quae sunt avaritiae; fornicationes, incestus, adulteria,
				<lb/>quae sunt luxuriae; vaniloquium, crapulas, ebrietates, quae sunt gulae;
				<lb/>somnolentias, neglegentias, ignavias, quae sunt accidiae; homicidia, plagiaria,
				<lb/>et vitia quae sunt irae; apostasiam, heresim, desperationem, quae sunt tristitiae,
				<lb/>et earum omnium generalem matrem superbiam, nemini adulando, nulli
				<lb/>parcendo, nemini vanam spem dando, nulli falsam poenitentiam iniungendo,
				<lb/>spinam de manu eicientes et sagittam in iecore dissimulantes, quos huiusmodi
				<lb/>sunt, omnes interficite. Si enim iniquis peccata sua non adnunciaveritis,
				<lb/>sanguis eorum de manu vestra requiretur. Ite ergo et adnunciate populo Dei,
				<lb/>vobis credito, peccata eorum et domni Jacob scelera eorum, <hi rend="italic">ut fructum
				<lb/>afferatis et fructus vester maneat</hi>, ut et vos sedeatis cum principibus cum quibus
				<lb/>electi estis in reges ut iudicetis, et praeelecti in sacerdotes solium gloriae
			<lb/>teneatis.</p>
			<p><lb/><hi rend="italic">Omnis homo primum bonum vinum ponit, sed cum inhebriati
				<lb/>fuerint homines tunc id quod deterius est</hi>. Ego autem non sic, sed alio genere
				<lb/>non sic. Nam nec primum bonum nec secundum. Deterius igitur quia homo
				<lb/>factus sum <hi rend="italic">sicut equus et mulus quibus non est intellectus</hi>. Quomodo enim
				<pb n="341"/>
				<lb/>vinum apponam quia hodie panes lacrimarum nec gustavi, nec tetigi, nec vidi?
				<lb/>Qua fronte, dico, vinum vel qualecumque apponam, quia ad natatorium Siloe
				<lb/>nec ivi, nec oculos lavavi, nec video? Quomodo igitur fallax equus conscendet
				<lb/>ad regnum, stolidus mulus ad sacerdotium? Sed repeto a quo exorsus sum:
				<lb/><hi rend="italic">Vos estis genus electum</hi>, non ego; <hi rend="italic">regale sacerdotium</hi>, non ego; <hi rend="italic">gens sancta, populus
				<lb/>adquisitionis</hi>, utinam hoc ego; <hi rend="italic">vos</hi>, inquam, <hi rend="italic">regale sacerdotium</hi>. O prudens
				<lb/>munificentia, plena misericordia, de servis facti estis reges, de caecis sacerdotes,
				<lb/>coronas gestatis, cognoscite quid feratis, ne et vos, epistulam vestrae
				<lb/>mortis ignorantes, ad Ioab quasi humani generis inimicum geratis: interpretatur
			<lb/>enim Ioab inimicus.</p>
			<p><lb/><hi rend="italic">Levate igitur pedes vestros</hi>, intrate ad uxores vestras, generate filios et
				<lb/>filias, intrate, dico, Dominus Deus praecipit si non cogit. Intrate, si non media
				<lb/>nocte cum Propheta qui ait: <hi rend="italic">Media nocte surgebam ad confitendum tibi,</hi>
				<lb/>saltem in galli cantu, quando Petrus conversus est et <hi rend="italic">flevit amare</hi>. Surgite
				<lb/>prima hora quando surrexit Dominus; intrate hora tercia quando descendit Spiritus
				<lb/>Sanctus; intrate hora sexta quando crucifixus est Christus, hora nona
				<lb/>quando spiritum emisit, vespere quando in sepulchrum descendit, completorio
				<lb/>quando, conditus aromatibus, in sepulchro quievit. Intrate, dico, domus vestras,
				<lb/>praecipite filiis vestris non superbe sapere neque confidere <hi rend="italic">in incerto
				<lb/>divitiarum</hi>, praevenite eos exemplo, instruite verbo, praecipite, inquam, cum
				<lb/>omni mansuetudine et imperio, reges enim estis, coronas gestatis non fulgentes
			<lb/>gemmis vel auro sed preciosas misterio.</p>
			<p><lb/>Abscissio capillorum depositionem significat inutilium vel immundorum.
				<lb/>Abscinditur duobus modis: novacula ad purum, forcipibus per girum.
				<lb/>Quid tonsura partis superioris nisi serenitatem significat mentis et a saecularibus
				<lb/>actibus penitus quiescentis? <hi rend="italic">Nemo</hi> enim <hi rend="italic">militans Deo implicat se saecularibus</hi>
			<lb/>negotiis ut ei placeat cui se probavit.</p>
			<p><lb/>Circularis et ordinata detonsio proprii corporis est moderata castigatio;
				<lb/>altero gladio, scilicet novacula, vanus mundi amor abscinditur, altero vero
				<lb/>superfluitas carnis corripitur. Videte si non hoc historia indicat. Primum filii
				<lb/>Israel in manu Domini valida, quasi in novacula acuta sed non dolosa, de Egypto
				<lb/>exierunt; secundo in Monte Syna in lapideis tabulis, quasi quibusdam forcipibus,
				<lb/>legem acceperunt. Quando igitur Egyptum, ubi Pharaoni in luto et latere serviebant,
				<lb/>duce Moyse, ut Deo immolarent, deseruerunt, nonne Deo caput nudaverunt?
				<pb n="342"/>
				<lb/>Quando vero in monte Syna ut primitias et decimas darent, ieiunium
				<lb/>primi et ieiunium quarti, septimi et decimi celebrarent, ab omni quod nec
				<lb/>findit ungulam nec ruminat abstinuerunt, nonne superfluam carnis curam
				<lb/>deposuerunt? Duo igitur tua corona indicat, nuda cervix ut <hi rend="italic">Deum ex toto
				<lb/>corde et ex tota anima tua et ex omnibus viribus tuis</hi> diligas; detonsa per
				<lb/>circuitum cesaries ut, superflua abscindendo, necessaria componendo, <hi rend="italic">proximum
			<lb/>sicut teipsum</hi> diligas.</p>
			<p><lb/>Sed cave te ab acuta et dolosa novacula. O quantos et quot decipit, cruentat,
				<lb/>non mundat! Ecce, ad sacros ordines forsitan non vocatus accessisti, adpetitor
				<lb/>honoris et corruptor pudicitiae; possidebis pecuniam et emes inde vineas,
				<lb/>oliveta, arbores, sed lepram Giezi adherebit tibi; portas prophetae baculum,
				<lb/>curris ad mortuum, superponis ei, non resurgit, nec vox neque sensus. Quid
				<lb/>est hoc? Exponis peccatori prophetiam, vel evangelium surdis auribus, salva
				<lb/>evangelii reverentia dico, narras fabulas. Quomodo e mente audiet prevaricatorum
				<lb/>legis inimicus crucis? Suades castimoniam, praedicas non fornicandum,
				<lb/>qui adulterium facis; hortaris ad misericordiam, commendas elemosinas, qui
				<lb/>peregrinantes a tecto excludis, a paupere oculos avertis. Quomodo igitur te
				<lb/>audiet qui te, pro se deprecantem, minime exaudiri confidit? Tonsoratus es,
				<lb/>sed non es mundatus; nazareum te putas, sed phariseus es, sepulchrum dealbatum,
				<lb/>intus plenum ossibus mortuorum; super cathedram Moysis sedes, claves
				<lb/>Petri tenes, neque intras neque alio intrare permittis; in novacula acuta fecisti
				<lb/>dolum, non Deo sed hominibus mentiris et tibi, <hi rend="italic">quoniam iniquitas mentita
				<lb/>est sibi. Videte </hi>igitur <hi rend="italic">fratres</hi> ut a vobis avertat Deus hanc novaculam
				<lb/>dolosam, <hi rend="italic">videte</hi>, inquam, <hi rend="italic">quomodo caute ambuletis</hi>, reges et sacerdotes estis,
			<lb/>potentes regno sed felices sacerdotio.</p>
			<p><lb/>Quid enim felicius apud homines quam sancta habere, sacra ministrare,
				<lb/>sacrum vel sanctum esse, alium sacrare vel sanctificare? De vobis enim
				<lb/>dictum est: <hi rend="italic">Ego dixi dii estis</hi>, dii dico, non Deus, nam mediatores estis Dei,
				<lb/>et hominum, tam super homines quantum pastor super pecudes, pastores
				<lb/>enim estis, dominum ovium super vos habetis cui de creditis ovibus rationem
				<lb/>reddituri estis. Videte ne sub vestra custodia lupus intret ad caulas et mactet
				<pb n="343"/>
				<lb/>oves et perdat. Sed, quod peius est, canes facti sunt lupi, pastores non solum
				<lb/>mercenarii, raptores, sed fures, vel latrones; lupi sunt scismatici, heretici,
				<lb/>fures, ypocritae, mercenarii, raptores, simoniaci, illi et qui successione vindicare
				<lb/>sibi cupiunt ecclesias, vel generis nobilitate et familiae multitudine. Vos autem
				<lb/>cavete eos qui huiusmodi sunt; sacerdotii gestatis insignia, ideo sacerdotii tenete
			<lb/>merita.</p>
			<p><lb/>Quid enim amictus figurat, quo collum ornatur, nisi eloquii munditiam,
				<lb/>sermonis gravitatem? Quid talaris tunica, quam poderem dicunt, quam
				<lb/>bonorum operum perseverantiam? Stola quae super collum posita iugum Christi
				<lb/>suave et onus eius leve, recte evangelica praecepta significat. Quod vero a
				<lb/>superioribus ad inferiora ab utraque parte descendit, quid aliud indicat quam
				<lb/>ut te ipsum prius legi Dei subicias, deinde ut idem faciant usque in finem vitae
				<lb/>subditos doceas, corrigas, moneas? Corrigas, inquam, a dextris et a sinistris,
				<lb/>ut non seducaris blanditiis vel muneribus amicorum, nec expavescas minas
				<lb/>potentium. Quod si aliter intelligas orarium collo superpositum, nonne fidei
				<lb/>significat praeclaram confessionem et, si necesse est, pro ea voluntariam capitis
			<lb/>oblationem?</p>
			<p><lb/>Manipulus, quo sinistram munitur, temporalium discretam significat administrationem,
				<lb/>quo terguntur vultus maculae, si expedit, et purgantur nasi
				<lb/>superflua, si necessitas incumbit; hoc quoque duobus capitibus ad inferiora
				<lb/>dependet. Seniores enim qui praesunt a subditis debent non solum inmunditiam
				<lb/>peccatorum, naevum vitiorum tergere, sed et vitae necessaria misericorditer
				<lb/>impendere. Cui enim non porrigis panem ventris, quomodo a te accipiet panem
				<lb/>mentis? Et quem non recipis una nocte sub tectum, quomodo perduces ad aeternum
				<lb/>convivium? Et cui non das veterem tunicam, quomodo satages ut
				<lb/>habeat duplicem stolam? Et si sinistra tua fetet luto avaritiae, quomodo a
				<lb/>vultu illius terges maculas usurae? Et si sinistra tua contaminata est crimine
				<lb/>sacrilegii, qualiter mundabis eum a veneno mendatii? Eo igitur manipulum
				<lb/>gestas, ut, tam a te quam a subditis, peccatorum immunditiam, carnis curam
				<lb/>superfluam tergas. Concede ei, si non vult continere, coniugium, ne incurrat
				<lb/>fornicationem vel adulterium; ne furtum committat vel sacrilegium porrige
				<lb/>illi alimentum. In omnibus tamen habe discretionem, nichil sine praeiudicio
				<lb/>faciens. Si enim recte offeras et non recte dividas peccasti. Divide igitur manipulum,
				<lb/>ut, in temporali administratione, discretum teneas modum. Nec transferas
				<lb/>illud ad dexteram, ne cursum tuum impediat ad vitam aeternam. Moyses,
				<lb/>Christus scilicet tuus, honestavit hoc vel honeravit in sinistram dicens: <hi rend="italic">Qui
				<lb/>maior est vestrum erit minister vester</hi>, praelationem servitium deputans non
				<lb/>dignitatem, honus non honorem, non otium sed laborem; sed vae his qui pro
				<lb/>dignitate arrogant sibi tyrannidem, pro labore torporem, pro honere honorem,
				<lb/>pro paupertate divitias, testante propheta: <hi rend="italic">Vae</hi> vobis <hi rend="italic">qui opulenti estis
				<lb/>in Syon, qui confiditis in monte Samariae, optimantes capita populorum, incedentes</hi>
				<lb/>
				<pb n="344"/>
				<lb/><hi rend="italic">pompatice in domum Israel</hi>, facti estis opulentes in Syon, qui pauperes
				<lb/>eratis in Babilone, cum de divitiis Babilonis ad paupertatem Christi migrare
				<lb/>debuissetis ut audire mereamini: <hi rend="italic">Beati pauperes spiritu quaniam vestrum est
			<lb/>regnum coelorum.</hi></p>
			<p><lb/>Nunc autem audistis: <hi rend="italic">Vae vobis divitibus qui consolationem vestram
				<lb/>habetis</hi> nunc; nunc divites, ante sacerdotium tenues, olim sine tecto, sine
				<lb/>indumento, sine caballo, contenti pane et sale, absque armigero, sine servulo
				<lb/>vel mercenario. Assumpto vero sacerdotio lascivitis sub pictis laquearibus, calcatis
				<lb/>tapeta capadocum, assidetis pulvillis sericis, triplicastis vobis pallia, pellitias,
				<lb/>nec de domesticis animalibus, maria transierunt, ab ignotis partibus
				<lb/>allata sunt ad vos, verum non calorem conferunt sed tumorem. Equos etiam
				<lb/>multiplicastis, servulos aggregastis et, quod deterius est, calamistratos, humum
			<lb/>cauda verrentes, aptiores vestris immunditiis quam offictiis.</p>
			<p><lb/>Quid de ciborum vario apparatu loquar? Vix invenitur panis qui placeat,
				<lb/>civitas non habet quae gula appetit, macellum defecit ventri tuo, mittitur ad
				<lb/>suburbia, componitur salsamentum, additur piprum petio felino. Teritur
				<lb/>salvia, serpillum et olentes erbae. O gula, gula, quae te dementia coepit! <hi rend="italic">Incrassatus
				<lb/>est dilectus et recalcitravit, incrassatus impinguatus dilatatus, dereliquit
				<lb/>Deum factorem suum</hi>; de sinistra fecisti&lt;s&gt; dexteram, abusi manipulis.
				<lb/>Cur <hi rend="italic">confiditis in monte Samariae</hi>? Samaria quae prope custodia dicitur.
				<lb/>Est ergo mons Samariae dignitas Ecclesiae. Dicis itaque: «Praelatus sum,
				<lb/>subditi mei aut ignorant opera mea aut reprehendere non audent» ; bonum si
				<lb/>ipsi nesciunt, Deus non novit? Si non audent reprehendere, Deus non paratus
				<lb/>est vindicare? Nolite ergo in monte Samariae confidere, primos accubitus in
				<lb/>coenis amare, primas cathedras in synagogis quaerere, pompatice inter subditos
			<lb/>incedere, sed <hi rend="italic">qui maior est vestrum erit minister vester</hi>.</p>
			<p><lb/>Super alia ornamenta planetam induite; haec caritatem figurat quae ceteras
				<lb/>virtutes continet et ornat, <hi rend="italic">peccatorum multitudinem operit</hi>, quae sunt in
				<lb/>coelo et quae in terra confederat felici iucunditate, aeterna immortalitate;
			<lb/>vasa sua donat. Hanc ante omnia et super omnia induite.</p>
			<p><lb/>Habete itaque amictum sanae doctrinae, ornatum eloquium; poderem
				<lb/>talarem, perseverantiam bonorum operum usque in finem; cingulum, castimoniae
				<lb/>ornamentum; orarium, suave evangelii iugum; in sinistram manipulum,
				<lb/>discretam temporalium et multimodam amministrationem; post unicam, aeternorum
				<lb/>optimam contemplationem, planetam, consummatricem omnium virtutum
			<lb/>Dei et proximi dilectionem.</p>
			<pb n="345"/>
			<p><lb/><hi rend="italic">Militia est vita hominis super terram</hi>, hominis non pecudis, rationalis
				<lb/>non animalis, rationalis peccato repugnat, animalis subditur; &lt;rationalis&gt;
				<lb/>oboedit, carnalis ducitur carnis lascivia; animalis seducitur mentis
				<lb/>ignorantia, rationalis pugnat adiutrice gratia. Pugnat, et haec est vita illius,
				<lb/>si enim non pugnat non vivit, vel <hi rend="italic">mortuus est peccato</hi> vel vivit iustitiae.
				<lb/>Temptatio est igitur vita hominis super terram. Dives est? Temptatur ut superbiat.
				<lb/>Pauper est? Temptatur ut rapiat. Sapiens est? Temptatur ut sapientiam
				<lb/>sibi arroget. Insipiens est? Temptatur ut sapientem se putet. Quod loquitur
				<lb/>contra me est, quid enim sum ego ut cogitatum meum stilo exarem, et non
				<lb/>in secreto mentis totum in Domino iactem? Nonne mihi dicit propheta: <hi rend="italic">Iacta
				<lb/>cogitatum tuum in Domino et ipse te enutriet?</hi> Adhuc enim sum parvulus,
				<lb/>utinam malitia, sed, quod peius est, scientia; quod operor ignoro, quod
				<lb/>loquor non intelligo. Tutius est igitur silere, quia <hi rend="italic">cultus iustitiae silentium</hi>.
				<lb/>Non erat sensu parvulus qui sic locutus est; diu tacuerat, ideo loqui sic noverat.
				<lb/>Puteus altus est et <hi rend="italic">aqua tenebrosa in nubibus aeris</hi>, laxabo tantum rete meum
			<lb/>in nomine Domini.</p>
			<p><lb/>Non omnis qui observat iustitiam colit iustitiam; est enim &lt;qui&gt; formidine
				<lb/>poenae, legis implet praecepta, hic tenet iustitiam, sed nec amat nec
				<lb/>colit; alius cupiens poenam evadere, praemium recipere, legem observat
				<lb/>quasi utilem, hic tenet et amat iustitiam; alius non poena territus nec praemio
				<lb/>illectus, virtutum delectatione, legis implet observantias, hic tenet iustitiam,
				<lb/>amat et colit. Amatur enim interdum quia propriam propter aliquam utilitatem
				<lb/>quod non colitur nulla dignum reverentia; colitur etiam quod non amatur,
			<lb/>quia nulla promittit praemia.</p>
			<p><lb/>Iustitia vero ab inchoantibus tenetur pro prevaricationis severitate et a
				<lb/>proficientibus custoditur pro praemii suavitate, a perfectis completur pro sua
				<lb/>venustate. <hi rend="italic">Oderunt</hi> enim <hi rend="italic">peccare boni, virtutis amore</hi>; horum vitam instruit
				<lb/>silentium, mores exornat, mentes illuminat, spem ad superna elevat. <hi rend="italic">Cultus</hi>
				<lb/>itaque <hi rend="italic">iustitiae silentium</hi>, si non intercludit fraternae caritatis officium.
				<lb/>Debemus enim, fratres, invicem obsequi et mutuis praevenire honoribus, ut
				<lb/>ex multis personis una fiat Catholica Ecclesia et simus gens sancta.
				<pb n="346"/>
				<lb/><hi rend="italic">Sancti estote</hi>, inquit Dominus, <hi rend="italic">quoniam ego sanctus sum</hi>; si sancto adherere
				<lb/>cupimus, sancti esse debemus. Quae enim societas Christi ad Bellial, aut
				<lb/>quae pars iustitiae cum iniquitate? Si glacies igni adicitur, nonne alterum
				<lb/>deficit, vel utrumque a se recedit? <hi rend="italic">Deus autem noster ignis consumens est.</hi>
				<lb/>Esto igitur gens sancta, sed prius iusta; iusta quidem bonorum operum exercitio,
				<lb/>sancta adsumptae religionis inviolabili manente proposito. Sanctus
				<lb/>etenim firmus dicitur, sed dicis: «Quomodo sanctus dicitur firmus, si propheta
				<lb/>dicit: <hi rend="italic">Quoniam defecit sanctus?</hi> Si sanctus quomodo defecit, vel si defecit
				<lb/>quomodo sanctus?» . Cui si ego &lt;quid&gt; respondeam non invenio, sed ore
				<lb/>sapientis: <hi rend="italic">Septies cadit iustus</hi> in die. Dices nil agere exemplum quod litem
				<lb/>lite resolvit. Iactabo hic quoque hamum non ad meum nutum, sed Domini
				<lb/>imperium, quia ad fratris obsequium, si piscem coeperit, accipio staterem in
				<lb/>ore eius, solvo pro me et pro te; tu forsitan liber es, ego autem servus sum,
				<lb/><hi rend="italic">venundatus sub peccato</hi>. Iustus cadit sed non laeditur, <hi rend="italic">cum ceciderit iustus,</hi>
				<lb/>inquit rex propheticus, <hi rend="italic">non collidetur, quia Deus subponit manum suam</hi>.
				<lb/>Sanctus cadit, deficit sed non perit, moritur sed resurgere potest. Quod si intellectualis
				<lb/>ceciderit, deficit, perit, moritur, non resurgit. Iustus autem cadit
				<lb/>per infirmitatem, sanctus per necessitatem, spiritualis per deliberationem, intellectualis
				<lb/>per elationem. Sancti igitur religionis perseverantia. Quod si quis
				<lb/>defecerit, redeat ad cor confessionis medicina, ut sitis <hi rend="italic">populus adquisitionis</hi>.
				<lb/>Captivi tenebamini, sed qui captus est pro vobis captivavit vestram captivitatem
				<lb/>et redemit vos de vestra vana conversatione, non auro vel argento,
				<lb/>sed precioso sanguine suo, non ut securi sitis de electione, quoniam <hi rend="italic">estis
				<lb/>genus electum</hi>, vel elati de dignitate quia estis <hi rend="italic">regale sacerdotium</hi>, vel pro
				<lb/>multitudine temerarii, quia estis <hi rend="italic">gens sancta, populus adquisitionis</hi>, sed <hi rend="italic">ut
				<lb/>virtutes adnuncietis eius qui de tenebris vos vocavit in admirabile lumen suum.</hi>
				<lb/>Ampla est et felix gratiae collatio, sed terribilis est officii condicio. Quid
				<lb/>igitur? Abiciendum est munus ne subeatur honus? Absit. Complete igitur officium,
				<lb/>annunciate virtutes. Docete quomodo timor expellat securitatem, superbiam
				<lb/>humilitas, fides infidelitatem, spes desperationem, odium mater omnium
				<lb/>caritas. Annunciate et quanta auctoritate venturus iudex examinabit culpas in
				<lb/>iudicio, torquebit in inferno. Aperite etiam quantum valetis, quae praemia
				<pb n="347"/>
				<lb/>repromissa sunt electis in coelo, quam iucundum est sanctorum spirituum ordinibus
				<lb/>et aliorum electorum innumerabili multitudine cum Christo sine fine
				<lb/>regnare et cum luce adhuc inaccessibili aeternaliter gaudere. Annunciate
				<lb/>hodie, cotidie, non cesset lingua vestra, non cesset pes vester.
				<lb/>Sed quis currit de Mediolano Papiam ut corrigat eam de sua instabilitate?
				<lb/>Quis convenit Mediolanenses ut increpet eos de sua elatione? Omnes
				<lb/>tacent, omnes latent, veniente lupo fugiunt, facti sunt <hi rend="italic">canes muti non valentes
				<lb/>latrare</hi>, immo, cum deberent lupos fugare, lacerant oves et lingua
			<lb/>dolosa deliniunt.</p>
			<p><lb/>Quid enim Cremonensis dicit, non sacerdos Christi sed Baalim: «Bene,
				<lb/>karissimi, facite quae facitis, pro patria pugnate, Cremenses male subiectos
				<lb/>corripite, nullus debet vobis resistere» . O lingua dolosa! Quomodo pugnat pro
				<lb/>patria qui ferro et igne persequitur patriam? Quomodo corripit subiectos, qui
				<lb/>in tetrum carcerem trudit vicinos? Lingua venenata! Quomodo de impugnatione
				<lb/>facis defensionem, de homicidio correctionem? Pro eo ut te diligant,
			<lb/>detrahunt tibi.</p>
			<p><lb/>Audi Papiensem, non presbyterum sed divinae legis quam subtrahit populo
				<lb/>sacrilegum: «Eia, cives incliti, pugnate pro Ecclesia, societatem tenete inviolabilem!» . 
				<lb/><hi rend="italic">Vae vobis qui dicitis bonum malum, et malum bonum</hi>. Quomodo
				<lb/>pro Ecclesia qui persequitur amicos Ecclesiae? Qui enim persequebantur aliquando
				<lb/>Ecclesiam Dei, nonne redierint ut de his Dominus per prophetam
				<lb/>dicat: <hi rend="italic">Vocabo non plebem meam, plebem meam; et non misericordiam consecutam,
				<lb/>misericordiam consecutam</hi>. De obligatione et huiusmodi quid dicatur?
				<lb/>Venerabilis civitas, audi non me sed Dominum tuum: «Quid mihi cum
				<lb/>impiis?» dicit Dominus. Si impii sunt quibus obligata es, quid ab impiis
				<lb/>separari times? An impii non sunt qui, satisfacere volentibus, contumelias,
				<lb/>colaphos, compedes et catenas, horrendum et caliginosum carcerem, postremo
			<lb/>famem et sitim intolerabilem infligunt?</p>
			<p><lb/>Sed expectamus a Mediolanensi non sacerdote, salva ordinis reverentia
				<lb/>de omnibus loquor, sed adulatore, meliora audire? Spes nos decipit. Nonne
				<lb/>iste est qui cives ad pugnam non vitiorum sed homicidiorum exacuit, ad
				<lb/>urbes diruendas impellit? Antiquos ad mentem reducit, eorum gesta magnificat
				<lb/>dicens: «O quomodo patres vestri vicerunt illos, suburbia eorum combusserunt,
				<lb/>numquam hostibus terga dederunt!» . Sed tu, popule meus, dicit Dominus, cave
				<lb/>tibi, qui enim te beatificant, in errorem te mittunt et viam gressuum tuorum
				<lb/>dissipant; nec credas auditui vano, pronus es ad pugnam sed piger ad ecclesiam,
				<lb/>pollens in facundia sed obscurus in facienda iustitia, ad usuram recipendas
				<pb n="348"/>
				<lb/>callidus sed ad misericordiam facienda frigidus, humilis in sermone sed tumidus
				<lb/>cogitatione: supplantare quaeris Cremonensem, subnervare Papiensem, delere
				<lb/>Novariensem; manus tuae contra omnes et manus omnium contra te. Descende
				<lb/>igitur de solio tuo, humiliare <hi rend="italic">sub potenti manu Dei</hi>, offer omnibus
				<lb/>pacem, non pacem hominum quae fraudolenta, momentanea, sed Dei, quae
			<lb/>pura et aeterna est.</p>
			<p><lb/>O quando erit illa dies ut dicat Papiensis Mediolanensi: «Populus tuus,
				<lb/>populus meus» ? Cremensis Cremonensi: «Civitas tua, civitas mea » ? Et cantetur
			<lb/>per omnes plateas: «Alleluia, alleluia, alleluia» .</p>
		</div>
	</body>
</text>
</TEI>
