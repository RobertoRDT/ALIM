<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Historia Mediolanensis</title>
				<author>Landulphus Senior</author>
				<respStmt>
					<resp key="print_editor">Edizione critica a stampa a cura di</resp>
					<name>L. C. Bethmann</name>
                                        <name>W. Wattenbach</name>
				</respStmt>
				<respStmt>
					<resp key="ALIM2_0">compilato da </resp>
					<name key="ALIM">ALIM</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="44633" unit="words">Parole: 44633</measure>
				<measure quantity="282837" unit="characters_without_spaces">Caratteri (spazi esclusi): 282837</measure>
				<measure quantity="324075" unit="characters_witht_spaces">Caratteri (spazi inclusi): 324075</measure>
			</extent>
			<publicationStmt>
				<publisher>ALIM</publisher>
				<date when="2012-07-08">08/07/2012</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole: 45187&#13;
Caratteri: 327297&#13;
SM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>Landulphi Senioris Historia Mediolanensis</title>
						<editor>L. C. Bethmann</editor>
						<editor>W. Wattenbach</editor>
					</analytic>
					<monogr>
						<title level="m">MGH, Scriptorum tomus VIII</title>
						<imprint>
							<publisher>Hahnsche Buchhandlung</publisher>
							<pubPlace>Hannover</pubPlace>
							<date>1848</date>
							<biblScope unit="page">32-100</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">8</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="ALIM">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="36"/>
		<div>
			<head><lb/>EPISTOLA YSTORIOGRAFI AD ARCHIPRESBYTERUM MISSA</head>
			<p><lb/><hi rend="italic">Cunctarum virtutum documentis imbuto, multarumque scientiarum peritia fulto, divinoque
				<lb/>magisterio religiose edocto L. sanctae Mediolanensis ecclesiae in regimen archipresbyteratus
				<lb/>assumpto, nec non Deo et hominibus caro, L. omnium minimus tuorum servus,
				<lb/>huius vitae felicitate bonorum et aeterni regni consortio perfrui angelorum. Caritatis ac
				<lb/>diligentiae tuae amorem sedule reminiscens, quem super ecclesiam Ambrosianam et eius
				<lb/>clerum ut filium habuisti et semper Deo annuente habebis, solicitaeque paternitatis vestrae
				<lb/>reverentiam curiose prospiciens, corporis mei animus multis quassatus tribulationibus, e
				<lb/>quibus tota fere Italia pseudoprophetis per detestabilem ypocrisim circumcurrentibus maculata
				<lb/>est, Dei ignis calore accensus quasi gravi e sompno excitatus sum. Propterea cogitans,
				<lb/>si operibus saecularibus aut cultibus divinis studiose vacarem, aut fortia facta et
				<lb/>magnifica quae nostris temporibus acta sunt enarrem, aut inter cetera tribulationes quas
				<lb/>clerus Ambrosianus a perfidis civibus et malis sacerdotibus ipsos adhortantibus passus est,
				<lb/>narrare cogitavi. Itaque meditatus in quibus animi mei ingenium exercere valeam, hanc
				<lb/>vitam et miseram per silentium transcurrere nolens, crebris ac magnis ystoriis undique
				<lb/>circumvolantibus, ductus patriae atque civitatis meae amore, nec non et cleri eiusdem
				<lb/>diligentiam, ultra omnes ystorias gesta archiepiscoporum quae super imperatores apud
				<lb/>Deum et homines detestabiles acta sunt, et tribulationes, atque earumdem dissensiones quae
				<lb/>per pseudoprophetas non huius urbis natos peracta sunt, stilo humili perscribere deliberavi.
				<lb/>Igitur quamplurimi qui ordinis ecclesiastici falsis praedicationibus esse videbantur, actibus
				<lb/>vero misere hypocrisim sedule insistentes, ut lupi rapaces sese sub ovina pelle tegentes,
				<lb/>dimissis plebibus ac ruptis canonibus, et alii multi misterio Romano edocti, honoris sanctae
				<lb/>Ambrosianae ecclesiae lividi, quasi tirampni nullam ordini Ambrosiano reverentiam impendentes,
				<lb/>urbem Mediolanensium fascinatis laicis ac zizaniis superseminatis Antichristi facetiis
				<lb/>incubuerunt; quorum namque vitio ecclesia Ambrosiana multorum sacerdotum ac levitarum
				<lb/>plurimorumque sacerdotum sapientum ordinis utriusque quondam exaltata et ornata
				<lb/>eloquentiis, ad nihilum tam ministerio quam in personis funditus attrita et conculcata est.
				<lb/>Enim quod olim Romani pontifices et cardinales huic sancto mysterio aemuli multo sudore
				<lb/>patrare non potuerunt, falsis catharis ordinem ipsum conturbantibus, in tantum attriverunt,
				<lb/>ut ultra nec esset spes mysterii nec ordinis restaurandi, multo peius quam in sermone
				<lb/>sancti Eusebii olim dicens apparuit: “Periit haec civitas, collapsa est ecclesia. Unde cum
				<lb/>propheta dicens plangam: Quis dabit capiti meo aquam et oculis meis fontem lacrymarum,
				<lb/>plangens peccata populi mei. Uterini mei facti sunt inimici mei, iniuste spoliaverunt me,
				<lb/>ac gladiis inimicorum meorum animam meam inquirentibus immisericorditer me dederunt.”
				<lb/>Exinde lacrymis meis superhabundantibus cum sapiente quodam plangendo dicam:
				<lg>
					<l>“Carmina qui condam studio florente peregi</l>
					<l>Flebilis heu maestos cogor inire modos.</l>
					<l>Ecce mihi lacerae dictant scribenda Camenae,</l>
					<l>Et veris elegi fletibus ora rigant.”</l>
				</lg>
				<lb/>Quamobrem, pater venerande, quamvis per multa tempora multis ac variis sim quassatus
				<lb/>doloribus, nostrae ecclesiae virtutum videns detrimentum, recordatus quod olim a malis
				<lb/>regibus detestandisque sacerdotibus passa sustinuit, qui dulcedine ordinis sanctae Ambrosianae
				<pb n="37"/>
				<lb/>ecclesiae ab ipsis fuerant cunabulis nutriti, quibus foret gloriosum pro suae ecclesiae
				<lb/>utilitatibus mortem sustinere, pauca quae libris variis ac chartulis, plateis conculcatis
				<lb/>reperi, et a viris virissimis et catholicis didici et urbes Italiae perscrutando cognovi, aperire
				<lb/>et enarrare posterorum utilitatibus fideliter curabo. Tum insuper quid honoris, quidve
				<lb/>reverentiae, quidve magnitudinis per multa tempora antecedentia clerus fuit Ambrosianus,
				<lb/>et a multis ac magnis viris honoratus, et quid postea civitate plena faece mundi sustinuit,
				<lb/>ut oculis vidi, ut auribus audivi cordeque intellexi, ad posterorum tutelam et animarum
				<lb/>salutem studiose scribere statui. At priusquam ea quae dicere decrevi enarrem, ignis scintillam,
				<lb/>quam ego Dei misericordia adiutus memoriae commendavi in quodam scrinio optimis
				<lb/>margaritis imbuto, foris pauper, intus divitiis affluens reperi, ad Dei honorem et
				<lb/>beati Ambrosii laudem, debita ductus reverentia edicam. Quae omnia utinam Ambrosianae
				<lb/>ecclesiae usque in finem consedentibus sic essent chara ut sunt acceptabilia, sic dulcia ut
				<lb/>sunt salutifera, sic amabilia ut sunt ex corde fraterno manantia. Vale pater! cum omnibus
			<lb/>sanctis Ambrosianae ecclesiae dilectoribus gaudiis sempiternis perfrui feliciter valeas.</hi></p>
		</div>
		<div type="book">
			<head><lb/>INCIPIT LIBER PRIMUS.</head>
			<div type="chapter">
				<head><lb/>1.</head> <p>Quandoquidem sapientes eximiique viri, multa peritia imbuti, acta temporum, mutationes rerum, gesta ducum,
					<lb/>praelia regum, seditiones urbium, commotiones populorum, polite ad tutelam iuvenum et custodiam senum tractantes
					<lb/>reliquere, et in posteris tutamen et multarum rerum solamen: decet nunc multo magis viros religiosos, spiritu divino
					<lb/>repletos, suis sequacibus imo suis fratribus ad cautelam animarum simulque corporum, quicquid augmenti vel detrimenti
					<lb/>prospexerint, benigne intimare ac praeclarissime dilucidare; quatenus suorum sequaces lacum serpentum et antrum
					<lb/>aspidum, caveamque draconum silvasque leonum praevidentes, benigne edocti cauteque muniti, et ab illis se valeant
					<lb/>eripere, et alios monendo a morte liberare, memores Salomonis Sapientiae dicentis: <hi rend="italic">Propterea habebo per hanc immortalitatem,
					<lb/>et memoriam aeternam ab his qui post me venturi sunt.</hi> Ob hanc causam ecclesiam sancti gloriosissimique confessoris
					<lb/>Ambrosii quam clare, lucide, atque ymnis, organis, symphoniis, melodiis per totum orbem terrarum emicuit,
					<lb/>inquantum scientiola mea exprimere valuerit, prout comperi et in veritate didici, enucleare studebo. Igytur Ambrosius
					<lb/>doctor, ut egregius pastor infulis praefulgens episcopalibus, Dei ecclesiam mirifice decoravit, et ut nobilis adletha lorica
					<lb/>spiritualium virtutum adornavit, sibique desponsatam sociavit. Qui nutu divino huc a clementissimo imperatore totius
					<lb/>orbis Valentiniano directus, meruit audire: <hi rend="italic">Vade, age non ut iudex sed ut episcopus.</hi> Tanta enim gratia et tanta sua
					<lb/>misericordia eum Dominus decoravit, ut inimicos patientissime converteret, et suis ovibus imo suis filiis rudimenta catholicae
					<lb/>fidei ut verus magister et doctor ecclesiae caritative amministraret. Qui primus, id est maximus, metropolitanam
					<lb/>regens cathedram, ordinationes presbiterorum, diaconorum, subdiaconorum, clericorum, laicorum, senum, iuvenum, militum,
					<lb/>populorum, virginum sacrarum et innupte manentium, maritarum, viduarum, orphanorum, peregrinorum, et hospitum
					<lb/>lucidissime praeordinavit; et ordinando curiose quod sui ordinis religiositas exposcebat, facere curabat, ac faciendo alios
					<lb/>mitissime edocebat, memor illius Euangelii dicentis: <hi rend="italic">Prius coepit Iesus facere quam docere.</hi> Erat enim sapientissimus in
					<lb/>praedicatione, disertus in iudicio, cunctis fidelibus mitissimus, omnibusque infidelibus mitis, placidus, humilis atque serenus,
					<lb/>providens dispensator, dans pabula fortibus, cibaria iuvenibus, alimenta senibus, nutrimenta adolescentibus, memor
					<lb/>apostoli dicentis: <hi rend="italic">Omnibus omnia factus sum, ut omnes lucrifacerem.</hi> Enim providerat Dominus ab ipsis cunabulis
					<lb/>sibi pastorem et ecclesiae suae beatum Ambrosium per favum mellis circa labia eius distillantis, atque per Spiritum
					<lb/>sanctum de se, quasi de eo noverat dictum: <hi rend="italic">De ore prudentis procedit mel et lac, favus distillans labia eius, dulcedo
					<lb/>mellis est lingua eius.</hi> Qui Spiritu divino administrante, pro captu cuiusquam et scientia atque aetate docere studebat,
					<lb/>sciens quod apostolus dicit: <hi rend="italic">Pascite gregem Dei, providentes non coacte, sed spontanee secundum Deum, neque turpis lucri
					<lb/>gratiam sectantes, sed voluntarie, neque ut dominantes in cleris, sed formae sancti gregis ex animo, ut cum apparuerit
					<lb/>princeps pastorum, percipiatis immarcescibilem coronam.</hi> Et item apostoli Petri: <hi rend="italic">Ministrate in fide vestra virtutem, in virtute
					<lb/>autem scientiam, in scientia autem abstinentiam, in abstinentia autem patientiam, in patientia autem pietatem, in pietate
					<lb/>autem amorem fraternitatis, in amore autem fraternitatis caritatem.</hi> In via Dei firmus, catholica fide firmior, boni propositi
					<lb/>infatigabilis; unde sapientissimus Salomon ait: <hi rend="italic">Esto firmus, fili, in via Dei et in virtute sensus tui et scientia, et
					<lb/>prosequatur te verbum pacis et iustitiae.</hi> In tantum religionis honestissimae et honoris ecclesiae Dei super omnes Italiae
					<lb/>civitates ordinando episcopos ramos extendebat, ut Sapientia Salomonis sub alterna specie de illo sermocinaretur dicens:
					<lb/><hi rend="italic">Ego quasi therebintus extendi ramos meos, et rami mei honoris et gloriae.</hi> Et item eiusdem ad corroborandos et collaudandos
					<lb/>fideles in persona Domini et ecclesiae insonuit hortando, dicens: <hi rend="italic">Ego quasi vitis fructificavi suavitatem odoris,
					<lb/>et flores mei fructus honoris et honestatis. Ego pulchrae dilectionis mater, et timoris et agnitionis et sanctae spei.</hi> Sed
					<lb/>cum dominus noster ac totius humani generis redemptor, rex et salvator noster Christus, omni humanae creaturae
					<lb/>euangelium salutis mitissime per apostolos atque doctores Spiritu sancto amministrante denudasset, placuit sibi praeclarissimum
					<lb/>virum atque doctissimum Ambrosium divina scientia fultum doctoribus illis, in tempore qui adherant, in ordinatione
					<lb/>ecclesiae suae et misteriis eiusdem, symphoniis, melodiis, ymnis, canticis spiritualibus sublimare. Unde nutu
					<lb/>divino est factum, ut sicut Iohannes apostolus et euangelistarum eximius inter ceteros discipulos privilegium tenens,
					<lb/>divino admonitus spiraculo meruit dicere: <hi rend="italic">In principio erat verbum, et verbum erat apud Deum, et Deus erat verbum;
					<lb/>hoc erat in principio apud Deum;</hi> sic beatus magister et doctor Ambrosius inter ceteros doctores eximius, ecclesiam Dei
					<pb n="38"/>
					<lb/>prout Deus per clementiam suam atque sanctum Spiritum ipsam sibi concessit et permisit, omnibus modis atque omni
					<lb/>conamine, die ac nocte meditando scribendo legendo praedicando exaltavit et mirifice decoratam ornavit. Mitigata Arrianorum
					<lb/>perfidia atque scismaticorum devicta nequitia, quadam die ante natalem Domini, cum solus dictaret-sed non
					<lb/>erat solus, cum quo erat Deus-ut bonus pastor ovile dominicum ad Domini laudem animare et corroborare desiderans,
					<lb/>cogitare coepit, quomodo vel qualiter sacerdotes, diacones, ceterosque ordines, cantus, missas, vesperas, psalmos,
					<lb/>et cetera divino cultu congrua atque convenientia praeordinaret, sive primus cantus denotaret, seu ante ordines et clericos
					<lb/>ad officii gradus ordinaret. Visum est sibi et placuit, ecclesiasticos viros catholica fide imbutos Deo devote ordinare,
					<lb/>et assidue secum habere, ac illorum conscilio Domini ministrante gratia cuncta disponere. Qui cunctas sacras ac sanctas
					<lb/>scripturas et descriptiones patriarcharum, prophetarum supervidens, in quibus Deum et Salvatorem nostrum posteris
					<lb/>omnibus ad salutem suam et proficuum aliorum in Christo credentibus prophetarum; prae ceteros visum est sibi,
					<lb/>patriarcham David de incarnatione Domini per partum virginis, et de passione per Iudam proditorem, et de resurrectione,
					<lb/>et de apparitione post resurrectionem, et quomodo scanderet coelos nubibus suscipientibus eum, videntibus discipulis,
					<lb/>praeclare et lucidissime super cunctos prophetasse. Qui cum praevideret per Spiritum sanctum sibi collatum,
					<lb/>ecclesiam Dei ornatam fidelibus et Deo devotam in Christo humiliter summaque cum devotione credituram: prophetando
					<lb/>in multis argumentis confirmavit, et confirmando multis exemplis per sapientes et cantores, musicos atque doctores, quasi
					<lb/>sponsam omnibus virtutibus adornatam Deo optulit. Unde beatus sanctusque doctor et magister Ambrosius velut strenuus
					<lb/>miles ad vexilla praecedentium ducum ac ad bella imminentia unanimiter hanelantium prospiciens, imitari David
					<lb/>eximium prophetarum magistrum studuit, et ad eius exemplar et imitationem psalmos, cantus, symphonias, melodias,
					<lb/>clericos, et omnia ecclesiastica officia Deo opitulante et Spiritu sancto administrante componere et praeordinare studuit.
					<lb/>Cum enim Dominus omnipotens et Salvator noster ecclesiae suae catholicae murum pararet adversus inimicos suos, et
					<lb/>turrem erigeret David pro domo ecclesiae suae atque murum Israel, ut eius sponsam ab infidelibus defenderet et gregem
					<lb/>illi commissum a lupis rapacibus liberaret, qui quamdiu vixit, prout Deus per clementiam suam concessit, ecclesiae Dei
					<lb/>ac populi sui et multarum civitatum curam gerens, de quacumque sibi per legatum intimabatur, prout nos in sacra eius
					<lb/>ystoria de eo scripta invenimus, ut bonus pastor sedule vigilabat, curiose circuens gentes diversas, atque civitates, tyrampnos,
					<lb/>reges, duces, omnes in Christo convertebat, et unicuique civitati et cunctis fidelibus petentibus similiterque
					<lb/>religiose quaerentibus episcopum ordinabat, et ordinatum summa cum laetitia consecrabat. In tantum enim ecclesia
					<lb/>Dei in manibus eius pullulabat, ut omnes infideles in unum adunarentur, et tacite supponentes digitum ori suo dicebant:
					<lb/><hi rend="italic">Vere digitus Dei facit hoc, et operatur in eo.</hi> Enim quamdiu vita ei comes fuit, laborans super multos fideles, ab aliquo
					<lb/>gladium evaginante nusquam calupniatus est; unde dolens, quod volebat esse nequivit, dicens in ymno: <hi rend="italic">Nequimus
					<lb/>esse martyres, sed repperimus martyres.</hi> Et ut in libro Paralipomenon legimus per David prophetam: <hi rend="italic">Non dimisit Deus
					<lb/>quemquam calupniari eos, sed increpuit pro eis reges, dicens: “Nolite tangere christos meos, et in prophetis meis nolite
					<lb/>malignari.”</hi> Et iterum in praecordiis suis mutuo et tacite admirantes, Deum glorificabant in tantum, ut in illo quod
					<lb/>scriptum est per sapientissimum Salomonem impleretur, dicens: <hi rend="italic">Narrate in gentibus gloriam eius, et in cunctis populis
					<lb/>mirabilia eius, quia magnus Dominus et laudabilis nimis, et orribilis super omnes deos.</hi> Tunc impletum est, quod per
					<lb/>eumdem dicitur: <hi rend="italic">Tonet mare et plenitudo eius; exultent agri et omnia quae in eis sunt. Tunc laudabunt ligna saltus
					<lb/>coram Domino, quia venit iudicare terram.</hi> Et quandoquidem Dominus ac noster Salvator per clementiam et misericordiam
					<lb/>suam in tantum magnificavit et exaltavit et decoravit acta et mirabilia doctissimi et religiosissimi doctoris et confessoris
					<lb/>Ambrosii, quantum multi codices eximii capere non possunt, et quantum multi strenui et sapientissimi viri atque
					<lb/>scolarum magistri enarrare et enucleare multo sudore multoque labore posteris minime quiverint. Unde non decet
					<lb/>me virum parva scientiola plenum in singulis eius actibus immorari, cum mihi melius videtur, de tantis patroni miraculis
					<lb/>et de tantis strenuissimis actibus omnino tacere, quam parum dicere. At ut ad ea veniam, ad quae mea intentio
					<lb/>summoque studio anelat; ipsam sanctam Trinitatem et omnes sanctos corde et ore invocare non cesso, ut mihi, quae
				<lb/>scribenda sunt scribam et quae tacenda sunt reticeam, per Spiritum sanctum suum concedat.</p>
			</div>
			<div type="chapter">
				<head><lb/>2.</head> <p>Igitur sanctus Ambrosius scientia divina imbutus, Spiritu sancto repletus, omni clero omnibusque catholicis
					<lb/>fidelibus laicis indicto ieiunio, ut Dominus ad honorem ecclesiae suae et ad laudem divini cultus corda suorum aperire
					<lb/>dignaretur, in quarto die quasi per quatuor euangelia, per clementiam Dei et per revelationem Spiritus sancti septuaginta
					<lb/>et duos sacerdotes, qui in primitiva ecclesia episcopi vocabantur, ut b. Hieronymus doctor in quodam suo libro asserit,
					<lb/>ordinavit; imitans verum magistrum et salvatorem Dominum nostrum Iesum Christum. Sicut enim Dominus et redemptor
					<lb/>noster post incarnationem baptismumque quod in Iordane ter converso per Spiritum sanctum a Iohanne praecursore atque
					<lb/>baptista, qui plus quam propheta asseritur, accepit, elegit septuaginta et duos discipulos ad euangelizandum euangelium
					<lb/>divinum, ut in euangelio Lucae euangelistae legitur et approbatum indubitanter tenetur: Unde bonus discipulus sapientem
					<lb/>sequens magistrum, suos sacerdotes, imo suos filios et ut dixi suos episcopos, in opus ministerii sacerdotalis elegit,
					<lb/>eos confirmans et collaudans hortatur, dicens: <hi rend="italic">Vos estis genus electum, regale sacerdotium, gens sancta, populus acquisitionis.</hi>
					<lb/>In tantum enim illos actu et moribus et humilitate, scientia et patientia et obedientia et in cultu vestium et
					<lb/>omnibus modis admonuit, ut si quis eos fortuitu in clero videret, non diceret filios esse virorum, sed affirmaret socios
					<lb/>angelorum. Est et alia causa, cur tot et tantos sacerdotes lucidissime ordinavit, quae me insequitur et quasi impatiens
					<lb/>ad disserendum hortatur. Cum enim humanum genus sermone uno prius unitum, per superbiam postmodum diffusum
					<lb/>et dispersum esse legitur quasi per septuaginta et duas varietates linguarum, sicut in libris Genesis invenitur, dicente
					<lb/>Moyse, cum quo Deus loquebatur sicut loqui solet amicus ad amicum: <hi rend="italic">Erat enim terra labii unius, et sermo eorumdem.
					<lb/>Cumque venissent in terra Senaar, dixit alter ad alterum: “Venite faciamus nobis nomen et civitatem et turrim excelsam,
					<lb/>cuius culmen pertingat ad coelum, et celebremus nobis nomen, antequam moriamur.” Descendit autem Dominus, ut videret
					<lb/>civitatem et turrim, quam aedificabant filii Adam, et dixit: “Ecce unus est populus, et unum labium omnibus. Venite igitur
					<lb/>et descendamus et confundamus linguam eorum, ut non audiat unusquisque vocem proximi sui !”Atque ita divisit eos Dominus
					<pb n="39"/>
					<lb/>ex illo loco in universas terras, et cessaverunt aedificare civitatem et turrim, prae nimia labiorum confusione. Et
					<lb/>ideo vocatum est nomen eius Babel, id est confusio, quia ibi confusum est labium universae terrae.</hi> Unde propalatum est,
					<lb/>ut quantum illorum intentio fuit prava et perversa apud Deum et angelos eius, in tantum omni genti omnique populo
					<lb/>innotesceret, relinquens in posteris exemplum, tanquam diceret: <hi rend="italic">Vos quibus scientia animi cum virtute corporis et ingenium
					<lb/>operationis magis ab excelso Deo per bonitatem suam, quasi ymber super granum distillatum est, caute et sollicite providete
					<lb/>vobismetipsis, ne quid nobis per superbiam et dementiam merito accidit, vobis in testimonium contingat, ut quod nobis
					<lb/>male dulcoratis non creditis, vobismetipsis multis suspiriis fatigati quandoque credatis.</hi> Etenim cum Adam a Deo in paradiso
					<lb/>formatus, ad imaginem Dei figuratus, sicut novimus, Domino per Moysem dicente: <hi rend="italic">Ecce Adam factus est quasi
					<lb/>unus ex nobis,</hi> et omnibus quae in paradiso Dei erant sibi concessis, praeter lignum scientiae boni et mali, de quo
					<lb/>praeceperat ei Dominus ne comederet, dicens: <hi rend="italic">In quacunque die comederitis, morte moriemini.</hi> Qui si caute studioseque
					<lb/>ammonitionem et praeceptum Dei atque benigne admonentis tenuisset, ipse immortalis esset, et nos quasi Dei similes
					<lb/>essemus. Unde vos studiose precor, ut quod Adam per inobedientiam criminose deliquit, et nos per nimiam superbiam
					<lb/>confusi sumus et per omnium terrarum spatia dispersi, mutuo nos et merito, minime ob linguarum varietatem intelligentes,
					<lb/>quod Deus ex summa dilectione humanatus, mortuus, suscitatus, vobis ad resuscitandum quod angeli in coelis
					<lb/>per superbiam amiserunt, benigne concessit, si solerter studioseque in fide permanentes Domino opitulante steteritis,
					<lb/>unde concessa custodiatis, et sanctam fidem custodientes bona opera faciatis, ut ad perfectum finem venientes quandoque
					<lb/>in extremo examine iudicii a dextera Dei positi cum gaudio audire mereatis quod Dominus clementer dixit: <hi rend="italic">Venite,
					<lb/>benedicti Patris mei, percipite regnum, quod vobis paratum est a constitutione mundi.</hi> Ob quam enim causam sanctus
					<lb/>Ambrosius septuaginta et duos discipulos sacerdotes ordinare voluit, ut quot fuerunt varietates gentium per dispersionem
					<lb/>linguarum, tot essent sacerdotes ad salutem animarum nostrarum. At cum humanum genus quondam per orbem terrarum
					<lb/>diffusum et dispersum, pecudum more oberrans, sese invicem sine iure et sine foedere conlidens et lanians, regeretur
					<lb/>et ut ab hostium incursione muniretur, per septuaginta et duos reges a Deo permissum et praeordinatum est:
					<lb/>Quos cum sanctus Ambrosius per industriam summi Romani imperii orbem terrarum regere vidisset, placuit sibi, ad
					<lb/>illorum salutem et omnium populorum septuaginta et duos sacerdotes Deo confirmante ordinare, quatenus singulum
					<lb/>regem per singulum sacerdotem regalem intime percuteret, et docendo fidem Christi in Deo confirmaret, et confirmando
					<lb/>in cunctis bonis virtutibus corroboraret, ut ad bravium pervenientes, quandoque Deo permittente cum Christo in coelis
				<lb/>regnarent.</p>
			</div>
			<div type="chapter">
				<head><lb/>3.</head> <p>Quibus bene compositis salubriterque ordinatis, quendam sacerdotem religiosum virum qui primicerius vocaretur
					<lb/>proposuit; qui quasi coepiscopus circa omnes in crimine laborantes potestatem a sancto Ambrosio magistro accepit,
					<lb/>ut quod episcopus implere per se non posset, coepiscopus qui primicerius vocabatur, circa illos implere curiose studeret.
					<lb/>Quin etiam locum in quo omnes convenirent insignivit, quod presbyterium usque modo a cunctis vocitatur; ubi omnes
					<lb/>sacerdotes urbani in sexta feria vel Kal. convenientes, curiose in divinis ministeriis singulos perscrutabantur, itaque
					<lb/>religiose circa divina ministeria, et indesinenter sese exercebant. Quo in loco universis consedentibus, quod Deus
					<lb/>episcopo inspirabat, docebat. Deinde subepiscopus, qui coepiscopus usque modo et primicerius vocatur, secundum
					<lb/>quod Deus administrabat, illos amonebat, dicens: <hi rend="italic">Contra stultitiam ministrate sapientiam, contra lasciviam castitatem,
					<lb/>contra ebetudinem intellectum, contra praecipitationem conscilium, contra timorem fortitudinem, contra ignorantiam scientiam,
					<lb/>contra duritiam pietatem, contra superbiam humilitatem; de qua sapiens quidam dicit: “Qui sine humilitate virtutes congregat,
					<lb/>quasi ventum in pulverem portat;” Et ut est illud: “Humilitas omnia vincit, et ipsa a nemine superatur”</hi>. Praeter
					<lb/>ista instruebat illos habere dilectionem Dei et proximi. Quibus completis, quod unicuique de propria causa expediebat,
					<lb/>salubriter tractabat. Ita tamen omnia fiebant inter illos pacifice, et honeste tractabantur et sine dolo et sine invidia, ut
					<lb/>quod in Actibus apostolorum legitur, in illos implebatur, dicens: Erat illis cor unum et anima una; et quamvis facies
					<lb/>illorum essent diversae, unum cor et anima erat una. Quibus egregie viventibus et religiose degentibus, omnia cooperabantur
					<lb/>in bonum, ut apostolus testatur dicens: <hi rend="italic">Fratres, scimus, quoniam diligentibus Deum omnia cooperantur in bonum,
					<lb/>hiis qui secundum propositum vocati sunt sancti;</hi> attendentes illud cyrographi: <hi rend="italic">Beati qui scrutantur testimonia eius, in toto
					<lb/>corde exquirunt eum.</hi> At quam fuerunt erga ministerium et ordinem suum solliciti, nemo nisi qui illo tempore fuerit,
					<lb/>narrare quiverit, pertimentes illud quod dicitur: <hi rend="italic">Maledictus homo,qui opus Dei negligenter fecerit.</hi> Unde accidit, ut dum quidam
					<lb/>dux Gothorum extraneae gentis, nomine Ruilus, illos in festivitate sanctorum Nazarii et Celsi, et ad silentium polite ornatos et
					<lb/>cum episcopo gradientes inopinate supervidisset,non illos tantum sacerdotes sed episcopos credidit et affirmavit, dicens: <hi rend="italic">Certe
					<lb/>cum ego fere totum orbem terrarum iussu Valentiniani imperatoris circumdedi et vidi, inquirens usum et mores ipsorum maxime
					<lb/>et religiosorum episcoporum, nunquam tanto stupore et tam ineffabili admiratione obrigui.</hi> Qui videns et admirans haec, parum
					<lb/>subsistit; tandem abiit, secum mirans quae viderat. Quibus odor sic facientibus misericordiae, pietatis et caritatis, castitatis,
					<lb/>humilitatis, fraternitatis, scientiae et omnium virtutum quasi odor suavissimus circa omnes gentes maxime ad vicinas urbes
					<lb/>refloruit; de quo Dominus ad Moysen dixit: <hi rend="italic">Sume tibi aromata, stracten, et onigona, galbanem boni odoris, et thus lucidissimum,
					<lb/>faciesque thimiama compositum ope unguentarii, mixtum diligenter et purum.</hi> Quos magister beatus et doctor
					<lb/>Ambrosius cottidie ammonebat cantando, dicens: <hi rend="italic">Diligamus nos invicem, quia caritas Deus est, et qui diligit fratrem suum
				<lb/>ex Deo natus est et videt Deum, et in hoc caritas Dei perfecta est; et qui facit voluntatem Dei, manet in aeternum.</hi></p>
			</div>
			<div type="chapter">
				<head><lb/>4.</head> <p>At cum beatus Ambrosius supradictos sacerdotes Deo disponente ordinavit, visum est sibi ceteris cum fratribus,
					<lb/>viginti quatuor sacerdotes, qui quasi cardinales essent, debere constitui. Quos Dominus et Salvator noster per
					<lb/>revelationem Spiritus sancti in Apocalypsi dicente Iohanne confirmat: <hi rend="italic">Vidi, et ecce viginti quatuor seniores, qui procident
					<lb/>ante sedentem in throno, et adorabunt viventem in saecula saeculorum, et mittent coronas suas ante thronum, dicentes:
					<lb/>“Dignus es Domine Deus noster accipere gloriam et honorem et virtutem, quia tua creasti omnia, et propter voluntatem
					<lb/>tuam erant et creata sunt.” Et: Ceciderunt coram agno, habentes singuli cytharas et fialas aureas plenas odoramentorum, quae
					<pb n="40"/>
					<lb/>sunt orationes sanctorum, et cantant novum canticum dicentes: “Dignus es accipere gloriam et honorem, et aperire librum
					<lb/>et signacula eius, quoniam occisus es et redemisti nos Domine in sanguine tuo ex omni tribu et lingua et populo et natione,
					<lb/>et fecisti nos Deo nostro regnum et sacerdotes, et regnabunt super terram.”</hi> Est enim alia causa, quare viginti quatuor
					<lb/>cardinales sacerdotes ordinavit: videlicet sicut naturalis dies viginti quatuor horis solidatur, sic misterium ecclesiae
					<lb/>Ambrosianae per viginti quatuor cardinales aperiretur et regeretur; de quo die sanctus Ambrosius in Exameron ait: <hi rend="italic">Legem
					<lb/>statuit, ut viginti quatuor horae diurnae atque nocturnae diei tantum nomine diffiniamus, ut si diceret: “Viginti quatuor
					<lb/>horarum mensuram unius diei tempus est.”</hi> Quibus ordinatis archipresbiterum, a quo si quando in aliquo officio deviarent,
					<lb/>placide emendati suaviterque correcti bono animo bonaque voluntate degerent, praeposuit. Cuius nomen princeps
				<lb/>presbyterorum Latine resonat; archos enim Graece, princeps Latine dicitur.</p>
			</div>
			<div type="chapter">
				<head><lb/>5.</head> <p>Per idem tempus beatus Ambrosius septem diaconos, et quasi per septiformem gratiam Spiritus sancti eis
					<lb/>per Spiritum sanctum manus imponens benedixit et ordinavit, imitatus apostolos Domini, qui post gratiam Spiritus
					<lb/>sancti, quam in Yerusalem, quae Visio pacis dicitur, benigne acceperunt, in unum convenientes, septem diacones per
					<lb/>Spiritum sanctum ordinaverunt. Septem ideo consecravit, quia septem sunt dona Spiritus sancti a Deo super fideles catholicos
					<lb/>collata; vel ut cottidie ante thronum Dei quasi septem lampades bona vita optimisque moribus atque doctrina
					<lb/>alios accendentes praeclarissime splenderent. Unde sanctus Iohannes in Apocalypsi: <hi rend="italic">Septem lampades ardentes procedunt
					<lb/>ante thronum, quae sunt spiritus Dei</hi> Quos praevidens sanctus doctor Ambrosius religiose viginti quatuor subdiacones
					<lb/>ad honorem Dei et ecclesiae suae ordinando benedixit. Quibus catholice ordinatis, omnibus magistros instituit, quorum
				<lb/>unus archidiaconus, alius archisubdiaconus vocaretur.</p>
			</div>
			<div type="chapter">
				<head><lb/>6.</head> <p>Idem per tempus sanctus nomine Simplicianus archidiaconus, vir totius bonitatis, totiusque religionis, ac totius
					<lb/>sanctitatis, et totius caritatis, totiusque pietatis, totiusque castitatis, gratiaque divina repletus, qui Romam tendens per
					<lb/>legationem beati Ambrosii et eius ammonitus scientia, ecclesiam Dei et beati Petri apostoli multis haeresibus scissam
					<lb/>dispersam atque divisam ad unitatem catholicae fidei revocavit; de qua Dominus dixerat ad Petrum: <hi rend="italic">Ego pro te rogabo,
					<lb/>Petre, ne deficiat fides tua, et tu aliquando conversus confirma fratres tuos.</hi> Qui Dei euangelium per omnes regiones
					<lb/>urbis Romae disseminans, velut bonus et strenuus agricola colligens fructum centesimum tricesimum et sexagesimum,
					<lb/>multos ad Christum convertebat. Inter quos quidam philosophus vir sapientissimus nomine Victorinus, divitiarum magnarum,
					<lb/>credidit; quem Quirites Romani, ut dignus erat, pro patre et domino diligebant atque timebant. Quin etiam
					<lb/>revelante Dei gratia reliquias beatorum apostolorum Petri et Pauli cum viris religiosis, qui cardinales vocabantur, et cum
					<lb/>omnibus Romanis, quos catholica fides devotos habebat, mirifice summaque cum devotione condidit et ornavit. Revertens
					<lb/>beatus Simplicianus ab urbe Roma ad beatum magistrum et reverendissimum Ambrosium, reliquiarum particulam apostolorum
					<lb/>Petri et Pauli curiose summaque devotione ei obtulit. Quo facto beatus Ambrosius summo gaudio summaque
					<lb/>laetitia omnium aliorum apostolorum reliquias studiose acquisivit. Quibus adquisitis, honestissimam basilicam ad modum
					<lb/>crucis in Romana parte inter portam quam Romanam vocant, et arcum qui Romanus Triumphalis dicitur, honorifice
					<lb/>condidit, in qua omnium apostolorum reliquias summa cum diligentia summoque studio, magnoque cursu episcoporum,
					<lb/>clericorum, laicorum, mulierum, iuvenum et senum urbium vicinarum apposuit, unde usque hodie basilica apostolorum
					<lb/>vocatur. At quid idem sanctus Ambrosius super hanc ecclesiam dictaverit et sancti Nazarii honorem versificavit, ore
					<lb/>proprio audiendo cognosco:
					<hi rend="italic">
					<lg>
						<l>Condidit Ambrosius templum, Dominoque sacravit</l>
						<l>Nomine apostolico, munere, reliquiis.</l>
						<l>Forma crucis templum est, templum victoria Christi,</l>
						<l>Sacra triunphalis signat imago locum.</l>
						<l n="5">In capite est vitae templi Nazarius almae,</l>
						<l>Et sublime solum martiris exuviis.</l>
						<l>Crux ubi sacratum caput extulit orbe reflexo</l>
						<l>Hoc caput est templum, Nazarioque domus.</l>
						<l>Qui fovet aeternam victor pietate quietem,</l>
						<l n="10">Crux cui palma fuit, crux etiam sinus est.</l>
						<l>Tertia sed media mors impedit edita cuncta.</l>
					</lg>
					</hi>
				</p>
			</div>
			<div type="chapter">
				<head><lb/>7.</head> <p>Quo in tempore notarios ordinavit, qui acoliti usque hodie vocantur, quibus magistrum praeposuit. Et lectores,
					<lb/>ut invenit, confirmavit, multum laudans et eos magnificans. Et quandoquidem per multa tempora per multos
					<lb/>episcopos noverat cum primicerio suo ordinatos, timuit aliquid dicere, et confortans eos in omnibus gratias agens benedixit.
					<lb/>Ut autem omnia essent perfecta, decem viros religiosos quasi per decalogum legis super decem ordines praeposuit:
					<lb/>in primis primicerium presbyterorum, in secundo archipresbyterum, in tertio archidiaconem, in quarto archisubdiaconem,
					<lb/>in quinto notariorum magistrum, in sexto primicerium lectorum; in septimo puerorum magistrum, qui
					<pb n="41"/>
					<lb/>magister scolarum dicitur. In octavo hostiariorum, qui custodes vocantur. In nono vero virorum et mulierum Deo
					<lb/>devotarum, qui cottidie offerunt panem et vinum, Novum et Vetus Testamentum significantes; hii enim ne populus
					<lb/>vacuus videatur, cottidie panem et vinum Deo offerunt. In decimo saecularium virorum. His omnibus completis,
					<lb/>constitutis et ordinatis, devote suum ordinem servabant et invicem omnes sese obediebant, de quibus dicit apostolus:
					<lb/><hi rend="italic">Obedite praepositis vestris in Domino, et illis subiacete,</hi> et item: <hi rend="italic">Per caritatem servite invicem.</hi> In quorum specie Dominus
					<lb/>discipulos suos ammonet, dicens: <hi rend="italic">In hoc cognoscent omnes, quia mei estis discipuli, si</hi> etc. Itaque <hi rend="italic">dilectio</hi> , sicut dicit
					<lb/>apostolus, <hi rend="italic">erat illis sine simulatione, odientes malum, adhaerentes bono, caritatem fraternitatis invicem diligentes, honorem
					<lb/>invicem praevenientes, sollicitudine non pigri, spiritu ferventes, Domino servientes, spe gaudentes, in tribulatione patientes,
					<lb/>orationi instantes, necessitatibus sanctorum communicantes, hospitalitatem sectantes, habentes autem donationes secundum
					<lb/>gratiam quae data est illis differentes, secundum gratiam prophetiae, secundum rationem fidei, sive ministerium in ministrando,
					<lb/>sive qui docet in doctrina, qui excedatur in exhortando, qui tribuit in simplicitate, qui praeest in sollicitudine,
				<lb/>qui miseretur in ilaritate.</hi></p>
			</div>
			<div type="chapter">
				<head><lb/>8.</head> <p>Cuius laborem videns beatus postea Simplicianus quia Dominus ecclesiam suam permultum pullulare crescere
					<lb/>et habundare faciebat in manibus eius, tres viros cantu peritos adiunxit necnon 28 sacerdotes, qui cum aliis 72 coniuncti
					<lb/>faciunt 100, quapropter Deciesdeni vocantur. Inde est quod decumani vocantur, seu quia cum 24 cardinalibus huius
					<lb/>urbis officia implentes, postmodum ab omnibus decimas cunctorum suscipiebant, vel quia totius metropolitanae regimen
					<lb/>in cunctis officiis sedule degebant ecclesiae, quamobrem decus maiorum vocati sunt. His omnibus compositis et ordinatis
					<lb/>secundum dignitatem quam a beato Ambrosio acceperat, polite induti ferulas superius et inferius ornatas corio
					<lb/>ad ostendendum, cuius offitii vel dignitatis essent, in manibus cotidie deportabant, quatenus unusquisque subditos suos in
					<lb/>virga et in baculo corrigeret et emendaret. De qua per prophetam dicitur: <hi rend="italic">Virga tua et baculus tuus ipsa me, Domine,
					<lb/>consolata sunt.</hi> Ideo primicerius presbyterorum ammonet subditos sibi creditos per virgam Dei dicentes ad Moysen: <hi rend="italic">Non
					<lb/>habebis Deos alienos coram me.</hi> In secundo archipresbyter suos docebat dicens: <hi rend="italic">Non faciatis vobis sculptile neque omnem
					<lb/>similitudinem quae est in coelo et quae est in terra.</hi> In tertio archidiaconus suos docebat: <hi rend="italic">Non assumetis nomen Domini
					<lb/>Dei vestri in vanum.</hi> Et eadem praecepta, quia maiora sunt, maioribus commendata videntur; cetera autem prout unicuique
					<lb/>ordini convenit, disposuit et ordinavit, scilicet ut quot fuerunt plagae circa Pharaonem in Egipto ad mortem,
					<lb/>tot essent remedia salutis in vita, in veteri et in novo testamento. Unde factum est, ut si quis in aliquo oberrans peccaret,
					<lb/>per unum decem emendaret. Quibus completis religiosissimeque ordinatis, antiphonas, responsoria, psalmos et
					<lb/>cetera quae divino cultui erant apta, cum viris tantum supradictis musica arte mirifice imbuti componere, docere et
					<lb/>psallere satagunt; quatenus secundum illud Daviticum psallerent dicens: <hi rend="italic">Canticum novum cantabo tibi, in psalterio decem
					<lb/>cordarum psallam tibi.</hi> Itaque ecclesia Dei germinare et pullulare inchoavit, et quasi lilium inter spinas, sic per omnes
					<lb/>gentes odoris suavitatem dedit. Nam quam lucidissime et quam discrete cuncta per dispensationem Dei constituit et
				<lb/>ordinavit, non est mei arbitrii edisserere, sed Dei, qui cuncta nutrit et disponit, tribuere et eius dono assignare.</p>
			</div>
			<div type="chapter">
				<head><lb/>9.</head> <p>Eodem tempore contigit, ut quidam sapiens, tamen Manicheorum errore seductus, nomine Augustinus, argumentis
					<lb/>dialecticae armatus, et postea Dei fidelis et catholicus vivens episcopus, cum in ecclesia hyemali non orationis
					<lb/>curiositate, neque secundum causam utilem videndi et audiendi Domini mysterii, sed reprehendendi gratia beatum Ambrosium
					<lb/>de incarnatione Domini ad populum tractantem et praedicantem, oblitus sui et suorum omnium cogitationum,
					<lb/>pallens et tremens omnibus qui aderant videntibus obriguit. Quinetiam finita admonitione, quam ad populum beatus
					<lb/>Ambrosius ministrabat, privatim ad eum Augustinus pervenit. At beatus Ambrosius cognita eius scientia, patefactaque
					<lb/>eius disciplina, quid in arte valeret, qualiterque in fide dissentiret catholica, et per Spiritum sanctum cognoscens,
					<lb/>qualiterque fidelis et catholicus futurus esset, placidissime et multum caritative eum suscepit. Itaque laetabatur beatus
					<lb/>Ambrosius super eum, sicut in euangelio de quodam patre legitur, qui cadens super collum filii sui quem perdiderat,
					<lb/>et imponens anulum suum in digito eius, plorans deosculabatur eum, et improperans alium fratrem zelo nimiae insidiae
					<lb/>ductum dixit: <hi rend="italic">Hic frater mortuus fuerat et revixit, perierat et inventus est.</hi> Et item sicut in alio euangelio de pastore
					<lb/>bono legitur, qui relictis nonaginta novem in deserto, quaerens invenit ovem quam perdiderat, et imposita in humero
					<lb/>suo, gaudet, et veniens convocat amicos et vicinos suos, dicens: <hi rend="italic">Congratulamini mihi, quia inveni ovem meam quam perdideram.</hi>
					<lb/>Unde Dominus dicit: <hi rend="italic">Amen, amen dico vobis, quia maius gaudium in coelo super uno peccatore poenitentiam
					<lb/>agente, quam super nonaginta novem iustis, qui non indigent poenitentia.</hi> Et ut in alio loco legitur de muliere illa, quae
					<lb/>laetata est super drachmam quam perdiderat; et convocat amicas et vicinas suas, dicens: <hi rend="italic">Congratulamini mihi, quia inveni
					<lb/>drachmam quam perdideram.</hi> Tandem nutu divino, non post multos dies, sicut multis videntibus et sibi consentientibus
					<lb/>palam oberraverat, sic in fontibus qui beati Iohannis ascribuntur, Deo opitulante a beato Ambrosio, cunctis fidelibus
					<pb n="42"/>
					<lb/>huius urbis adstantibus et videntibus, in nomine sanctae et individuae Trinitatis baptizatus et confirmatus est. In quibus
					<lb/>fontibus, prout Spiritus sanctus dabat eloqui illis, <hi rend="italic">Te Deum laudamus decantantes,</hi> cunctis qui aderant audientibus et
					<lb/>videntibus simulque mirantibus, in posteris ediderunt quod ab universa ecclesia catholica usque hodie tenetur et religiose
					<lb/>decantatur. Et quasi ditati multis divitiis et inaestimabilibus margaritis, mutuo in Deum laetantes, et cum gratiarum
				<lb/>actione cibum sumentes laetati sunt, et gaudio magno gavisi in Deo confortati sunt.</p>
			</div>
			<div type="chapter">
				<head><lb/>10.</head> <p> Interea praeter illa, quibus clerum suum cotidie informabat, quaedam omnixe et inviolabiliter conservanda
					<lb/>atque tenenda et super omnia custodienda sacerdotibus tradidit; scilicet ut quatuor principalia conscilia, in quibus Graeci
					<lb/>et Latini et catholici fideliter concordant, tenerent, in quibus catholica fides integra et inviolata permanet. Quin etiam
					<lb/>ab apostolis et aliis sanctis episcopis illa quatuor conscilia dicebat ita esse sancta et confirmata, ut si quis in illis aliquid
					<lb/>augeret vel diminueret, anathematizatus et excommunicatus permaneret. Itaque sicut quatuor euangelia sunt observanda
					<lb/>et tenenda et credenda, sic ista quatuor in omnibus conscilia. Quae conscilia quantum timori et quantum amori quantaeque
					<lb/>reverentiae beato Ambrosio fuere, ipse super Nicaenum conscilium in epistola ad clementissimum Valentinianum
					<lb/>augustum directa ostendit, dicens: <hi rend="italic">Meritoque conscilium istud exorreo, sequens tractatum conscilii Nicaeni, a quo me
					<lb/>nec mors nec gladius poterit separare. Quam fidem et parens clementiae tuae Theodosius beatissimus imperator et sequitur
					<lb/>et probavit; hanc fidem Galliae tenent, hanc Hispaniae cum pia divini Spiritus confessione custodiunt.</hi> Est enim in illis,
					<lb/>ut nemo per aliquam occasionem turpis vitii incurrat, incontinentem se videns vel fratrem suum, nisi circumveniat in
					<lb/>negotio. Ob quam causam molitum in ecclesia universali, ut sacerdotes aut virgines erant, aut caste cum uxoribus manebant:
					<lb/>quatenus si Deus praeordinasset, ut si aliquis ad episcopatum annuente Deo veniret, vel virgo vel unius uxoris
					<lb/>vir inveniretur. Unde dicit apostolus: Oportet episcopum inreprehensibilem esse, unius uxoris virum, sobrium, pudicum,
				<lb/>ornatum, hospitalem.</p>
			</div>
			<div type="chapter">
				<head><lb/>11.</head> <p> Transactis annorum multis curriculis, vivente tamen beato Ambrosio, gravissima dissensio inter sacerdotes
					<lb/>monogamos et alios sub virginitate aut castitate degentes in synodo coram apostolico orta est. Quamobrem orta dissensio
					<lb/>inter sacerdotes monogamos et alios caste simulantes se vivere, fere usque ad mortem et ruinam suorum et aliorum
					<lb/>devenerunt. Quod factum est apostolico imperante, et multis catholicis episcopis exhortantibus, in iudicio beati patroni
					<lb/>nostri Ambrosii a partibus ambabus datum est, affirmantes quicquid ipse diceret, tenerent et firmum atque sanctum haberent.
					<lb/>At beatus Ambrosius videns atque cognoscens sensus humanos, et sancta conscilia, et omnes pronos ad peccandum,
					<lb/>maxime propter incontinentiam, sciens aliquem neque virginitatem neque castitatem nisi a Deo posse habere,
					<lb/>os suum aperiens, quod in libro iam dictaverat de officiis, ait: <hi rend="italic">De monogamia sacerdotum quid loquar? Quin una tantum
					<lb/>permittitur copula, et non repetita, et haec lex est non iterare coniugium,</hi> et sic dicens statim illos, qui peracta castitate
					<lb/>esse videbantur, condescensionem et caritatem circa fratres suos minime habentes, compescuit; de qua dicit apostolus:
					<lb/><hi rend="italic">Si habuero tantam fidem, ut montes transferam, et si tradidero corpus meum ita ut ardeam, caritatem autem non habuero,
					<lb/>nichil sum</hi>. Sed sese non videntes, et illud quod dicit apostolus minime intelligentes, dicens: <hi rend="italic">Tu quis es qui iudicas
					<lb/>alienum servum? suo domino stat, aut cadit; stabit autem.</hi> Sed revocans ad amorem fraternitatis verbum apostolicum,
					<lb/>introducens dixit: <hi rend="italic">Deus non vult coacta servitia; et ita noli fratrem tuum contristari, neque prodere, pro quo Christus
					<lb/>mortuus est.</hi> Itaque Graeci sacerdotes Ambrosianam tenentes sententiam, usque hodie sancitum et pro lege sacra habent,
					<lb/>ut quando in sacerdotio unguntur, aut virginitatem exinde promittunt, aut uxores in testimonio virorum bonorum sibi
					<lb/>sociantur; et si contingit quod uxor sua moriatur, aut caste vivunt tenentes sacerdotium, aut sacerdotium amittunt, si se
					<lb/>amplius alicui feminae sociantur. Quorum ecclesiam in quamplurimis officiis beatus Ambrosius venerabiliter imitatus
					<lb/>est. Quin etiam sacrificium eorum, scilicet fermentatum, cum nostro, scilicet azymorum, in celeberrimis festivitatibus,
					<lb/>maxime in resurrectione Domini ad collaudandum et confirmandum atque roborandum, angelis administrantibus et sanctificantibus,
					<lb/>benediceret confirmaret et consecraret. Unde idem ait sanctus Ambrosius: <hi rend="italic">Stant angeli ad latus altaris, et
					<lb/>sacrificant sacerdotes corpus et sanguinem Christi psallentes et dicentes: Gloria in excelsis Deo.</hi> Sed Deus et Dominus
					<lb/>noster, volens tantum et tam magnificum episcopum velut emeritum militem multum in militia Domini sui triumphantem
					<lb/>et desudantem, multis praemiis multisque honoribus ineffabilique remuneratione honorificare et glorificare, de ergastulo
					<lb/>carnis ad aeternam gloriam angelicis choris stipatus exire praecepit. Unde dicit apostolus: <hi rend="italic">Quod oculus non vidit nec
					<lb/>auris audivit nec in cor hominis ascendit, quae praeparavit Deus diligentibus se.</hi> Qui clerum sibi commissum et oves a
					<lb/>Deo sibi creditas precibus et vocibus atque lamentis moriens Deo, in quo sunt omnes thesauri scientiae absconditi,
					<lb/>instanter commendabat. Insuper per Spiritum sanctum intelligens, multos pseudochristos et pseudoprophetas in vestimentis
					<lb/>ovium venturos, ecclesiam Dei et populos eius per falsam doctrinam subversuros, de quibus Dominus per euangelium
					<lb/>dicit: <hi rend="italic">Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces.</hi>
					<lb/>Hoc praevidens sanctus et reverentissimus Ambrosius, clerum ac populum Deum orans cotidie armabat, dicens: <hi rend="italic">Libera
					<lb/>nos ab haereticis, ab Arrianis, a schismaticis, a barbaris, quia tu solus Dominus, tu solus altissimus, Christe.</hi> Quo exiente
					<lb/>de corpore quantus dolor nobilium, et quantus gemitus clericorum, et quantus planctus orphanorum, et quanta crebra
					<lb/>monachorum suspiria interfuere, mea lingua narrare, et meus calamus scribere non valet, et obsequium quantis eius
					<lb/>miraculis coruscavit, mihi enarrare non vacat. Sed ordinato beatissimo Simpliciano in episcopatu, quod minus esse videbatur,
					<lb/>Deo adiuvante implevit, et quod ordinatum invenit, inviolabiliter tenuit et firmavit, ita ut nullus episcopus amplius
				<lb/>augeret aliquid aut diminueret.</p>
			</div>
			<div type="chapter">
				<head><lb/>12.</head> <p> Determinatis ac definitis sanctae Ambrosianae ecclesiae ordinibus, datisque figuris rationalibus in quibus
					<lb/>Deus per clementiam suam sancti Ambrosii suffragiis non immerito aperire posteris benigne concessit, nunc qualiter ipso
					<lb/>adiuvante catechumeni ecclesiam yemalem ingrediantur, secundum ordinem quem vidi cordeque cognovi, et a fidelibus
					<lb/>comperi, fideliter edicam, quave causa regias ecclesiae eiusdem occidentales non introeant, ac super sanctum crismon a
					<lb/>subdiacono et host ariis ut doceantur introducantur, caritative intimabo. Igitur catechumeni, quibus iam Deus per suam
					<pb n="43"/>
					<lb/>summam misericordiam, sale degustato sapientiae, et naribus et auriculis sputo sacerdotis delinitis, nec non saeculo et
					<lb/>pompis eius abrenunciatis, manuque sacerdotis ecclesiam intrandi licentia quodammodo concessa est, subdiacono et hostiariis
					<lb/>eos introducentibus, intrant ecclesiam a parte orientis. Unde ab oriente? Quoniam summa Dei sapientia oriens
					<lb/>ex alto illuminavit eos, qui in tenebris et in umbra mortis sedebant, propheta attestante, qui ait: <hi rend="italic">Sedentibus in tenebris
					<lb/>et umbra mortis, lux orta est eis.</hi> Et item prophetarum eximius David: <hi rend="italic">Exortum est in tenebris lumen rectis corde.</hi>
					<lb/>His omnibus ingredientibus, sacerdos et diaconus clauso cum euangelio, ut cognoscant sancti euangelii secreta indigni
					<lb/>esse videre, et ne illi videant qui videre non debent, et audiant qui servare non possunt, et subdiaconus cum thuribulo
					<lb/>incensi, ut in conspectu Dei per boni odoris operam quandoque appareant, seu diabolus per sanctae fidei devotionem,
					<lb/>qui eos per multa invaserat tempora, inremeabiliter ipsos deserens fugiat, et cereo ardente, Spiritus sancti praesentiam
					<lb/>significans, obviantur. Quo facto, cum ad sanctum crismon ducti sunt, studiose ac religiose super eodem quid significat
					<lb/>docentur: <hi rend="italic">Vos, quos Deus ad imaginem et similitudinem suam ab initio omnia praevidens benigne creavit, hoc
					<lb/>signum alpha et ho continens quid significat, corde et auribus animi cognoscentes percipite. Itaque quod A. w videtis, primum et
					<lb/>novissimum coeli et terrae creatorem et omnium creaturarum auctorem credite; de quo quod Esayas propheta Spiritu sancto
					<lb/>repletus dicat, audientes cognoscite:“Ante me non est formatus Deus, et post me non erit. Ego sum, ego sum Dominus, et non
					<lb/>est absque me Salvator. Delevi ut nubem iniquitates tuas, et quasi nebulam peccata tua. Ego sum, ego sum ipse, qui deleo
					<lb/>iniquitates tuas propter me, et peccatorum tuorum non recordabor.” Dei omnipotentis designata notitia, qualiter ante saecula
					<lb/>et in saecula et post saecula fuit et est et erit, quaque pietate verbum, cum quo ab initio ante saecula omnia componens
					<lb/>coelos paravit, incarnari Spiritu sancto concipiente permiserit, et quomodo homo natus est ex virgine, suo sanguine pretioso
					<lb/>humanum genus redemit, ac vulneratus et sicut ovis ad occisionem ductus sit, cognoscite. Cinerem, cuius pulvere crismon
					<lb/>est totus signatus, Christus est dominus, qui carnem de virgine suscipiens, cinis ut homo mortalis, Deus de Deo, lumen de
					<lb/>lumine, Spiritu sancto concipiente factus est. Crucem autem, quam in cruce conspicitis, Christus est Deus dominus ac
					<lb/>noster redemptor, qui nos crucis patibulo suo sanguine pretioso, quasi ovis ductus ad immolandum, immeritos redemit. Unde
					<lb/>Ysaias propheta: “Sicut ovis ad occisionem ductus est, et quasi agnus coram tondente se sine voce, sic non aperuit os
					<lb/>suum in humilitate. ” Item: “Vulneratus est propter iniquitates nostras, afflictus est propter scelera nostra. ” Passus autem
					<lb/>pro nobis mortem ac multas iniurias, ammonet nos, dicens cottidie: “Revertere ad me quoniam redimi te. Laudate, coeli,
					<lb/>quoniam fecit Dominus misericordiam.”Cilicium praeterea quod his figuris subesse conspicitis, peccatores vos esse conspicite
					<lb/>et aeterni regni gloriam primi parentis praevaricatione amisisse. Unde ad Deum vestra peccata plangentes corpore et animo
					<lb/>convertimini; de quibus Dominus per prophetam: “Convertimini ad me in toto corde vestro, in ieiunio et fletu et planctu,
					<lb/>quia nolo mortem peccatoris, sed ut convertatur et vivat. ” Itaque fratres karissimi, imitemur ambitu in cinere et cilicio,
					<lb/>cum propheta ieiunemus et ploremus ante Deum, quia multum misericors est dimittere peccata nostra. Cum autem ad
					<lb/>sacri baptismatis sacramentum Deo annuente in proximo veneritis, catholicae fidei documentis imbuti, gaudentes per bonorum
					<lb/>operum perseverantiam beatitudinem aeternae gloriae credite acquisisse,quam olim prothoplausti Dei mandatum praevaricantes
					<lb/>inconsulte amiserunt. Praeterea quod omnia signa haec e cinere facta conspicitis, vos esse mortales cognoscite, ac sperate
					<lb/>in eum, qui vos redimere suo sanguine pretioso dignatus est. Quod autem octo virgulas protendentes ad speram videtis,
					<lb/>octo beatitudines fidelibus fore promissas a Deo in aeternum cum Christo semper mansuras, sive quia octo sunt huius saeculi
					<lb/>et futuri quasi in spera die noctuque currentes aetates, de quibus quidam sapiens: “Sex etenim sunt huius saeculi aetates,
					<lb/>notissimis temporum distinctae articulis, in quibus pro Deo laboribus insistere, pro adipiscenda requie sempiterna ad tempus
					<lb/>operari necesse est. Septima est aetas non in hac sed in alia vita quiescentium usque ad tempus resurrectionis animarum.
					<lb/>Octava autem aetas ipsa est dies resurrectionis, sine ullo temporis fine beata.” Sed ubi sunt istae beatitudines, nisi in spera,
					<lb/>hoc est in Deo, qui non clauditur fine nec initiis augmentatur ? Quin etiam speram illam rotundam, fine et initio carentem,
				<lb/>quam haec omnia continentem videtis, est ipse qui in Apocalypsi loquitur, dicens: Ego sum alpha et ho, principium et finis.</hi></p>
			</div>
			<div type="chapter">
				<head><lb/>13.</head> <p>Crucis antiphona, qua mysterium Dei et sanctae Ambrosianae ecclesiae praerogativa cottidie adornatur, allegoriam
					<lb/>reverentissimam comprehendere et continere approbatur. Dum enim canticum quod Zacharias Iohannis propheta
					<lb/>ad Dei honorem prophetavit, cantatur, ac lectionibus perlectis, lectores suo cum magistro et hostiarii choro ordinibus
					<lb/>maioribus dimisso tollunt de sacrario tres cruces argenteas, et summa cum reverentia foris ecclesia deportantes, tribus
					<lb/>cereis unicuique superardentibus, sancti Spiritus praesentiam significans, ecclesiae regias ordinate intrant. Bene de
					<lb/>secretario cruces tolluntur, quia de secretis Dei nobis apparuit Christus, cuius cruce muniti, ab omni potestate aerea
					<lb/>ipso protegente liberamur. Cruces de secreto tolluntur, quia de secretis terrore gentilium populi crucem Christi baiulantes,
					<lb/>Dei ecclesiae limina ut Christum sequantur devote intrant. Unde Dominus per evangelium intonat dicens: <hi rend="italic">Qui
					<lb/>crucem Christi baiulaverit, salvus erit.</hi> Tres ideo sunt cruces, ut omnes tres mundi partes, videlicet Asia et Europa et
					<lb/>Affrica, coeli et terrae Creatorem cognoscentes, Verbum quoque sanctum de Virgine natum ac Spiritu sancto conceptum
					<lb/>credentes, Unitatem in Trinitate, et Trinitatem in Unitate actualiter confiterentur. Quae omnia fidelissimi catholici,
					<lb/>catholica fide a Deo imbuti patres nostri in concilio Nicaeno confitentes dixerunt: <hi rend="italic">Fides autem catholica haec est,
					<lb/>ut unus Deus in Trinitate et Trinitas in Unitate veneretur.</hi> Intrantes autem lectores et hostiarii cum signis, inveniunt
					<lb/>archiepiscopum extra chorum, archidiacono dextram et archipresbytero laevam regentibus, nec non ipsum ut Moysen
					<lb/>verum sustentantes; quatenus gratia sancti euangelii, novi ac veteris testamenti sententiis ac figuris confirmaretur, sive
					<lb/>dilectionis Dei et proximi sanctae ecclesiae quasi columpnis sustentaretur et aleretur humanis, ut ad coelorum gaudia
					<lb/>Deo annuente ascendere et volare mereretur. Unde sanctus Prosper ait: <hi rend="italic">Qui caret istis geminis alis virtutum, non habet
					<pb n="44"/>
					<lb/>unde volet ad regna coelorum.</hi> Quibus introgressis ac secundum ordinem ordinatis, cum propheta Deum laudante cantant
					<lb/><hi rend="italic">In excelsis,</hi> secundum quod dicit: <hi rend="italic">Laudate Dominum de coelis, laudate eum in excelsis. Ipse enim dixit et facta sunt;
					<lb/>mandavit et universa creata sunt.</hi> Exinde cardinales 24 et notarios multos a parte orientis inveniunt, nec non ab altera
					<lb/>parte occidentis diaconos 7 et subdiaconos 24 vultibus eorum ad orientem versis, secundum quod dictum est: <hi rend="italic">Ab occidente
					<lb/>et oriente venient, et recumbent cum Abraam Ysaac et Iacob.</hi> Interea signis elevatis, sicut ordinis religio exposcit,
					<lb/>antiphona sexies extra chorum in corpore ecclesiae magno clangore decantatur. Unde Ysaias propheta loquitur dicens:
					<lb/><hi rend="italic">Omnes habitatores urbis, qui moramini in terra, cum elevatum fuerit signum in montibus, videbitis et clangorem tubae audietis.</hi>
					<lb/>Antiphona autem sexies decantata, ventum est ad chorum, ubi omnes ordines in communi semel ipsam vocibus
					<lb/>altis atque sonoris cantant. Sic enim septies, universis in suum locum astantibus, ad Dei honorem et gloriam decantata,
					<lb/>septem dona sancti Spiritus clementer fidelibus esse donata ostendunt. At ut ea quae dixi et dico vera appareant, sententiis
					<lb/>sanctorum et gloriosissimi confessoris nostri Ambrosii confirmare et approbare satagui. Qui quibus modis quibusque
					<lb/>de causis ymnos et cantus cantavit, audi non me, sed ipsum in Beati Immaculati tractatu: <hi rend="italic">Quae enim bene tenemus,
					<lb/>cantare consuevimus; hymni nobis, canticum nobis, psalmi nobis iustificationis sunt. Psallam spiritu, psallam et
					<lb/>mente.</hi> Ut expelleret et eliminaret oblivia a domo sancta sua, cantores sibi fecit verus Salomon, qui toto spiritu conquirendae
					<lb/>cognitioni divinitatis intenderent, nec psallentes deessent ecclesiae suae, quorum cantu nequam spiritus fugaretur.
					<lb/>Prophetae quoque ut prophetarent, psallendi peritos videbant psallere, quod suavi invitata dulcedine spiritualiter
					<lb/>gratia infunderetur. Et in euangelio legimus, in domo patris illius filium recuperantis percrepuisse symphoniam, qua
					<lb/>epulantes delectabantur fideles; perfidus autem impatienter audiebat. Dulcis igitur cantilena, quae non corpus effeminat,
					<lb/>sed mentem animumque confirmat. Ideoque canticum dicitur dum testamentum, quia remissionem peccatorum Dominique
					<lb/>iustitias in scripturis euangelicis suavi mentis exultatione concinunt. Ipse quoque Dominus non dedignatus est dicere:
					<lb/><hi rend="italic">Cantavimus vobis, et non saltastis.</hi> Et propheta: <hi rend="italic">Cantabiles mihi erant iustificationes tuae.</hi> Et item: <hi rend="italic">Psallam tibi Deus in
					<lb/>cythara, Sanctus Israel. Gaudebunt labia mea, cum cantavero tibi, et anima mea, quam redimisti.</hi> Cantabat haec laetus,
					<lb/>tanquam his melioribus epulis pasceretur. Denique cantavit Moyses, qui legem accepit. Cantavit autem Maria soror
					<lb/>Aaron in tympanis et choris. Et ut populi intra se velut mare procellosis tempestatibus dissidentis animos mulceret, ait
					<lb/>in libro Exameron: <hi rend="italic">Plerumque mari comparatur ecclesia, quae primo ingredientis populi agmine totis vestibulis undas vomit,
					<lb/>deinde in oratione totius plebis tanquam undis refluentibus stridet, cum responsoriis psalmorum, canticis virorum, mulierum,
				<lb/>virginum, parvulorum, consonus undarum fragor resultat.</hi></p>
			</div>
		</div>
		<div type="book">
			<head><lb/>INCIPIT LIBER SECUNDUS.</head>
			<div>
				<lg>
					<l>Iesu Christe splendor Patris, via, vita, veritas,</l>
					<l>Omnium Redemptor pie, cunctorum aequitas,</l>
					<l>Universos qui te quaerunt, tua replet caritas.</l>
					<l>Deus Pater, Verbum Patris Spiritus paralictus,</l>
					<l n="5">Tres personae, unus Deus, semper individuus,</l>
					<l>Cuncta regens et cohercens, sedens ut altissimus.</l>
					<l>Qui quos vis benigno reples spiritu scientiae,</l>
					<l>Et elingues facis esse magnae eloquentiae,</l>
					<l>Tui guttam vivi fontis mihi quaeso porrige.</l>
					<l n="10">Benedictus et laudandus in sanctorum gloria,</l>
					<l>Quorum corpora truncata redolent ut lilia,</l>
					<l>Cui debent summam laudem angelorum agmina.</l>
					<l>Cum tu sis, Salvator, nostris unica defensio,</l>
					<l>Iubilum qui praestitisti populo Iudaico,</l>
					<l n="15">Adsit mihi tua virtus nutrix in perpetuo.</l>
					<l>De tantorum peccatorum venia te flagito,</l>
					<l>Quicquid iuvenis peccando egi in hoc saeculo,</l>
					<l>Ut cum veneris tu iudex in tuo iudicio.</l>
					<l>Heu michi, qui tot annis vixi in hoc saeculo,</l>
					<l n="20">Numquam bona perpetravi conscius in animo,</l>
					<l>Flagrans intus, ardens foris ullo sine termino.</l>
					<l>Omnes iuvenes et cleri vobis dico maxime,</l>
					<l>Quibus aetas atque visus candet isto tempore:</l>
					<l>Verbis vanis atque iocis multum quaeso parcite.</l>
					<l n="25">Aetas quondam deaureata venit in argenteam,</l>
					<l>Nuncque aerea infelix nostris misit ferream,</l>
					<l>Atque modo malo nostro nos invenit lutea,</l>
					<pb n="45"/>
					<l>Hoc testatur, hoc cognoscit plebs antichristicola</l>
					<l>Longa peste iam seducta valde per hypocritam,</l>
					<l n="30">Qui permittit vera falsis arte diabolica.</l>
					<l>Sedem nam Ambrosianam atque eius clericos,</l>
					<l>Comites duos maiores atque eius populos</l>
					<l>Oberrantes nunc videmus per quosdam scismaticos.</l>
					<l>Quos praevidens almus doctor nobilis Ambrosius</l>
					<l n="35">Deum rogat et precatur clericorum vocibus,</l>
					<l>Ut scismatici discedant cum suorum artibus.</l>
					<l>Qui redundant et abundant plus quam non est numerus,</l>
					<l>Castitatem simulantes cunctis cum virtutibus</l>
					<l>Rodunt clerum sacerdotes ultra quam commodius.</l>
					<l n="40">Et limphatici ut canes optant praecipitia,</l>
					<l>Cuncta iusta et iniusta habentes promiscua,</l>
					<l>Ira, odio imbuti, quae est mala bestia.</l>
					<l>Rogo Deum, qui huc misit Barnabam apostolum,</l>
					<l>Postea et qui direxit inclytum Ambrosium</l>
					<l n="45">Det michi suave loqui nostrorum dissidium.</l>
				</lg>
			</div>
			<div type="chapter">
				<head><lb/>1.</head> <p>Inter multa hanelosa et procellosa malis hominibus perturbantibus tempora, in quibus omnes corporis mei
					<lb/>sensus ob multarum sectarum varietates conturbantur et per diversa trahuntur, multum aestuando in animo meo consiliatus
					<lb/>sum, dissidium quod ecclesia Ambrosiana a falsis fratribus et pseudoprophetis perpessa est, de quibus Dominus in
					<lb/>euangelio dicit: <hi rend="italic">Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces,</hi>
					<lb/>prout ingeniolum meum narrare valet et edisserere; memor quod ecclesiarum magister Ambrosius reverendissimus pastor
					<lb/>dixit: <hi rend="italic">Omnia cum conscilio facito, ne te poeniteat operis tui,</hi> qualesque dissessiones et quales perturbationes per
					<lb/>ficta rudimenta a suis filiis sustinuit, quosque defectus habuerit; non altis verbis philosophorum, sed plano stylo compositoque
					<lb/>sermone labiorum, prout Deus per gloriosi confessoris atque patroni mei Ambrosii concesserit, curiose narrare
					<lb/>studebo. Non regum bella describere, non populorum commotiones aut urbium seditiones pandere, non verborum
					<lb/>succis laborem impendere, non otiosis verbis vacare satagui, sciens quod Dominus per euangelium intonat dicens: <hi rend="italic">An
					<lb/>nescitis, quod de omni verbo otioso reddituri estis rationem in die iudicii?</hi> Propterea timore Domini praeventus et orationibus
					<lb/>beati antistitis Ambrosii fretus, quae tacenda sunt tacebo, et quae in corde scribere deliberavi, ad tutelam
					<lb/>animarum et corporum munitionem in posteris fideliter Deo opitulante edisseram. Non quaerens humanam gloriam
					<lb/>hominum, non terrenarum divitias rerum, non pompas aut ornamenta vestium, non domos, non servos, non ancillas, quae
					<lb/>omnia imperatores et magistratus consulesque Romani olim prae ceteris dare consueverunt, sed tantum ad salutem posterorum,
					<lb/>corporum et animarum illorum. Visis tantis signis tantisque virtutibus, et auditis tantis cladibus tantisque
				<lb/>perturbationibus sibi provideant seseque custodiant, et mei divinis supplicationibus memores sint.</p>
			</div>
			<div type="chapter">
				<head><lb/>2.</head> <p>Sancti Honorati tempore archiepiscopi Mediolanensis, ac infelicissimo rege Lamberto Italiae usurpato imperio
					<lb/>imperante, clandestina pestis immensa super urbem Mediolanensem durissime adorta est. Haec etenim civitas a magnificis
					<lb/>imperatoribus, orbem universum suo imperio ac legibus suis sibi vindicantibus, honorata decenter et exaltata competenter
					<lb/>refloruit; atque super ipsam Romam loci amoenitate ac aeris salubritate ipsam diligentes, ultra omnes Italiae
					<lb/>civitates eo tempore sublimantes, multis cum ornatibus imperialibus auxerunt. At ut vere et indubitanter quod dico
					<lb/>credas, audi, quod in verissimis annalibus et in descriptione situs Mediolani repperi, qualiter augustales imperatores
					<lb/>olim magisterio regali ipsam ornaverint, locantes in ea more patrio eximium augustorum dignitati imperiale palatium,
					<lb/>theatrum decentissimum, aumatium, thermas, quae sunt calida balnea, ubi reginae imperatorum uxores urbem pro tempore
					<lb/>incolentium semotim a masculis nitide mundabantur, et universae civitatis multitudo, cum tempus et utilitas exigebat,
					<lb/>ad lavandum, viris a mulieribus sequestratis, sedule concurrebant. Deinde viridarium, quasi Paradisus Dei, diversis
					<lb/>insitum arboribus amoenum. Nec non arenam lapidibus et magisteriis diversis ornatam, in qua totius Italiae
					<lb/>milites consedere et ab uno oratore audire et competenter intelligere possent. Quin etiam ipsam amplificantes civitatem,
					<lb/>ultra quam Senones Galli haedificaverant -qui et ipsi Romam praeter capitolium ceperunt -quot dies in anno,
					<lb/>tot turres densissimas opere grandi aedificarunt et compleverunt. Praeterea super sex civitatis portas domicilia altissima
					<lb/>et rotunda, ac anteportale altissimum et triangulare opere decentissimo haedificantes, quae hostibus barbaricis quasi natura
					<lb/>munita introitum contenderent, agere satagerunt. Ob quas causas saepissime ab eisdem postmodum augustis frequentari
					<lb/>et incoli et honorari coepit, maxime quod esset ibi saluberrimi aeris aptissima temperies, locusque ad usus domesticos
					<pb n="46"/>
					<lb/>inrefragabiliter paratissimus. Hanc itaque civitatem perosissimam habens impiissimus Lambertus rex nefandissimus,
					<lb/>maxime quia dux Ilduynus ipsam regens civitatem sibi minime favebat, regibus cum tribus ac ducibus multis Franciae,
					<lb/>Sansoniae, Nurmandiae ac Teutonicae, ac barbarorum multitudine innumerabili, per decem annos, multis ex suis ducibus
					<lb/>et militibus et peditibus sagittis ac variis tormentis emortuis, frustra obsedit. Sed cum iam per multum cum suis incassum
					<lb/>laborasset, et ab omni spe esset frustratus, ac regni opes incassum videns esse expensas: tristitia repletus immensa,
					<lb/>iter quo abiret miser arripuit. Interea quidam rusticus nequissimus, cum iam per tres dies iter cum suo exercitu
					<lb/>abiisset, dolens ac regnum superatum et concultatum acclamans, scissis vestibus, quasi verus furiosus pervenit ad regem.
					<lb/>Qui cum ad regem venisset, dedit consilium quatenus rex cum suis omnibus obsidionem destitutam validissimis assertionibus
					<lb/>iteraret; ac interea pauci fidelissimi pactum cum civibus et duce Ilduyno, ut rex cum suis civitatem tantum
					<lb/>intraret et exiret, et omnibus civibus illaesis, triginta ex suis ducibus sanctis euangeliis affirmantibus satageret; exinde
					<lb/>civitatem introgressus, ut dominus civitatis et incolentium appareat, et, ut meriti sunt, ruptis foederibus suos exercere
					<lb/>studeat, ac se numquam urbis portas intraturum iureiurando sancivit. Igitur detestabili inito consilio, omnia quae
					<lb/>diabolus per os rustici nequissimi locutus est, ordine Lambertus complevit. Ea tempestate cum cives obsidionem durissimam
					<lb/>reintegrari vidissent, et angustiis diversis repleti, consilium regis, quadraginta ducibus validissimis sacramentis
					<lb/>civitatis integritatem et civium universorum incolumitatem iurantibus audissent et pavide suscepissent, cordibus illorum
					<lb/>rei veritatem augurantibus, et pravitatem cordis eiusdem Lamberti non intellexissent, pace et quiete avidi, regem Saraceno
					<lb/>deteriorem cum suis ut cito intraret et exiret, ut ipse sacris euangeliis iuraverat, malo omine susceperunt. Denique trina
					<lb/>nocte post egressionem urbem Mediolani ingreditur, aliquibus proditoribus moenia civitatis frangentibus iuxta ecclesiam quae
					<lb/>modo dicitur sancti Andreae ad murum ruptum; sicque ut rex iuraverat, non per portam civitatis sed per rupturam ingressus
					<lb/>est, ut iusiurandum observare videretur. Quo facto Lambertus crudelissimus, fide ac Deo oblitus, gladiis evaginatis
					<lb/>civium stragem immensam tam parvulorum quam senum, tam iuvenum quam infantum, furiis plenus daemoniorum inhumane
					<lb/>dedit. Quin etiam civitatis palatia, turres, et eius municipia, omniaque civium munimina, quae ob civitatis munimentum
					<lb/>Breno dux Gallorum ac Nerva ac Traianus ac Maximianus crudelis et alii imperatores construxerant, malleis
					<lb/>ac manganis destruebant. Eodem tempore beatus et sanctus Ambrosius, videns cives et civitatem hostiliter devastari
					<lb/>atque consumi, in nocte sancti Severi et ipse apparens Lamberto dixit nefando: <hi rend="italic">O Dei et hominum inimice, Deum
					<lb/>negatus ac morte dampnatoria dignus, iniuste diruens civitatem et eius munimina, quae ego ad Dei honorem et christianorum
					<lb/>incolentium utilitatem benedixi et consecravi! gentiliter populum interemisti, quem Deus suo sanguine pretioso in cruce
					<lb/>pendens redemit. Noscas itaque nec te nec tuum haeredem diu tenere imperium, ac morte turpissima ut canis morieris.</hi>
					<lb/>Hoc audito, relicta civitate secum quasi in exilium filium Ilduini ducens Parmam tetendit, cuius nomen erat Azo, quem aetate
					<lb/>iuvenculum divino nutu adeo dilexit, ut sine puero nichil ageret rex Lambertus. Qui cum per tres annos in illis partibus moraretur,
					<lb/>quadam die et ipse spatiare desiderasset, venatu iuxta nemora ductus, sparsis canibus ac intromissis nemoribus, et venatores
					<lb/>sagaci ingenio sylvestrem feram invenire curarent, gravissimo occupatus somno, in gremio filii Ilduyni ac servo eius astante quievit.
					<lb/>Quod ut vidit Azo Ilduyni filius, confortatus a servo, omnia mala quae sibi et patri intulerat reminiscens, regem multis
					<lb/>ambagibus excussis occidere statuit; cumque gladium non inveniret ad iugulandum, secus se spinam vidit acutissimam
					<lb/>grandemque; qua arrepta, velut canem, ut praedixerat beatus Ambrosius, ipsum tractare curavit, ac ipsum percussa mamilla
					<lb/>cordialia protinus interemit. Cuius carnes terribiles vultures et corvi sinistri rostris avidissimis mandentes sepelierunt;
					<lb/>et puer Azo equum ascendens regium, Mediolanum accelerat, ubi civitatem dirutam quam melius potuit reformavit,
					<lb/>rege a silvestribus laniato. Quem cum sui milites per tres dies circumquaque vagantes, carnibus abrosis, ossibus tantum
					<lb/>apparentibus invenerunt, et eius omnia invenerunt vestimenta tabe et vermibus ac foetore sordidissima, tristes ac miseri
					<lb/>sepulturae non ut regem dederunt. Qua tempestate cum venissent in Italiam dirissimi Longobardi, non parcentes iuvenibus
					<lb/>nec senibus; qui et ipsi gentiles ingentiliter sese habentes, venerunt Mediolanum. Hos praevidens beatus archiepiscopus
					<lb/>Honoratus, sciens civitatem devastatam, nec non a peste vermium crudelissima, et hominibus innumerabilibus
					<lb/>emortuis, et cives bellatores a crudelissimo Lamberto fore gladio dilaceratos: omni ecclesiae thesauro arrepto tendens
					<lb/>in Ianuam, ut a manibus Longobardorum eriperet, fideliter deportavit. Hic enim post aliquot dies capta civitate a
					<lb/>Longobardis, quae muro et turribus devastata diu teneri non potuit, Dei misericordia et eius patientia summam amicitiam
					<lb/>regis et Longobardorum adepta fuit, in tantum ut multis privilegiis multisque ceremoniis, quicquid archiepiscopatus
					<lb/>haberet, ab omni gente et rege intacta et illaesa permanerent. Unde postea Desiderius rex Longobardorum Dei misericordia
					<lb/>factus christianus, inibi sancti Vincentii ecclesiam et monachorum coenobium pro animae suae remedio multis
					<lb/>ornando praediis et castellis haedificavit. Cuius actus gravissimos postea habens Adrianus, qui et ipse pontifex Romanus,
					<lb/>Carolo Magno Pipini filio, ut suas civitates a manibus Desiderii erueret, virgas episcopales ad investiendos episcopos
					<lb/>et anulos citra fas et licitum, ut clavum clavo expelleret, primus dedit. Qui mihi autem non credit, legat Pontificale
					<lb/>Romanorum seu gesta Longobardorum, quoniam quae dixi fideliter tractata ibi reperiet. At priusquam clandestinam
					<lb/>pestem, quae clerum totius Ambrosianae ecclesiae velut torvus leo crudelissime invasit, dicam, et a quo sedes
				<lb/>beati Ambrosii per symoniacam haeresim contaminata et violata prius fuit, enucleare non desinam.</p>
			</div>
			<div type="chapter">
				<head><lb/>3.</head> <p>Igitur omnibus episcopis, qui ante admirabilem confessorem Ambrosium religiose et catholice episcopatum
					<lb/>tenuerunt, ipsoque cum illis episcopis qui post eum vice discipulorum Domini subsecuti sunt, ad coelorum regna cum
					<lb/>Christo tripudiantibus, Fronto, in quo omnes thesauri malitiae et pharetrae nequitiarum et prava ingenia omnium rerum
					<lb/>sunt, cathedram Ambrosianam indignus et immeritus ut fur et latro invasit. Qui ortus nobilibus parentibus, non in
					<lb/>scientia Dei nec in cultibus divinis operam dedit, sed in auro et argento locuples, monilibus dives, servis et ancillis
					<lb/>valde habundans fuit. At quantum fuit omnium virtutum bonarum nudus et pauper, subsequens lectio demonstrabit.
					<lb/>Plenus avaritia, quae neque copia augetur neque inopia extinguitur, de qua dicit apostolus: <hi rend="italic">Avaritia, quae est ydolorum
					<pb n="47"/>
					<lb/>servitus,</hi> et Dominus in euangelio: <hi rend="italic">Cupidi et avari non intrabunt in regnum Dei;</hi> insuper ambitiosus ultra quam credi
					<lb/>potest. Quod factum est, mortuo Honorato episcopo, tantum in nomine quantum in officio honorandus, qui octavus
					<lb/>decimus post beatum Ambrosium sedit, turba nobilium et populo immenso catholico religiose et catholice episcopum in
					<lb/>Deum quaerentibus et desiderantibus cum universo clero: ecce subito fascinatis multis utrarumque partium, populi videlicet
					<lb/>et nobilium, immensa perturbatio orta est. Igitur electione perturbata, Fronto, omnibus bonis nudatus multisque vestitus
					<lb/>vitiis, spiritu maligno repletus, sciens se per catholicam electionem cleri et populi episcopatum minime habere posse,
					<lb/>cum immenso pondere auri et argenti, cum paucis etiam nobilibus, imperatoris curiae detestandae cursu rapido tetendit.
					<lb/>Conscilio autem inito, praeter illa quae manu dedit, ut episcopatum haberet, inaestimabilia pondera auri et argenti ducibus
					<lb/>et comitibus et omnibus qui imperialibus iussis quotidie deserviebant promisit. At imperator, cognita eius nequitia
					<lb/>et omnem Frontonis intentionem praevidens, auri avidus, non curans qualiter aut quomodo se circa catholica officia
					<lb/>ecclesiastica haberet, accepto auri et argenti immenso pondere, tantum aliquantulum timidus, quandam execrabilem investituram
					<lb/>Mediolanensis episcopatus ei attribuit, et accipiens ab eo fidelitatem, quemdam comitatum dedit ei, sub quo
					<lb/>se Fronto ad simoniacam haeresim defenderet et imperator innocens esse huius rei ascribitur. Quo facto magno tripudio
					<lb/>exultans Fronto, stipatus multis Longobardis, qui eo tempore curiae militabant imperatoris, quasi fur et latro
					<lb/>venit Mediolanum. Qui primus videns episcopatum per arma iustitiae et electionem catholicam, bona vita et fama et
					<lb/>praedicatione bonisque moribus, castitate et ieiuniis, obtinere non posse, nobiles et magnam partem plebis, sparsis muneribus
					<lb/>magnis multisque promissionibus, omnes ad fidelitatem non intrans per hostium impegit; de quo Dominus per
					<lb/>euangelium terribiliter et voce veridica et viva intonat, dicens: <hi rend="italic">Qui non intrat per hostium in ovile ovium, non est pastor
					<lb/>ovium sed est fur et latro.</hi> De quo beatus Ambrosius doctor et magister veritatis subsequitur dicens: <hi rend="italic">O miser, quod
					<lb/>dedisti aurum fuit, quod accepisti lepra est.</hi> Unde super Lucam sanctus Ambrosius: <hi rend="italic">Inexplicabilis est enim venditi
					<lb/>culpa mysterii, et gratia a vindicta oculis transit ad posteros.</hi> Item super Lucam: <hi rend="italic">In ecclesia Dei consortium eos habere
					<lb/>non posse, qui sancti Spiritus gratiam non dignentur. Gratis enim accepistis, et gratis date. Denique Symoni, qui sanctificandi
					<lb/>munus pretio in se putavit posse conferre, respondit Petrus:” Pecunia, inquit, tua tecum sit in perditionem. Quoniam
					<lb/>gratiam Dei putas te pecunia consequi posse, non est tibi pars nec sors in hac fide.”</hi> Item de ecclesiis in eodem: <hi rend="italic">Deus
					<lb/>enim templum suum non mercatoris vult esse diversorium, sed domicilium sanctitatis, nec vendibili religionis officio, sed
					<lb/>obsequio gratuito usum ministerii sacerdotalis informat.</hi> Postremo Fronto per undecim vivens annos, omnia bona et mala,
					<lb/>iusta et iniusta habens promiscua, omnes huius sanctae Ambrosianae ecclesiae fere intus et foris thesauros devastando
					<lb/>et male expendendo consummavit. Qui quadam die cum turba suorum militum stipatus, ordinatis canibus et venatoribus,
					<lb/>ad nemus quod Caminadella usque hodie vocatur, ivisset, et inventam feram ad mortem curaret deducere; ecce subito
					<lb/>ira Dei et flagello praeventus citissimo, in loco incurrens quod dicitur Puteus Averanus, eum palus absorbuit; et quasi
					<lb/>Datan et Abiron iram Dei provocantibus, sic eum terrae inundatio absorbuit. Igitur Frontone male mortuo peiusque
					<lb/>sepulto, quod epitaphium eius, quod ego postea transactis annorum multis curriculis in lapide polito, pulvere corporis eius
					<lb/>absente inveni, dicat audiamus: et quam crudeliter et quam saevissime supra calicem aureum beati Ambrosii, quem ipse
					<lb/>propriis manibus consacraverat, aurum cuius Theodosius imperator sancto Ambrosio dederat, sese habuit, curiose audiamus.
					<hi rend="italic">
					<lg>
						<l>Ausoniae postquam ditio florentia frena</l>
						<l>Longobardorum excepit ecclesiae,</l>
						<l>Haec senior fama primum per moenia multa</l>
						<l>Frontonem sedis fulcra subisse boat.</l>
						<l n="5">Promissum crebro premitur persolvere, cumque</l>
						<l>Nec dapibus reliquis iam quod haberet opem:</l>
						<l>Ambrosius calicem sanctum quem fecerat olim,</l>
						<l>Caesar catholicus Theodosius pariter;</l>
						<l>Conflandum isdem perhibetur traderet igni,</l>
						<l n="10">Proh dolor infaustus turpiter ocubuit.</l>
					</lg>
					</hi>
				</p>
			</div>
			<div type="chapter">
				<head><lb/>4.</head> <p>Post multum vero tempus veniens post beatum Agapitum urbis Romae pontificem reverentissimus pastor et
					<lb/>papa Gregorius, divino spiritu ammonitus, omnes Latinae linguae ecclesias per diversa officia multum discrepantes vidit.
					<lb/>Qui tantum Deo annuente ad unitatem Romanae ecclesiae praeter Ambrosianum misterium compescuit et revocavit,
					<lb/>dicens: <hi rend="italic">O fratres et o venerandi patres, decens et competens ratio nobis esse ascribitur. Paulo apostolo per Spiritum
					<lb/>sanctum dicente “Unus Deus, una fides, unum baptismum, ” ita sit, unum mysterium totius linguae esse debere Latinae.</hi> Quo
					<lb/>audito omnibus religiosis viris qui antestabant terrefactis, quorum noverat multos sanctos viros diversarum terrarum,
					<lb/>pro unicuique sicut Deus donaverat diversa officia, sanctam Trinitatem ut Unitatem conlaudantia fideliter et mirifice
					<lb/>decantantes ordinasse. Tandem conlaudatum et confirmatum est. Sed de Ambrosiano mysterio videns esse factum divino
				<lb/>magisterio, timidus subsistit.</p>
			</div>
			<div type="chapter">
				<head><lb/>5.</head> <p>Quo in tempore Constantius episcopus catholicus catholiceque ordinatus, tertius a Frontone, diaconus sanctae
					<lb/>Romanae ecclesiae, quem beatus Gregorius Dialogorum in diaconatu consecraverat, qui ad concilium, quod beatus
					<lb/>Gregorius celebrabat, cum viris timoratis et episcopis suffraganeis sui et beati Ambrosii multis et magno exercitu strenuissimorum
					<lb/>militum stipatus iverat. Quod factum, Spiritu sancto administrante, et Constantio archiepiscopo cum
					<pb n="48"/>
					<lb/>omnibus fidelibus clericis et laycis episcopis religiosis interpellantibus, partim timore Dei et beati Ambrosii, sciens eum
					<lb/>in exercitio divino multis ac magnis laboribus olim desudasse, partim propter caritatem et amorem Constantii episcopi
				<lb/>dixit: <hi rend="italic">Ecclesia Ambrosiana in suo statu permaneat.</hi></p>
			</div>
			<div type="chapter">
				<head><lb/>6.</head> <p>Non post multum tempus ordinem Ambrosianum, quem Constantius apostolico multum conlaudaverat, a fidelibus
					<lb/>suis repraesentari sibi praecepit. Quod factum est, nutu divino legatis ad eum revertentibus, quibus ipse imperaverat
					<lb/>ut ordinem Ambrosiani mysterii circa tempus statutum sibi remota omni occasione repraesentaretur. Sed cum in
					<lb/>palatio de magnis negotiis cum cardinalibus omnibus, qui de sancti Ambrosii mysterio in synodo sermocinati fuerant,
					<lb/>tractantem legati supervenissent: ecce subito non modica lux refulsit; et omnibus praeter apostolicum in terra nimio
					<lb/>pavore prostratis, ignorantibus tantum quid hoc esset, papa tantum non modice mirabatur. Interea legati revertentes
					<lb/>a beato Constantio urbis Mediolanensis episcopo, salutato apostolico, librum ei dederunt. Qui gaudio magno repletus,
					<lb/>librum aperiens, et curiose per omnia, qualiter beatus Ambrosius libros veteris testamenti et novi ad legendum ecclesiae
					<lb/>suae disposuisset, et qualiter euangelia et Pauli epistolas atque prophetias et missarum solempnia et cetera divino cultui
					<lb/>apta scribendo ordinasset, supervidit. Quo cognito, quasi de amoenissimo prato multos flores lucidissime serie illius
					<lb/>libri attrahens, Romano cultui quasi bonam olivam atque fructiferam in oleastro inseruit, cum quibus usque hodie ecclesia
					<lb/>Romana hymnis, orationibus, gloriosis canticis quasi sponsa ornata diversis ornatibus extat. Quae omnia beatus Gregorius,
					<lb/>ut ostenderet quantae excellentiae quantaeque dignitatis essent, videns atque cognoscens cuncta quae a beato Ambrosio
					<lb/>columpna ecclesiae ordinata erant, et ut petra super petram per Spiritum sanctum firmata essent, insignium dicens
					<lb/>hymnum Ambrosianum, responsorium Ambrosianum, antiphonam Ambrosianam, invitatorium Ambrosianum, oratio Ambrosiana.
					<lb/>Enim ubicumque beatus Gregorius aliquid de suis ordinibus interserens ordinabat, semper nomen Ambrosianum
					<lb/>quasi per quoddam sigillum administrabat, dicens Ambrosianum. At quantum amori, quantaeque reverentiae ecclesia
					<lb/>Ambrosiana maiestati apostolicae fuit, describendo quaedam egregia et amicabilia, quae super beatum Datium archiepiscopum
					<lb/>reverentissimus papa Gregorius in Dialogo descripsit, apparet; et quam paternaliter ad clericos Ambrosianos,
					<lb/>qui iniuste a falsis fratribus et a malis et pessimis laicis propter electionem, quam catholice et canonice fecerant, patiebantur,
					<lb/>per luculentissimam epistolam eos adhortavit editam, quae usque modo in registro eiusdem invenitur. Igitur
					<lb/>Datius, quia episcopus et maioris dignitatis esse ascribitur, ut pater filios praecedat. De quo beatus Gregorius inter
				<lb/>cetera miracula, quae cum Petro narravit, quoddam magnificum atque mirabile descripsit dicens:</p>
			</div>
			<div type="chapter">
				<head><lb/>7.</head> <p><hi rend="italic">Tempore Iustiniani principis, cum Datius Mediolanensis urbis episcopus causa fidei exagitatus ad Constantinopolitanam
					<lb/>urbem pergeret, Corinthii devenit. Qui dum largam domum ad hospitium quaereret, quae illius comitatum totum
					<lb/>ferre potuisset, et vix inveniret, aspexit eminus domum congruentis magnitudinis, eamque sibi praeparari ad hospitandum
					<lb/>iussit. Cumque eiusdem loci incolae dicerent, in ea manere non posse, quia multis iam annis diabolus hanc inhabitaret,
					<lb/>atque ideo vacua remansisset: vir venerabilis Datius respondit dicens: “Imo ideo hospitari in domo eadem debemus, si hanc
					<lb/>malignus spiritus invasit et ab ea hominum habitudinem repulit.” In ea sibi igitur parari praecepit, securusque illa antiqui
					<lb/>hostis certamina toleraturus intravit. Itaque in tempestae noctis silentio, cum vir Dei quiesceret, antiquus hostis inmensis
					<lb/>vocibus magnisque clamoribus coepit imitari rugitus leonum, balatus pecorum, rugitus asinorum, sibilos serpentum, porcorum
					<lb/>stridores et suricum. Cum repente Datius tot bestiarum vocibus excitatus surrexit vehementer iratus, et contra antiquum
					<lb/>hostem magnis coepit vocibus clamare, dicens: “Bene tibi contigit miser. Tu es ille, qui dixisti: Ponam sedem meam ab
					<lb/>aquilone, et ero similis Altissimo. Ecce per superbiam tuam porcis et suricibus similis factus es; et qui indigne Deum imitari
					<lb/>voluisti, ecce ut dignus es imitaris bestias.” Ad quam vocem eius, ut ita dicam, deiectionem suam spiritus malignus
					<lb/>erubuit. At non erubuit, qui eandem domum ad exhibenda monstra quaeconsueverat, ulterius non intravit? Sicque postmodum
					<lb/>fidelium habitaculum facta est, quia dum ea unus veraciter fidelis ingressus est, ab ea protinus mendax spiritus
				<lb/>atque infidelis abscessit.</hi></p>
			</div>
			<div type="chapter">
				<head><lb/>8.</head> <p>Post aliquod tempus, cum beatus Gregorius urbis Romae totiusque mundi pontifex, sedulo more divina eloquia
					<lb/>dictando exponeret: mortuo Constantio Mediolanensis urbis episcopo, quem ego ut supra in libro qui in Ianuensi urbe
					<lb/>inventus est, repperi aliquantulumque commemoravi, catholicam electionem super Deusdedit a clero Ambrosianae ecclesiae
					<lb/>factam esse audivit. Quae non post multos dies, ut erat veritas, rei probavit eventus. Venientes autem legati
					<lb/>a clero Ambrosiano dilecto sibi, qualiter Constantius de hac vita migrasset curiose panderunt; quin etiam quam catholice
					<lb/>et quam canonice diaconem, qui Deusdedit vocatur, ad honorem episcopatus diligenter eligissent, per omnia enarrarunt;
					<lb/>praeterea quanta incommoda cleri et sacerdotes a Longobardis et perfidis militibus et a plebis parte iniuste patiebantur,
					<lb/>quia voluntati eorum, ob electionem quam ipsi inordinate et incomposite super Agiulfum fecerant, minime consentiebant.
					<lb/>Quo audito apostolicus de nece Constantii, quondam sui diaconi et nutricii fidelissimi perplurimum doluit. Tandem
					<lb/>de catholica electione partim laetabatur, et partim compassioni eorum evidenter condoluit. Interea legatos, ut erant tantae
					<lb/>civitatis tantique cleri tantorumque ordinum, quos beatus apostolicus super omnes civitates animo et affectu et amore et
					<lb/>reverentia beati Ambrosii diligebat, omnes benigne suscepit. Diligebat enim beatus Gregorius hanc ecclesiam et hos ordines,
					<lb/>videns per omnia a beato Ambrosio ordinatos et compositos esse, ut pater filium et ut mater unicum natum. Diligebat non
					<lb/>perfunctorie neque ulla saeculari intentione, sed affectu bono sinceroque corde et animo puro. Quid multa? Epistola,
					<lb/>quam per legatos ad clerum Ambrosianum direxit, illos in electione quam super Deusdedit canonice fecerant constanter
					<lb/>adhortans, usque hodie ostendit. At ut certius quicunque haec legerit credere per omnia valuerit, ipsam epistolam in
				<lb/>registro eiusdem descriptam auribus curiosis sollicitoque animo intendat.</p>
			</div>
			<div type="chapter">
				<head><lb/>9.</head> <p><hi rend="italic">Quantum nos de obitu fratris et coepiscopi nostri Constantii moeror afficiat, paginali explere locutione non
					<lb/>possumus, sed quam multa bona partes in illo homine perdiderunt, utinam vicinae repentinam calamitatem sentiant. Nam
					<pb n="49"/>
					<lb/>quemadmodum sollicitus in ecclesiasticae regula disciplinae, vel quam fuerit vigilans in tuitione civitatis vestrae, non habemus
					<lb/>incognitum. Sed quoniam obeunte pastore sine proprio vos non decet esse, constanter omninoque grate suscepimus quod
					<lb/>Deusdedit diaconem vestrum ad episcopatus officium vos unanimes elegisse Deo auctore signastis. Unde quia bonorum
					<lb/>desideria nulla debet tarditas impedire, vota in eo vestra complere cum Dei gratia festinamus. Et quia praedictus vir nobis
					<lb/>non moribus sed solum specie tenus notus est, oportet, ut si quantum in hac electione non solum vestram utilitatem, sed
					<lb/>etiam causam Dei agi cognoscitis, tanto debeatis esse solliciti. Et subtiliter requirentes, ut nichil sit, quod ex anteacta
					<lb/>vita criminis per sacros possit canones obviare, aut si ad reddendam disciplinam vel exhibendum regimen idoneus reperitur,
					<lb/>atque cunctorum in eius sicut scribitis electione concordat assensus, gratia divinitatis suffragante cum praesentium
					<lb/>scriptorum auctoritate solempniter decrevimus ordinari. Illud autem quod nobis ab Agilulfo indicastis scriptum, dilectionem
					<lb/>vestram non moveat. Nam nos in homine, qui non a catholicis, et maxime a Longobardis eligitur, nulla praebemus
					<lb/>ratione consensum; nec si alicuius praesumptionis usurpatione factus fuerit, in locum vel ordinem illum sacerdotem suscepimus,
					<lb/>quia vicarius sancti Ambrosii indignus evidenter ostenditur, si electus a talibus ordinatur. Nec enim est, quod vos
					<lb/>ex hac causa deterreat, ut aliquam vobis necessitatem incutiat; quia inde possit alimenta sancto Ambrosio servientibus
					<lb/>clericis ministrari, nichil in hostium locis et in Sicilia et in aliis rei publicae partibus Deo protegente consistit. Ut igitur
					<lb/>in ordinando eo, qui a vobis electus est, nulla possit mora contingere, Pantaleonem notarium nostrum transmisimus, qui eum,
					<lb/>ut moris est, adnitente consensus nostri auctoritate faciat consecrari. Cui etiam possessiundis, quas Magnus quidam presbyter
					<lb/>commissas habuerat, de aliis ecclesiae nostrae utilitatis curam gerere, vel quid agere debeat, in praesenti mandavimus.
				<lb/>Vestra se ei dilectio in omnibus devota ut det et studeat exhibere.</hi></p>
			</div>
			<div type="chapter">
				<head><lb/>10.</head> <p>Karuli primi tempore, cum idem apud Romam imperii magnifice et inenarrabili militum exercitu stipatus
					<lb/>frueretur, et papa resideret Adrianus, synodus inmensa multis diversarum terrarum episcopis congregatis celebrata est,
					<lb/>in qua cum de multis atque diversis tractassent negotiis, indiscrete erga mysterium Dei et beati doctoris et confessoris
					<lb/>Ambrosii sese intulerunt, parum aut nichil quantae reverentiae quantique amoris beatus Gregorius olim ecclesiae Ambrosianae
					<lb/>per affectum contulisset, reminiscentes; propterea quasi caecati et ementati, et absque ullo iudicio, quod
					<lb/>inclytum et per multa tempora firmum atque sancitum, quodammodo decolorare et obnubilare, et plus dicam, omnino
					<lb/>delere aggressi sunt. Edoctus itaque Karolus imperator a quampluribus episcopis, ut per totam linguam proficisceretur
					<lb/>Latinam, et quicquid diversum in cantu et ministerio divino inveniret a Romano, totum deleret, et ad unitatem mysterii
					<lb/>Romani uniret. Unde factum est, veniens imperator Mediolanum, devastata Papia quam ipse ira inextinguibili ob imperatorem
					<lb/>Desiderium suum haemulum oderat, quem milites Papiae contra Carlonis imperium viriliter armis et ingenio
					<lb/>tutaverant, omnes libros Ambrosiano titulo sigillatos, quos vel pretio vel dono vel vi habere potuit, alios comburens,
					<lb/>alios trans montes quasi in exilio secum detulit. Sed religiosi viri tales et tantos libros videntes, religiose tenuerunt.
					<lb/>At Deus qui omnia videt cunctaque cognoscit, et cordium occulta investigare et aperire praenovit animos et intentionem
					<lb/>cunctorum praevidens, quod ad laudem et honorem nominis sui per Spiritum sanctum sancto Ambrosio episcopo dictante
				<lb/>ordinatum noverat, violari aut a malis dilacerari non passus est.</p>
			</div>
			<div type="chapter">
				<head><lb/>11.</head> <p>Proficiscens autem gloriosae memoriae Eugenius transmontanus episcopus, amator et quasi pater Ambrosiani
					<lb/>mysterii nec non et protector, pater spiritualis Karlonis, causa concilii Romam, invenit apostolicum Adrianum, qui
					<lb/>primus annulos et virgas ad investiendum episcopatus Karloni donavit, iam per tres dies celebrasse concilium. Qui studiose
					<lb/>omnia, ut gesta erant, per ordinem inquirens, prout erat vir discretus conscilio ac sapientia providus, animo placidus,
					<lb/>vultu serenus, doctrina et verbis affabilis, atque ut eius dignitas exposcebat, ultra omnes benignus, quod dignum
					<lb/>laude esse sibi videbatur, competenter affirmabat: tandem qualiter aut quomodo super mysterium Ambrosianum sese synodus
					<lb/>habuisset, quasi vi ab illis extorsit. Quod ubi Eugenius audivit, plurimum expavescens condoluit, et voce lacrimabili
				<lb/>miserum se vocans, lacrimis velut aqua ab oculis decurrentibus inquit:</p>
			</div>
			<div type="chapter">
				<head><lb/>12.</head> <p><hi rend="italic">O miser, quid agam? mundus et eius iudex periit; orbis doctrina, cuncta huius vitae quae vanitates sunt
					<lb/>obfuscans, elabitur. Decus totius ecclesiae tam Latinae quam Graecae obnubilatur, bonum, iustum, sanctum eliminatur.
					<lb/>Columpna ecclesiae, fundamentum fidei, assertor iusticiae, verbi Dei amator deprimitur. Doctor egregius omnium artium
					<lb/>peritia imbutus disternitur, mysterium perit mysteriorum, de quo domnus et reverentissimus papa Gregorius aliquid sinistrum
					<lb/>proferre timuit, de quo quanta et quam magna quasi lucidissimos flores beatus magister et doctor Gregorius curiose
					<lb/>attrahens Romanoque mysterio interserens usque hodie adiunxit.</hi> Spiritu demum animoque resumpto, iussu papae et
					<lb/>magna nobilium parte Romanorum cum plebis simul voluntate laudante, omnes episcopos, archiepiscopos, abbates, quoscunque
					<lb/>religiosos, laicos et clericos, quos concilio interfuisse cognovit, quamvis per tres dies recessissent a Roma, ad
					<lb/>curiam summi pontificis revocavit. Quibus congregatis beatus Eugenius episcopus de mysterio Ambrosiano voce benigna,
					<lb/>unde incomposite tractaverant, multum conquestus est. Quo audito, extranei clerici cognoscentes virum valde probum
					<lb/>iustitiaeque amatorem, partim satis mirari ac verecundari coeperunt. Quid multa? Ab apostolico et universis episcopis
					<lb/>et a toto clero ab universoque populo Romano conclamatum et conlaudatum est, ut librum Ambrosianum et beati Gregorii
					<lb/>librum ambos super beati Petri altare optime sigillatos, videlicet evidentissime apostolico sigillo signatos, viri
					<pb n="50"/>
					<lb/>religiosi supponerent; quin etiam omnibus hostiis ecclesiae apertissime sigillatis, indito ieiunio per tres dies cuncti a
					<lb/>minimo usque ad maximum devote ieiunarent; et sic Deo propitio, quemcunque apertum et reseratum invenirent, illum
					<lb/>summa cum devotione et indubitanter tenerent; et quemcunque immotum ac sigillatum reperissent, illum evidentissima dispensatione
					<lb/>comburerent. Quod factum est, ieiunio ab episcopis omnibus et universo clero et populo Romano celebrato, in
					<lb/>tertia die tertiae feriae illius hebdomadae, in qua Ambrosiani <hi rend="italic">Misericordia Domini plena est terra</hi> usque hodie devote cantant,
					<lb/>in unum universis convenientibus ad invisum et inauditum miraculum, ecclesiae ianuae stante apostolico reseratae
					<lb/>et ultro apertae sunt. Quibus introgressis, ambos libros ut dimiserant sigillatos et omnino intactos invenerunt. Quo viso
					<lb/>cunctis mirantibus valdeque obstupescentibus nimiumque congemescentibus, libri ligaturas per se rumpentes, sonum
					<lb/>magnum atque terribilem audientibus universis dederunt, et sese digito Dei aperientes, ita ambo aperti sunt, ut aliquis
					<lb/>unam illorum foliam non inveniret plus in unam partem quam in alteram. Itaque ingens gaudium omnes abruptis lacrimis
					<lb/>illico invasit. Interea libris ambobus visis, qualiter aperti apparuerunt, omnes quasi una voce proclamabant dicentes:
					<lb/><hi rend="italic">Gregorianum et Ambrosianum misterium ab universa ecclesia laudetur confirmetur simulque ex toto teneatur. Dicebant</hi>
					<lb/>enim: <hi rend="italic">Ut haec mysteria laudentur firmiterque ab universis totius orbis episcopis teneantur,</hi> Dei omnipotentis et beati Petri
					<lb/><hi rend="italic">apostoli cernitur esse voluntas.</hi> At quibusdam hoc verbum videbatur fore bonum, quibusdam vero difficile atque durissimum.
					<lb/>Tandem domini papae et aliorum sapientium atque discretorum virorum collaudatum est, ut sedes Ambrosiana
					<lb/>in quo mysterio ordinata et a beato Ambrosio exaltata est, illo solo contenta permaneat, nec non cetera pars orbis,
					<lb/>quae linguae Latinae vocibus resonare videtur, omnibus aliis praetermissis, Gregorianum studiose et curiose tenere
					<lb/>studeat. His omnibus rebus factis finitis et terminatis, Eugenius gaudio magno tripudians, quasi ad proprios filios tendens
					<lb/>Mediolanum pervenit. De qua urbe paucis antea transactis diebus imperator iussu concilii quo Romae interfuit, omne
					<lb/>mysterium Ambrosianum desuper faciem terrae omnino delere desiderans, trucidatis multis clericis minorum et maiorum
					<lb/>ordinum, omnes Ambrosianos libros, tam in sententiis novi quam veteris testamenti quam in musica arte secundum
					<lb/>Ambrosium descriptos, abrasit. Nichil enim praeter missale remansit, quod quidam bonus atque fidelis sacerdos absconsus
					<lb/>in cavernis montium per sex ebdomadas fideliter reservavit. Manualem autem postea astante Eugenio episcopus fidelissimus,
					<lb/>sapientes tam sacerdotum quam clericorum, qui multa memoriter tenebant, convenientes in unum, Deo opitulante,
				<lb/>ut antea integer fuit invenientes, in posteris tradiderunt.</p>
			</div>
			<div type="chapter">
				<head><lb/>13.</head> <p>Per idem tempus beatus Eugenius ab urbe Roma, cum iam Carlo Ambrosianae ecclesiae infidelis devastatis
					<lb/>atque combustis reverentissimis multis libris paululum discessisset,convocans dispersos et laceratos clericos, ultra modum
					<lb/>tristes ac miseros videns, permultum eis condolens, quantum valuit eos cohortatus est. Qui cuncta, qualiter per omnia
					<lb/>de misterio Ambrosiano Romam apud summum pontificem multis episcopis astantibus gesta fuissent, se per plurimum
					<lb/>operante et Deo orationibus beati Ambrosii favente, fideliter aperuit. His omnibus auditis quasi pater unico mortuo
					<lb/>filio et postea Dei clementia resuscitato laetati et secundum tristitiam qua repleti erant gavisi sunt. Tandem Eugenius
					<lb/>cum habundanter illos ad Dei honorem in ministerio beati Ambrosii caritative cohortasset, et ab hac urbe discedere
					<lb/>voluisset, per quindecim fere dies moratus, cleri et maiores qui Mediolanum lacte Ambrosiano per eius doctrinam
					<lb/>illo in tempore nutriebantur, quamvis perpauci, fidelissime Eugenium supplicare et exorare coeperunt quatenus
					<lb/>ipse, si dignitati suae ac bonitati placeret, cum illis maneret. Quod ubi ille audivit, ineffabiliter beatum Ambrosium et
					<lb/>eius ordines atque cantus diligens, benigne vultu placido atque sereno respondit: <hi rend="italic">Noscat caritas vestra, fratres carissimi,
					<lb/>amore et reverentia beati Ambrosii, ad cuius honorem iam antea aliquantulum desudavi, vestraque fraternitas, me non
					<lb/>tantum in hac ecclesia vobiscum manere, vobiscum esse, vobiscum degere, sed etiam in carcerem si opus aut temporis
					<lb/>perturbatio crebrescentibus malis exposceret, animo cupienti properare.</hi> Vivens postea vero beatus Eugenius episcopus
					<lb/>per paucos dies, omnes vita, moribus, bonisque exemplis patientissime imbuebat. Demum plenus scientia et pietate,
				<lb/>caritate et castitate cunctisque virtutibus, moriens naturae concessit.</p>
			</div>
			<div type="chapter">
				<head><lb/>14.</head> <p>Multis temporibus transactis, cum beati Eugenii episcopi memoria sui nominis atque sepulturae a cordibus
					<lb/>universae gentis huius urbis accolae elapsa fuisset, placuit Deo qui cuncta abscondita suis fidelibus revelat, et suos
					<lb/>fideles ac milites ad honorem sui nominis, qui quondam aut ieiuniis aut orationibus aut vigiliis aut ceteris armis virtutis
					<lb/>triumphavere, usque hodie pandit, per quandam matronam malis multis atque paralisi multis dissolutam diebus, nomen
					<lb/>episcopi et sepulturae locum signis evidentissimis reserare. Enimvero nutu accedit divino, cum in suo lecto more
					<lb/>solito infirma languida atque omnibus membris dimissa, opibus multis et magnis attenuatis, quas ut ab aegritudine qua
					<lb/>tenebatur liberaretur, per diversos expenderat medicos, quiesceret, animo exaestuanti, qualiter aut quomodo cuncta sua
					<lb/>fere bona cogitans quae inconsulte perdidisset, illico omnem spem salutis suae in Deo, ultra ut sua esset voluntas, infixit.
					<lb/>Quae cum multa animi voluntate circa ecclesiastica per diversa et quamplurima officia ad Dei honorem cogitare
					<lb/>iterum iterumque coepisset, Dei subito ecce voluntate vir reverentia dignus, vultu habitu qualitate venerandus, capillis
					<lb/>capitis iam canescentibus, virgam manu pastoralem tenens, episcopalibus vestimentis indutus, summa et infusa luce
					<lb/>perfusus ei apparuit, <hi rend="italic">Salve,</hi> inquiens, <hi rend="italic">mater! orationes tuae et elimosinae tuae et lacrymae tuae patientiaque tua ante Deum
					<lb/>repraesentatae et ab eo exauditae sunt. Surge in mane tu et vir tuus cum duobus terrae fossoribus, et perge apud beatum
					<lb/>Eustorgium, ubi corpus eius quiescit, non longe a fonte in quo baptizati sunt martyres Protasias et Gervasius atque Secundus
					<lb/>Dei adlethae; ubi inveniens locum aliquantulum humidiorem, quo effosso corpus meum invenies; inde quo elevato, in
					<lb/>ecclesia beati Eustorgii collocari eum facias.</hi> Quo audito mulier, ut erat sanitatis avida, auxilio corporis anxia nobilique
					<lb/>prosapia orta, cupiens pedes sancti illius deosculari, lacrimis effusis largissimis, exorare fortiter coepit, ut saltem vel
					<lb/>nomen suum sibi notificaret. Eugenius cui beatus respondit dicens: <hi rend="italic">Meum nomen meumque corpus, si curiose quaecunque
					<lb/>dixi egeris, in sarcophago procul dubio reperies,</hi> et ita dicens et eam his omnibus informans recessit. At mulier virum
					<lb/>suum excitans, cuncta quae ipsa viderat et audiverat omnino ignorantem, omnia per ordinem ei enarrare curavit, asserens
					<lb/>per semetipsam sanitate reintegrata, et locum in quo sancti corpus quiesceret scire, et cuncta facturam ire. Tandem
					<lb/>maritus quasi incredulus, laetus tamen quod coniunx affirmabat, summo diei crepusculo acceptis fossoribus, in omnibus
					<lb/>a coniuge admonitus, perrexit ad locum velociter. Interea mulier, quam maritus ut antea consueverat infirmam atque
					<pb n="51"/>
					<lb/>aegram domum dimiserat, sciens per omnia illam nec se movere posse, fossoribus et ipse de loco titubantibus, sana et
					<lb/>incolumis in medio eorum veloci cursu advenit. Quibus valde mirantibus, salute pristina illi a Deo collata per semetipsam
					<lb/>fossorio terram scindens et illis quodammodo iniurians, viris tamen religiosis quos ipsa advocaverat adstantibus
					<lb/>psalmosque studiose canentibus, ad corpus Deo annuente perventum est. Qui introspicientes, iuxta caput, ut sanctus
					<lb/>retulerat, laminam plumbeam, in qua nomen eius et mortis tempus descripta erant, gratulantes invenerunt, nec non
					<lb/>corpus eius ac vestes, ut in die quo missae sunt in monumento, inventae sunt. Demum in lectica eum boni viri religiose
					<lb/>imponentes, iuxta archam beati Eustorgii a latere dextro, multis aromatibus multisque orationibus, vigiliis, hymnis,
					<lb/>psalmis, missarum solemniis multisque elimosinis honoratus, in pretiosa archa marmorea mirifice conditus est. Hoc
					<lb/>facto mulier, quae Deo annuente et beati Eugenii meritis et orationibus saluti pristinae reddita est, adhuc in tanti viri
					<lb/>exaltatione anhelans, ad honorem eiusdem decentissimam vulturam facere deliberavit. Propterea conscilio suo a viro
					<lb/>inito, aliquantulum illi quia vini parum aut frumenti ad tantum opus sibi cognosceret contradicenti, tandem omni spe
					<lb/>in Deo fixa, murorum convocatis magistris, eorum quoque servitoribus, opus diligenter aggressa est. Factum est autem
					<lb/>bonitate divina praestante, opus summa cum diligentia demum perfectum est, et omnia eius vasa tam in frumento quam
					<lb/>in vino, ut in operis inceptione erant plena, sic omnibus quam strenue magistris refocillatis, cum tota domo sua et familia,
					<lb/>multisque pauperibus recreatis, quasi intacta fuissent inventa sunt. Quo peracto matrona nobilis, parum quod
					<lb/>egerat cogitans, qualiter perpetuo festum beati Eugenii ymnis, orationibus crebrisque visitationibus cleri et populi honoraretur,
					<lb/>coepit cogitare perplurimum. Interea vir eius cognita eiusdem voluntate, de qua sibi iam antea intimaverat,
					<lb/>sciens illam permultum in Dei timoratam servitio, in omnibus in quibus suam noverat voluntatem, facultatem atque
					<lb/>licentiam fideliter ac devote tribuit. Illa vero viri sui dominio imperantis accepto, convocatis sacerdotibus humanis,
					<lb/>videlicet humanarum legum iudicibus et viris multis nobilissimis, praedia e quibus beati Eugenii festum honorifice annuatim
					<lb/>cum omnibus ordinibus celebraretur, disposuit et firmissime ordinavit. E quibus usque hodie et semper, Deo
				<lb/>annuente et beato Eugenio pro ea atque universis Christo devotis interpellante, summa cum devotione celebratur.</p>
			</div>
			<div type="chapter">
				<head><lb/>15.</head> <p>Querimonia beati Benedicti archiepiscopi Mediolanensis: <hi rend="italic">Summo coelorum conditori, terrarumque universarum
					<lb/>factori, gentiumque cunctarum auctori, creaturarum universarum creatori, coeli terraeque stabilimentum, angelorum et hominum
					<lb/>ac fidei catholicae et sedis apostolicae unicum monimentum, orphanorum et viduarum ecclesiarumque universarum solidum
					<lb/>stabilimentum, Patri et Filio ac sancto Spiritui gratias refero immensas, pontificem quod talem sanctae sedi apostolicae virum
					<lb/>clementer eligere ac misericorditer ordinare sua ineffabilili pietate disposuit. Unde chorus universus episcoporum, sacerdotum
					<lb/>collegium sedule reminiscat generi humano benigne ac misericorditer providere, cum huic sanctae sedi virum huiusmodi
					<lb/>discretum, illustrem, orthodoxum, et praeesse et praeordinare summa cum pietate disposuit; qui operibus bonis, admonitionibus
					<lb/>sanctis orbem sibi commissum confortare et errantes docere non desinit. De quo Veritas ait: “Ego pro te rogavi,
					<lb/>Petre, ut non deficiat fides tua, et tu aliquando conversus confirma fratres tuos. ” Quamobrem Dei et vestri, pater venerande,
					<lb/>atque huius sancti concilii coadiutus praesentia et confortatus clementia ego Benedictus Mediolanensis archiepiscopus causam
					<lb/>nostrae ecclesiae, quae Dei dispositionibus et beati Barnabae apostoli doctrinis ac miraculis refloruit, nuncque gloriosissimi
					<lb/>confessoris Ambrosii ornata disciplinis, honoranda virtutibus praefulget, cuius reverentia et caritate debita vestro ductus
					<lb/>conspectui et huic sancto conventui me ex longo repraesentare disposui, voce qua possum, longo confectus senio, pandere
					<lb/>et reserare curabo. Igitur cum Mediolanensis ecclesia, Dei et beati Ambrosii factis et virtutibus exaltata, ac multis episcopis
					<lb/>per multa iam tempora antecedentia sublimata, nunc consecratione ecclesiae Papiensis iniuste expoliata, vobis humiliter
					<lb/>ac devote conqueritur: quae inter ceteros nostrae ecclesiae suffraganeos beati Syri meritis primicerii privilegium nunc usque
					<lb/>nostrae causae indicium summo vigore tenuit, at nunc Romanae sedis dignitatibus et maiorum honoribus ambitiosa, sua et
					<lb/>propria metropoli inlicite derelicta et iniuste destituta, ut consecrationem furtive acciperet, Romanum adiit pontificem. Quam
					<lb/>nostra ecclesia per tempora iam multa, annorum longo curriculo antecedentia, a tempore beati Barnabae apostoli usque mei
					<lb/>praesentiam, qui per annos quadraginta sedem residere mediolanensem, atque inibi episcopum Gregorium humiliter consecravit,
					<lb/>habuit, et caritative Deo opitulante tenuit. Nunc itaque vestra succurrente clementia sanctisque collaudantibus canonibus,
					<lb/>quod iniuste nostra ecclesia amisit, adipisci valeat, fideliter ac devote exoramus. Prosit nobis vestra sapientia, omnibus
					<lb/>praeferenda disciplinis. Qui enim omnibus praeest, omnibus prodesse debita paternitate condecet, nulli nocere neminique
					<lb/>invidere, nulli ecclesiae honorem ac dignitatis praerogativam usurpare, discretus et iudex summae iustitiae lance ponderat
					<lb/>universa, inferentes iniurias alicui iniuste condempnans, ac inlicite sufferentes a malis misericordia, dextera, legisque cerimoniis
					<lb/>defendendo, benigne sustentat. At iniquitatis iudex, cuncta pretio subvertens negotia, quae legis sunt obscurat ac quae
					<lb/>temporaliter arrident criminose exaltat; a quibus iustitiae amator se cotidie Dei protegente dextra custodit. Iustitiam
					<lb/>discamus itaque, unde Ysaias propheta Spiritu sancto repletus dicit: “Iustitiam discite, qui habitatis terram.” Venerande
					<lb/>pater, potestatem culminis Romani ratio vincat divina. Unde beatus Ambrosius ait: “Decet ut ratio vincat potestatem.”
					<lb/>Iudicium causarum quaerimoniae nostrae iustum iudicate; unde Dominus per Zachariam loquitur, dicens: “Iustum iudicium
					<lb/>et pacificum iudicate, et nolite retinere malitiam fratris vestri in cordibus vestris.” Et David: “De vultu tuo iudicium meum
					<lb/>prodeat, oculi mei videant aequitatem.” At ut nostrae ecclesiae nostraeque querimoniae veritatem enucleatius ac verissime
					<lb/>aperiam, decem Romanorum pontificum privilegia, quae de consecratione Ticinensis ecclesiae dico asserentia atque sub anathematis
					<lb/>mucrone rigide ab universis episcopis interdicentia, solita pietate cognoscite. Quin etiam nostra civitas qualiter ab
					<lb/>ipsis primordiis inculta et exaltata cura diligenti maiorum permansit per Romanos imperatores ac consules patricios eiusdem
					<lb/>urbis accolas, cum orbis uno regeretur imperio, attente cognoscite. Quam tamen, ut in situ descriptionis eiusdem comperi,
					<lb/>annosam postmodum Romani reges et principes, expulsis Senonum populis, longe melius sublimantes opere mirifico
					<pb n="52"/>
					<lb/>auxerunt, locantes in ea more patrio eximium augustorum dignitati palatium imperiale, theatrum, aumatium, thermas, viridarium
					<lb/>amoenum floribus diversis et odoribus variis delectabile, arenam lapidibus et magisteriis admirandam, in qua Italiae
					<lb/>cives universi consedere et ab uno oratore concionari possent competenter. Ob quam enim causam saepissime ab eisdem
					<lb/>postmodum augustis frequentari et incoli et honorari super cunctas Italiae civitates adhorta est, maxime quod esset inibi
					<lb/>saluberrimi aeris aptissima temperies, locusque ad usus domesticos inrefragabiliter paratissimus. Exinde, pater venerande,
					<lb/>sancta christianitate orbi apparente universo, sicut audivit illico Deo credidit, sancto Barnaba apostolo a Spiritu sancto inibi
					<lb/>destinato et fidem orthodoxam fideliter praedicante; a quo enim nostra ecclesia ab ipsis primordiis caput Italiae per sedem
					<lb/>metropolitanam Dei dispensante clementia tenuit, et Deo largiente in aeternum tenebit. Quamobrem cathedra Mediolanensis
					<lb/>ab ipso apostolo exaltata decenter et sublimata competenter, Dei dextra et beati Petri remigio refloruit. Quod enim verissime
					<lb/>reperimus in nostris annalibus, et eius descriptione adventus et sancti Anatalon vita de discipulis Domini, unus discipulus
					<lb/>fidelissimus fidelissime et certissime dicens: “Qui post Romanam arcem famosissimam iam tunc habebatur civitas
					<lb/>saepedicta Mediolanum, quippe quae pari ditione sublimis, secunda post ipsam, ut praefatus sum, augustales occidui imperii
					<lb/>infulas tetendebat retentabat.” Itaque sanctus Dei dispensante clementia sanxit Barnabas apostolus, ut Mediolanenses, quam imperatores
					<lb/>noverat super cunctas Italiae civitates sublimasse, ea ipse quam sanctis praedicationibus primitus fundaverat, principalis
					<lb/>ecclesiastici culminis sedes, aliarumque in ea provincia ecclesiarum metropolis perpetualiter habeatur. Cui profecto
					<lb/>urbi, ut in vita sancti Anatalon, quem inibi consecraverat Yerosolimis processurus, inveni, tantum privilegii munus sanctus
					<lb/>Anatalon a suo noverat magistro concessum, ut sicut inter reliquas Italicarum provinciarum urbes, earum duntaxat quae
					<lb/>occidentalem usque marginem ab Italiae sinu protenduntur, post Romanam arcem intenti sub solio eminentia, atque
					<lb/>auliculorum conventu frequentissimo principales videbantur; ita ecclesiasticae ditionis praerogativa post Romuleam sedem
					<lb/>cunctas excelleret. In hunc modum et ipse praefatus antistes nil a suo institutore discrepans metropolitanam idem cathedram
					<lb/>pro futuris temporibus Christi statuit esse fidelibus, quatenus affinium populorum antistites, hoc est Venetiae, Liguriae,
					<lb/>Aemiliae, Retiae, Alpiscotiae, quotquot fuerint in sancta matre ecclesia futuri, per has saepedictas provincias caput quoddam
					<lb/>et decus insigne post Romanum pontificem habere debebant Mediolanensis sedis praesulem metropolitanum. Itaque ecclesia
					<lb/>Mediolanensis, his et aliis multis fulta et ornata remigiis, fere cum honoribus his omnibus usque ad mei tempus, Dei misericordia
					<lb/>et beati Ambrosii meritis devote pervenit. Sed ut ex causis multis, e quibus nostrae querimoniae causa munitur
					<lb/>decenter atque tuetur competenter, quorumdam sanctorum episcoporum Papiensium testimonium, Crispini et Epiphanii percipe.
					<lb/>Sanctus enim Crispinus cum se videret morti accelerare, ut in sancti Epiphanii vita habetur, duxit sanctum Epiphanium
					<lb/>Mediolanum, et dixit ad episcopum Protaxium et ordines quos inibi invenit: “Ecce filii, iam mea aetas meae vitae cursum
					<lb/>complevit. Commendo civitatem, commendo ecclesiam, commendo hunc, cuius labori et gratiae debeo, quod usque ad hoc
					<lb/>tempus vixi grandaevus et debilis; cuius corporea felicitas et virtus animae imbecilitatem meam portavit sine fastidio.”
					<lb/>Item in eadem: “Ducitur beatus Epiphanius Mediolanum adhuc reluctans, et magna, si dimitteretur munera promittens, qui
					<lb/>ut fieret, noluit spondere vel minima. Consecratur autem a beato Protaxio sancti Ambrosii antecessore, catholicae ecclesiae
					<lb/>propugnatore firmissimo, summa cum devotione ac celebritate cunctorum.” Praeterea testimonium, pater venerande, cape
					<lb/>certissimum, cui dubitare aut refragare periculosum et criminosum sancti patres decrevere. Legitur enim in vita sancti
					<lb/>Ambrosii patroni nostri ac ecclesiarum universarum tutoris: “Ordinato sacerdote ecclesiae Ticinensis incidit in infirmitatem.”
					<lb/>“Cura est itaque” pater venerande, sicut sanctus Fabianus papa suo in decreto asserit “vestrae sollicitudini adhibenda,
					<lb/>ut ea quae sunt ab apostolis eorumque successoribus ordinata ac sancti Spiritus gratia constituta, nec dissimulatione negligere
					<lb/>nec aliqua praesumptio valeat perturbare.” Sed sicut hoc quod rationis exigebat utilitas oportuit definire, ita quod
					<lb/>definitum est non debet violari. Pater venerande, praecipue vestrae paternitatis reverentiam atque huius sancti concilii
					<lb/>caritatem vicariam caritative exoro ac obnixe, a parte Dei et sancti Ambrosii contendendo, ut nullus episcopus nostrae
					<lb/>ecclesiae suffraganeum, maxime hunc Papiensem, de quo huius sancti concilii clementiae conqueror, retinere ac ordinare
					<lb/>fraternitatis vestrae perturbator praesumat. Quod si evenerit, accipientis et ordinantis irrita et vacua sit in perpetuum ordinatio.
					<lb/>Unde sanctus Systus papa suo in decreto divinitus amonitus magisterio dicit: “Nullus episcopus praesumat alterius
					<lb/>parrochianum retinere aut ordinare vel iudicare absque eius voluntate. Quia sicut irrita erit eius ordinatio, et ita
					<lb/>diiudicatio. Nam qui eum ordinare non potuit, nec iudicare nullatenus poterit.” Pater venerande, unaquaeque metropolis
					<lb/>ac sedes apostolica quae universis praepollet dignitatibus, suos terminos a sanctis patribus constitutos ordinative nunc usque
					<lb/>tenet, de quibus papa Calistus suo in decreto dicit:: “Nemo alterius terminos praesumptione illicita usurpet, unde Dominus
					<lb/>loquitur dicens: Ne transgrediaris terminos antiquos, quos posuerunt patres tui. ” Itaque unaquaeque ecclesia, quae sanctis
					<lb/>fidem maioribus servare desiderat ac sanctorum decreta honorare contendit, nostrae querimoniae fideliter et caritative, ut
				<lb/>sibi ne similia patiatur, provideat.</hi></p>
			</div>
			<div type="chapter">
				<head><lb/>16.</head> <p>Inter omnia grandia eximiaque acta, in quibus ecclesia Ambrosiana dilacerata
					<lb/>a perfidis regibus et a sevissimis hostibus dirissime perpessa est, quoddam magnum et
					<lb/>laude dignissimum scribere satagebo. Quod quando quomodoque factum sit aut a quo
					<lb/>rege aut a quo archiepiscopo aut ob quam causam, investigandum fore cognovi. Igitur
					<lb/>regis Alberti tempore, cum idem summo imperii Romani culmine, sicut tanto decebat
					<lb/>viro, magnifice frueretur, Francigena natus atque ex ipsis prosapiae suae originem duxisset,
					<pb n="53"/>
					<lb/>devictis et superatis Gothorum populis, qui in Italiae partibus ad devastandos fines
					<lb/>et urbes et gentes confluxerant, nec non Ungaricis procul expulsis longeque remotis,
					<lb/>quos gens Italiae ab illis valde olim attrita cognovit: rex Albertus cum strenuissimorum
					<lb/>militum agmine magno stipatus, securus per Italiae loca proficisceretur, tandem Mediolanum
					<lb/>iter direxit, quam per multa noverat tempora post decessum Brenonis, qui eam
					<lb/>post omnes Italiae urbes quas construxerat mirifice adornavit et adornatam decentissime
					<lb/>multis honoribus superexaltavit, et qui postea, prout erat in cunctis usibus humanis salutifera,
					<lb/>ab universis imperatoribus Romanis exaltatam, maximeque ab Hadriano et Nerva
					<lb/>eius filio atque honorabilissimo et decentissimo rege Traiano, nec non Maximiano rege
					<lb/>crudelissimo, palatiis supra portas septem iussis imperialibus magnifice elevatis, super
					<lb/>cunctas Italiae urbes quasi rosae amoenissimae floruisset. Qui cum Mediolanum venisset,
					<lb/>palatium Maximiani, quod situm est infra moenia urbis, vel Traiani iuxta thermas sancti
					<lb/>Georgii locatum, velociter praeparari praecepit, ignorans, ut ipse postea simulabat, quod
					<lb/>nullus rex a tempore beati Ambrosii, in cuius praesidiis civitas Mediolanensis super omnes
					<lb/>Italiae urbes ab ingressu imperatoris libertatem acquisivit, urbem hanc introisset. Quo
					<lb/>audito cives aliquantulum suspecti, si aut hostium incursione aut civium perturbatione
					<lb/>aut alio pravo ingenio hoc cogitasset, tacite rimantes perturbabantur. Quid multa? Deo
					<lb/>annuente et beato Ambrosio interpellante, ingressus sibi omnino prohibitus est. Tandem
					<lb/>populi videns voluntatem, aliquantulum se laetum simulans et quasi parum hoc paucipendisset,
					<lb/>tenens sub pectore vulnus plusquam quisquam esset ratus, ad palatium Ambrosianum
					<lb/>haud longe ab ecclesia eiusdem hospitatus sedit. Ea tempestate Walpertus
					<lb/>archiepiscopus, cathedram regensAmbrosianam, vir indolis bonae, iuvenis tamen et ut
					<lb/>tempus habebat militaris, satis attente conscilio et suorum militum armis insistens regi
					<lb/>deserviebat. Erat namque regi episcopus carus, conscilio venerandus, et in cunctis negotiis
					<lb/>imperialibus iudex fidelissimus. Itaque cum de quacunque causa multis iudicibus
					<lb/>astantibus sententiam proferre curabat, cuncti unanimiter illico obtemperabant. Aliquantis
					<lb/>autem transactis annis, cum Walpertus universi negotia regni, a rege fidelissimus probatus,
					<lb/>curiose ac sedule dispensaret, canes palatini nimia invidia quasi ranae turgidi,
					<lb/>clanculo imperatori Walpertum criminose accusarunt. Itaque rex falsa occasione accepta,
					<lb/>super Walpertum et totam civitatem quasi leo ardentibus oculis, mortem cruciatibus diversis
					<lb/>interminans, insanire ac fremere coepit. Quamobrem Walpertus, regem virum
					<lb/>vesanum et furiosum cognoscens, ipsum inrationabiliter commotum, magis scientia animi,
					<lb/>quam armorum viribus caede data inmensa demoliri regni, sub quoddam negotium simulans
					<lb/>se pergere trans montes, Ottonem Theutonicum Theutoniae fere totius ducem, ut
					<lb/>de regno se intromitteret, Romano fretus favore, suorum episcoporum ac militum Mediolanensium
					<lb/>suffragiis aggressus est. Itaque ordinato conscilio, Otto super omnes gentes
					<lb/>et thesauros Walperto et eius consciliis confidens, in paucis diebus, Walperto comitante,
					<lb/>inenarrabili militum vallatus multitudine venit in Italiam. Dum haec acta fuissent, Walpertus
					<lb/>convocatis episcopis ducibus marchionibus omnibusque Italiae primatibus, de superbia,
					<lb/>Alberti, Mediolani honorifice suscepti, conquestus est. Igitur spreta Alberti ac suae
					<lb/>gentis totius superbia, qui Italiam quasi ancillam dominabantur, Otto ab omnibus in regnum
					<lb/>cum triumphis Mediolanum electus et sublimatus est. Interea Walperto misteria
					<lb/>divina celebrante, multis episcopis circumstantibus, rex omnia regalia, lanceam in qua
					<lb/>clavus Domini habebatur, et ensem regalem, bipennem, balteum, clamidem imperialem,
					<lb/>omnesque regias vestes super altare beati Ambrosii deposuit. Perficientibus atque celebrantibus
					<lb/>clericis omnibusque Ambrosianis ordinibus divinarum solempnitatum misteriis,
					<lb/>Walpertus magnanimus archiepiscopus omnibus regalibus indumentis cum manipulo subdiacone,
					<lb/>corona superimposita, astantibus beati Ambrosii suffraganeis universis multisque
					<lb/>ducibus atque marchionibus, decentissime et mirifice Ottonem regem conlaudatum et per
					<lb/>omnia confirmatum induit atque perunxit. Quo facto rex paucis commoratus diebus Mediolanum,
					<lb/>conscilio Walperti edoctus, cuius probitatem atque industriam ultra omnes et
					<lb/>super omnes habebat sapientes, festinanter Albertum in cunctis praeoccupans negotiis,
					<lb/>universis tantum episcopis ex omnibus Italiae civitatibus nec non ducibus, marchionibus
					<lb/>capitaneis valvassoribus Ottonem Walperti amore comitantibus, cum innumerabili atque
					<pb n="54"/>
					<lb/>ineffabili peditum virorum fortium multitudine Romam quo tenderet, iter aggressus est.
					<lb/>Tandem Walperto per tres dies regem Romam antecedente, ut ipsum coram omnium
					<lb/>gentium multitudine coronaret, Deo adiuvante pervenit. At Albertus cognita regis Ottonis
					<lb/>fama et magnificentia, videns se omnino ei armis resistere non posse, et Walperti cognitis
					<lb/>virtutibus, sero quod eum verecundaverat poenitens, perosus fere omnibus et coelo et
					<lb/>terra, ab universis gentibus destitutus, meritis exigentibus suis, in insula marina quae
					<lb/>Corsica vocatur, tristis, miser, imbellis, inhers, infelix, occulte, amplius in regno non
					<lb/>reversurus, et velut fur et latro velociter aufugit. Idem autem per tempus rex Otto devicto
					<lb/>et effugato Alberto, tripudiantibus universis Romae ab apostolico conclamantibus et
					<lb/>collaudantibus universarum gentium populis, Walperto tantum astante, coronatus est. Interea
					<lb/>omnium regnorum imperio sine gentium caede aut ullis sine bellorum periculis
					<lb/>adepto, Walpertum astantibus universis rex Otto extollens, oppida multa regalia in Italiae
					<lb/>partibus commorantia decentissime ac honorifice ei donans exaltavit, magnificavit, honorificavit,
				<lb/>et prae omnibus et in omnibus honorificando sublimavit.</p>
				<div>
					<head><lb/>Cantilena super statum regis Alberti.</head>
					<lg rend="italic">
						<l>Age, age iam Alberte, ultra Decium superbe,</l>
						<l>Disce miser et miselle, quid fuisti aut quid es.</l>
						<l>Adest Otto rex nostrorum regens sceptrum populorum,</l>
						<l>Cui debent summam laudem reges regum saeculorum.</l>
						<l n="5">Ultra reges habens scire, supra fortes regens vires,</l>
						<l>Quos nunc habet mundus iste, superpollet satis iuste.</l>
						<l>Manu fortis et iocundus, bellicosus et discretus,</l>
						<l>Vultus habens angelorum, et est pater orphanorum.</l>
						<l>Te Alberte decet nemus, et Ottonem manet decus.</l>
						<l n="10">Pro infamia Walperti te decet alga regni;</l>
						<l>Pro regina nunc latrina utere iam nunc marina;</l>
						<l>Pro regali sceptro nostro fruere iam navis rostro,</l>
						<l>Utere vela marina, fruere iam Salonicha,</l>
						<l>Ut defendas vitam istam, vestes quaerens et farinam.</l>
					</lg>
				</div>
			</div>
			<div type="chapter">
				<head><lb/>17.</head> <p>Interea dum dignitatem atque magnificentiam archiepiscoporum supradictorum
					<lb/>recolens, et aliquam magnarum rerum partem, quas magnifice in Deum et in saeculum
					<lb/>operati sunt intuendo descripsi, saltum ex improviso dando Landulfum exilivi, qui, iniquus
					<lb/>velut scorpio, in extremis cauda torve venando percutiens, maiores ecclesiastici ordinis,
					<lb/>videlicet archidiaconem, archipresbyterum ceterosque maiores, nec non primicerium presbyterorum,
					<lb/>qui coepiscopus vocatur, ceterosque archipresbyteros huius urbis ecclesiarum
					<lb/>decentissime per multa tempora ultra omnes huius saeculi clericos sublimatos, quadam
					<lb/>insania ductus incompensabiliter et indiscrete et iniuste dehonestavit. Enim ut archiepiscopatum,
					<lb/>quem ipse duris et malis artibus patris aquisierat, retineret, universos ecclesiasticos
					<lb/>honores atque dignitates, quas ordines supradicti per multa ad honorem ecclesiarum
					<lb/>et beati Ambrosii tempora rexerant atque tenuerant, feris et saevissimis laicis tradidit.
					<lb/>At priusquam huius rei gesta narrando percurram, in cuius regis tempore accidit, cuiusque
					<lb/>generis et cuius potestatis et a quo patre ortus, disserere operam dabo. Igitur tempore
					<lb/>Ottonis imperatoris Romani primi, Bonizo, a quo Landulfus nativitatis suae originem
					<lb/>duxit, virtute ab imperatore accepta, totam hanc urbem velut dux castrum procurando
					<lb/>tenebat. Erat enim bonorum militum et strenuissimorum civium raritas inmensa, quos
					<lb/>homines pestilentia vermium invisa et inaudita, qui sub pulvere parvissimi latitantes, ut
					<lb/>anguis teterrimus eosque mordens fere consumpserat. Propterea vini sestarium per civitatem
					<lb/>denarium unum, modium frumenti denarios quatuor, plaustrum unum lignorum denarium
					<lb/>unum, verveces autem aut porcos ceteraque maiora animalia ultra quam cuiquam
					<lb/>modo credibile sit, tempore illo vendebantur. Per idem tempus mortuo Gottofredo
					<pb n="55"/>
					<lb/>archiepiscopo, cuius nominis memoria perparum apud nos sonat, Bonizo Carcaniensi opido
					<lb/>oriundus dignitatum avidissimus, suo filio Landulfo in pondere auri et argenti magno
					<lb/>archiepiscopatum Mediolanensem contra omnium ordinum clericorum voluntatem adquisivit.
					<lb/>Interea Landulfus paucis commoratus annis, patre eius male mortuo a quodam
					<lb/>Tazonis vernula suo in lecto, ad Ottonem imperatorem cursu veloci fugiens tetendit.
					<lb/>Itaque cum ante regis praesentiam venisset, et omnia bella quae pater eius regia ob sui
					<lb/>honorem imperii egerat, quam eius fidelissimus miles fuisset, narravit; quin etiam multis
					<lb/>lacrimis multisque promissis eum obtestans, ut ipse ad sui honorem et imperii dignitatem
					<lb/>et Bonizonis ductus caritate, quem ipse super omnes bonis actibus optimoque servitio
					<lb/>probando amaverat, nec non ut superbiam tantae civitatis compescendo humiliaret, Mediolanum
					<lb/>armis atque gentium populis diversarum munitus, in fortitudine magna et brachio
					<lb/>extento circumveniret. Quamobrem rex Otto II. velut leo commotus, cum Landulfo
					<lb/>ineffabili gentium barbararum et militum strenuissimorum gente stipatus veniens Mediolanum,
					<lb/>totamque civitatem machinis et diversis tormentis circumdans, omni tamen sine
					<lb/>bello consedit. Nocte denique eadem visio reverenda superveniens, Landulfum longo labore
					<lb/>duroque itinere confectum verbis suavissimis omnia inferni tormenta merentibus illi
					<lb/>ostendens, et quam suavia loca atque praemia sempiterna illos qui Deum timent et operibus
					<lb/>bonis fideliter usque ad finem perseverant et manent, ipsum perterruit. Propterea
					<lb/>Landulfus divinis intrinsecus verbis exasperatus, Dei timore et beati Ambrosii reverentia
					<lb/>tactus, videns pro sui tantum honore populum, quem mature periturum audierat, civesque
					<lb/>quadam pertinacia sibimetipsis hostes factos, et filios paulo antea sibi caros, nunc nequiter
					<lb/>in gladiis coadunatos dirissimis in mortem saevissime paratos esse; cognoscens vidensque
					<lb/>quod illis ira regis et gentium in spolia hostium in quorum gaudentium posset
					<lb/>evenire, omnino obriguit. Itaque convocatis aliquantis ex urbe nobilibus, rege tamen
					<lb/>primo ignorante, postea vero durissime consentiente, pollicens illis omnes plebes omnesque
					<lb/>dignitates atque xenodochia, quae omnia maiores ordinarii atque primicerius decumanorum,
					<lb/>archipresbyteri et cimiliarchi huius urbis ecclesiarum tenebant, iureiurando asserens
					<lb/>pactum usque detestabile pactatus est. Quod factum regem minime latuit; et quamvis
					<lb/>multis ex causis in cives crudeliter maniaverat, tamen amicitia civitatis redintegrata per
					<lb/>plurimum gavisus est. Hoc facto Landulfus civitatem introgresso, rex Otto omnibus salutatis
					<lb/>in partibus Liguriae secessit. Quo in tempore Landulfus omnes milites maiores,
					<lb/>quorum virtute archiepiscopatum teneret, expoliatis iniuste clericis ecclesiarum, per detestandam
					<lb/>investituram plebes illas dando sublimavit. Quin etiam propinquis quos in Carcanensi
					<lb/>oppido habebat, de beati Ambrosii archiepiscopatus bonis, quibus ipse fruebatur
					<lb/>indignus, quadraginta milia modios terrae fructuum, ut illos ultra omnes ditaret vicinos,
				<lb/>per feudum dedit.</p>
			</div>
			<div type="chapter">
				<head><lb/>18.</head> <p>Veniens autem Arnulfus a magno Walperto quintus viriliter episcopatum regens,
					<lb/>mortuo tamen Ottone, quem Walpertus unxit in regem, regali curiae Ottonis III. regis,
					<lb/>filius Ottonis II, decenter secundum tempus serviebat. Erat enim Otto Ottonis filius secundi
					<lb/>a filio coniugali, mortua coniuge ex qua sibi filium masculum minime genuerat,
					<lb/>alienus. Qui cum in castitate videns per humanam fragilitatem persistere se non posse,
					<lb/>gravissimum ducens fore crimen, regem aut adulteriis sordidari aut fornicationibus coinquinari:
					<lb/>tandem Arnulfum, cum quo se de coniuge congrue consciliaretur, advocari praecepit.
					<lb/>Itaque Arnulfus cum ante imperatoris faciem advenisset, rex e solio surgens honorifice
					<lb/>eum suscepit. Tandem conscilio accepto, ad imperatorem Constantinopolitanum, ut
					<lb/>filiam suam ultra omnes virgines splendidissimam sibi coniugio sociaret, Arnulfum ineffabili
					<lb/>thesauri argentique pondere honustum curialiter direxit. At Arnulfus omnibus affluens
					<lb/>divitiis, cum in curiam Constantinopolitanam receptus tamen honorifice ab imperatore admirabilique
					<lb/>militum ac clericorum exercitu stipatus venisset, per aliquos dies moratus,
					<lb/>et cum suis omnibus ex longo itinere ac labore fatigatis recreatus, equum imperialem,
					<lb/>quem Otto imperator Romanus sibi ad huius laboris solamen donaverat, substrato
					<lb/>pallio admirabili, ferris aureis et clavis argenteis pedum ungulis abrasis curiose aptari
					<lb/>fecit. Igitur huius rei fama per palatia regis incunctanter volante, rem milites palatini
					<pb n="56"/>
					<lb/>inauditam audientes, universi coram imperatore more solito astantes, vehementer admirati
					<lb/>sunt. Enim hoc Arnulfus ad honorem Romani imperii, excellentiae atque magnificentiae
					<lb/>regis Ottonis, totiusque Italiae fecerat. Tandem cum Arnulfus archiepiscopus magno
					<lb/>ducatu militum stipatus, quos pellibus martulinis aut cibelinis, aut renonibus variis et
					<lb/>hermelinis ornaverat, quibus imperator mirifice eum imbuerat, ab imperatore de filia eius
					<lb/>esset securus, et ipse ante faciem eius solus, astantibus multis episcopis et aliis summae
					<lb/>magnaeque dignitatis, quibus ante praesentiam imperatoris sedere non licet, super
					<lb/>cicotergitronum sederet, multis per interpretem rebus sermocinatis, quod intus Arnulfus
					<lb/>erat foris apparuit. Interea imperator Arnulfum, ut secum venatum quasi ad depellendas
					<lb/>corporum gravitudines iret, precatus est. Arnulfus autem voce benigna, primo paululum
					<lb/>tacitus inter se cogitans ordinem episcopalem, in quibus exercere se debet, tandem dixit:
					<lb/><hi rend="italic">Ego enim, vobis si placet, qua hora meas venationes insequi solitus sum, meis armis meisque
					<lb/>militibus crastino die mediante ad vos veniens praeparatus ero.</hi> At imperator, de
					<lb/>quibus armis quibusque militibus Arnulfus dixisset, minime per interpretem ipso balbutiente
					<lb/>intellexit. Veniens autem Arnulfus die statuta, episcopalibus indumentis ornatus cum
					<lb/>stola, sine qua numquam foris aut in civitate ullis negotiis intervenientibus aut perturbationibus
					<lb/>esse solitus fuit, et crisma, honorabilissimisque clericorum ordinibus vallatus, quos
					<lb/>secum tulerat, et tribus cum ducibus, honorandus pervenit ad imperatorem. Quo viso
					<lb/>imperator per multum inter se admirans, videns tantum virum in Dei opere religiosum,
					<lb/>sapientem, discretum atque benignum, aliquantulum quod de venatione dixerat verecundatus,
					<lb/>per omnia laudans atque magnificans ac graece sermocinando ipsum extollens
					<lb/>subsistit. Quod factum Graeci episcopi, archiepiscopi, sacerdotes perplurimum, quod eo
					<lb/>in tempore curiae insistebant, mirantes, erga Latinos tantam religionem minime fore
					<lb/>credentes, permultum beatum Ambrosium benedicentes dicebant: <hi rend="italic">Decens et competens
					<lb/>ratio fuit, ut sicut nos beatus Ambrosius usque hodie divinis alit alimentis sacratissimisque
					<lb/>amonitionibus vel suos filios lacte et melle verbi divini informat, sic domnus Arnulfus, tanti
					<lb/>viri tantique patroni successor, suis nos exemplis modo colifizando informaret.</hi> Interea imperator
					<lb/>et Arnulfus cum paucis episcopis in unum convenientes, ex secretis tractaverunt
					<lb/>consiliis. Moratus autem Arnulfus per tres fere menses apud imperatorem, gratia regis
					<lb/>adepta, serpentem aeneum, quem Moyses in deserto divino imperio admonitus coram
					<lb/>filiis Israel exaltaverat, imperatori quaesivit et habere meruit, et veniens in ecclesia sancti
					<lb/>Ambrosii ipsum exaltavit. De quo sanctus Ambrosius in Exameron: <hi rend="italic">Et ipse sicut serpens
					<lb/>exaltatus, devorat colubres Aegyptiorum.</hi> Demum multis et magnis donis ex auro et gemmis
					<lb/>dotatus, cum filia eiusdem, quam Romano imperatori traderet in coniugio, laetus et
					<lb/>hilaris fere usque ad portum Barianum pervenerat. Ecce enim ex improviso vox humana
					<lb/>regia, quam imperator cum ineffabili pondere auri et argenti Arnulfo et suae filiae donaverat,
					<lb/>dicens: Ottonem imperatorem Romanum mortuum esse, insonuit. At Arnulfus
					<lb/>vocem huiusmodi audiens, aliquantulum expavescens, viriliter universos exhortans voce
					<lb/>episcopali omnes intuens dixit: <hi rend="italic">O fratres, vox enim haec fantastica ut nos terrefaceret
					<lb/>venit; vox est illius, qui protoplaustos decepit, qui Redemptorem nostrum olim bis terque
					<lb/>temptavit; de quo ipsa Veritas dixit: “mendax est ab initio et pater eius.” Cui aliquis
					<lb/>catholica imbutus fide fidem adhibere non debet. Itaque omnibus ambagibus omissis, ad
					<lb/>portum salutis velis dimissis accelerare festinemus.</hi> Tandem cum in portu per tres dies
					<lb/>sederet, ut res erat in veritate compertum est. Propterea cunctis graviter congemescentibus,
					<lb/>magnis lamentis magnisque suspiriis Arnulfus et regis filia cum omnibus suis ad
				<lb/>patriam domum remeans separati sunt.</p>
			</div>
			<div type="chapter">
				<head><lb/>19.</head> <p>Rex autem Otto III. cum Romae castrum Crescentii, quod ipse contra imperium
					<lb/>suum erexerat opere mirifico constructum, per multos obsedisset annos, ad ultimum castrum
					<lb/>et ipsum Crescentium ingenio, non armis neque corporis viribus cepit. Quin etiam
					<lb/>ipsum Crescentium, nobili progenie ortum oculis turpiter evulsis, ad ultimum omnibus
					<lb/>membris detruncatis decapitari iussit. Post multum vero non tempus rex Otto cum gravi
					<lb/>aegritudine oppressus cruciaretur, et omnibus medicis, qui eius curiae atque praeceptis
					<pb n="57"/>
					<lb/>sollicite serviebant, probatis, quorum medicinae aut antidoti regi nichil profecerant, fere
					<lb/>ab omni salutis spe privatus, tandem ei a quodam cubiculario relatum est quod Stephania
					<lb/>uxor Crescentii de hoc morbo ultra omnes discrete sentiret. Quam cum rex sibi
					<lb/>advocari praecepisset, cupiens eam bonis factis bonisque promissis a dolore sedare mariti,
					<lb/>grandia dona auri et argenti illi repraesentari iussit. At Stephania caute aliquantulum de
					<lb/>aegritudine eius sciscitans, durum habens sub pectore vulnus, medicinis Galeni aut Ypocratis
					<lb/>sapientissimi quatinus regem ab inviso morbo liberaret, intromittere se finxit. Igitur
					<lb/>Stephania cum per duodecim dies regem multis unguentis multisque experimentis fovisset,
					<lb/>et sola aut cum ancilla intrandi aut exeundi facultatem haberet, videns se iam tempus
					<lb/>ad vindicandum maritum praeparatum carpsisse, militibus convocatis palatinis quasi magno
					<lb/>cum conscilio omnibus dixit: <hi rend="italic">O milites, si salutem quaeritis imperatoris et eius vitam vobis
					<lb/>necessariam fore videtis, corium cervinum recens atque sanguineum cursu velocissimo mihi
					<lb/>adducite. Est enim ad salutem regis valde necessarium. Operae pretium est, ut rex huic
					<lb/>cervino unguentis multis peruncto curiosissime involvatur.</hi> Quod cum milites praecepto
					<lb/>imperatoris urgente nichil mali suspicantes celeriter implentes corium duxissent, Stephania
					<lb/>caute et occultissime eum unguentis toxico infuso illico perunxit. Itaque rebus his
					<lb/>omnibus praeparatis, Stephania studiose haec omnia se agere simulans, veniens ad regem,
					<lb/>multis militibus astantibus ipsum omnino nudatum corio illo per multum constringens involvit.
					<lb/>Quo facto Stephania regi silentium imponens, diaetaque ordinata qua rex aleretur,
					<lb/>ad quendam ducem carissimum se ire medendum simulavit. Et factum est, medicina
					<lb/>quam ad regis esset vitam putabant, ad mortem inventa est. Quae omnia cum Arnulfus
					<lb/>vir per omnia curiosissimus seriatim et studiose inquireret, ut Romae gesta erant, cuncta
					<lb/>in veritate comperuit. Igitur diversarum multarumque rerum in auro et argento ac palliorum
					<lb/>diversorum mobilibus honustus, visitatis apostolorum reliquiis multisque martyribus,
					<lb/>quibus Roma usque hodie ornata et honoranda a multis frequentatur populis, nec non apostolico
					<lb/>salutato, ab eademque urbe discedens, iter quo Mediolanum repedaret aggressus
					<lb/>est. Interea Arduinus nobilis et marchio altus, locuples in auro, sed scientia parcus,
					<lb/>armis prudens, ingenioque gnarus, paucis consentientibus Italiae primatibus, Ottone iam
					<lb/>mortuo quasi furtim in regem surrexerat. Hoc audiens domnus Arnulfus, paucis commoratus
					<lb/>diebus, sanctae Mariae ac sancti Ambrosii in auro et argento palliis et gemmis diversis
					<lb/>honoratis ecclesiis, in Ronchalia cum omnibus Italiae primatibus colloquium statuit.
					<lb/>Ubi cum diverse de regni negotiis tractassent, Arduini spreto dominio, quod malis artibus
					<lb/>usurpaverat, Henricum I. Teutonicum, scientia illustrem, armis fortissimum militumque
					<lb/>copiis abundantem ac divitiis affluentem elegit. Itaque Henricus I. convocatus est,
					<lb/>veniens in Italiam, fretus domni Arnulfi aminiculis, imperium Romanum hostibus fugatis
				<lb/>viriliter rexit et tenuit.</p>
			</div>
			<div type="chapter">
				<head><lb/>20.</head> <p>Veniens autem Heribertus Arnulfi successor secundi, viribus fortis atque fortiori
					<lb/>insistens tempore, divina pollens scientia saecularique ingenio astutus, ad universa restauranda
					<lb/>quae archiepiscopatus quorumdam vitio inepte amiserat ecclesiastica sollicitus, infulis
					<lb/>praefulgens episcopalibus, cathedrae Ambrosianae sedibus viriliter resedit. In cuius
					<lb/>tempore fames non tamen terribilis per viginti tenens Italiam annos, populos universos
					<lb/>invadens graviter arripuit. At contra beatus Heribertus divina intrinsecus motus misericordia,
					<lb/>videns pauperes egenosque tantos, orphanorum ac viduarum copiam immensam,
					<lb/>convocari ad se quinque pistoriae artis magistros praecepit. Quibus convocatis
					<lb/>pauca divina eloquia, ut illos in Dei servitio animaret aperuit; et illis mercede pactus
					<lb/>divina ob iura imperavit, ut die omni ac nocte, quamdiu fames in Italiae partibus maneret,
					<lb/>omni alio labore intermisso, operi curialiter insisterent, quatinus mixturae panes et
					<lb/>cereris octo milia per diem unamquamque sumo in mane suis consignarent ministris. Quin
					<lb/>etiam cocos repraesentari ad se domesticos faciens imperando praecepit ut, leguminibus
					<lb/>a ministris receptis, et octo fabarum modios elimosynariis studiose ac curiose omni die in
					<lb/>mane repraesentarent. Insuper autem omni mense circa Kalendas nummos multos ac novas
					<pb n="58"/>
					<lb/>vestes propriis manibus dabat. Et factum est omni suae tempore vitae, praeter annos in quibus
					<lb/>aut cum rege aut cum marchionibus aut cum ducibus aut cum gentibus extraneis vel cum populo
					<lb/>diversis occupatus negotiis insistebat, summa cum devotione assidue Deo annuente adimpletum
					<lb/>est. Interea cum domnus Heribertus archiepiscopatum nequiter a multis ac varie dilaceratum
					<lb/>virtute in magna recuperando viriliter reintegrasset, omnibus sibi rebus prosperantibus,
					<lb/>in cunctis negotiis episcopalibus provide ut bonus pastor oves restaurans, ac suo gregi
					<lb/>graviter scapulis imponens, strenue Deo vigilabat. Praeterea summa Henrici I imperatoris
					<lb/>ductus amicitia, quem rex ipse supra omnes mortales in regno ac consciliis regi
					<lb/>ministrandis fide regia sublimaverat, in Roncalia ob regni stabilimentum multis cum ducibus
				<lb/>et episcopis tempore competenti colloquium decenter construxit.</p>
			</div>
			<div type="chapter">
				<head><lb/>21.</head> <p>Ea tempestate Eusebius Papiensis episcopus crucem tamquam metropolitanus ante
					<lb/>portari faciens, copiosus et ab ipsa Copiosa oriundus, summo superbiae fastu elatus, Mediolanensis
					<lb/>culmini praesulatus coaequari anellans, serotinus colloquio venit. Ut autem hunc
					<lb/>domnus Heribertus eminus vidit, tactus dolore cordis intrinsecus, diu inter se tacite suspirans,
					<lb/>demum mirantibus universis clara voce in medio infit: <hi rend="italic">Summe Deus aeterne, qui
					<lb/>omnia tua disponis sapientia, qui regibus et principibus legem, ut sui essent iuris contenti,
					<lb/>sanxisti, nec non archiepiscopis metropolitanis ac episcopis subordinatis, ut suis legibus spiritualibus
					<lb/>a sanctis patribus editis et parochis sedule contenti permanerent, benigne ut medicus
					<lb/>accuratissimus praesignasti: homines isti, qui nimio iniquitatis zelo decus et honorem
					<lb/>sanctae Ambrosianae metropolitanae ecclesiae obfuscare conantur, obliti legis paternae ac
					<lb/>maiorum reverentia, unde procedunt? Enim qui condam sancto et reverentissimo Benedicto
					<lb/>antecessori nostro de Papiensis episcopatus consecratione in synodo Romana conquerenti
					<lb/>iniuste causaverit, animum ducis ingerens, non patris affectum retinens, sine lege pastoris
					<lb/>inlicite suo ad consecrandum domicilio usurpative attraxit, nec civitatem dilexit Papiam,
					<lb/>unam et caritativam obedientiam nostris antecessoribus habentem, cuius ecclesiam de filia
					<lb/>sibi ancillam colligavit, nec sancti Ambrosii sedem, ut sancti praedecessores apostolici,
					<lb/>patrio dilexit affectu. Unde dolores magni et duplicati cordi inhaerent meo, sanctam devotionem
					<lb/>beati Iuventii et Crispini nec non et reverentissimi Epifanii sedule cognoscens,
					<lb/>quam in nostra ecclesia devote ut matrem sustentantes impenderunt. Qui cum nostra ecclesia,
					<lb/>imperatorum et tyrannorum saevitia olim pastore viduata, Dei adiutorio quandoque
					<lb/>sustentata floruisset, ipsam benignis ammonitionibus et consecrationibus refoverunt, huius
					<lb/>sanctae ecclesiae primiceriatum et omnium nostrorum episcoporum providentiae praerogativam
					<lb/>habentes, praesertim quanti amoris quantaeque diligentiae sancto confessori nostro
					<lb/>fuit Ambrosio, qui, quamvis corporis molestia gravaretur, inibi sacerdotem in episcopo manu
					<lb/>propria ordinare curavit.</hi> Quo audito, animis omnium circumstantium magis ac magis
					<lb/>exardescentibus, qui multa saeva ac aspera praelia ob beati Ambrosii amorem, caede
					<lb/>data immensa ac a Deo data victoria sustinuerant, crux quam Euxebius sibi anteferri
					<lb/>fastu superbiae praemittebat, ab ipso summa humilitate ac devotione debita coram omni
					<lb/>multitudine refutata est; quae usque hodie, plurimum crystalli habens, in sanctae Mariae
				<lb/>secretario in testimonio posterorum decenter custoditur.</p>
			</div>
			<div type="chapter">
				<head><lb/>22.</head> <p>Per idem tempus cum Conradus imperator Papiae, circumstante exercitu, imperialibus
					<lb/>praefulgens dignitatibus consedisset, universis qui ecclesiarum beneficia invaserant,
					<lb/>aut qui homicidia iniuste commiserant, aut orphanorum aut viduarum praedia devastando
					<lb/>contriverant, et omnibus qui iniuste a perfidis hominibus per aliquam causam
					<lb/>cruciabantur, ut sui imperii vigor exigebat, secundum legem facere humanam et iudicare
					<lb/>decrevit. Itaque conspiciens multos in Italiae partibus circumspersos sine lege sine foedere
					<lb/>omni dimisso timore inhumaniter invicem offendere, ut omnes a malo in bonum
					<lb/>revocaret, quatinus qui sine lege omnia habentes promiscua inlicite sese exercuerant, per
					<lb/>legem districte iudicarentur, edicto per diversas Italiae provincias volante huius rei causa
					<lb/>diem statuit. Quo audito orphani multi viduaeque multae, quamplurimi duces multique
					<pb n="59"/>
					<lb/>episcopi, velut aqua in sentina, Papia ante imperatoris aspectum unusquisque de propria
					<lb/>conquerens iniuria confluxere. In quo loco, prout erat offensionis causa, alii restituebatur
					<lb/>pro facti emendatione optimi auri libra aut argenti marcha, et alii, sicut rei causa habebat,
					<lb/>indicabatur secundum legem; quin etiam aliis secundum legis praecepta manus
					<lb/>truncabantur, aliis oculi funditus eruebantur, postremo vero ab alio vita, quae est pretiosior
					<lb/>auro, ense regio capite abscisso auferebatur. Interea quidam transmontanus ante
					<lb/>imperatoris praesentiam, summa multitudine circumstante, de curte Leuci super Heribertum
					<lb/>archiepiscopum conquestus est. Hoc audito Heribertus hac indignatione turbatus
					<lb/>neque respondere neque defendere sese paravit. Tandem e solio consurgens, huiuscemodi
					<lb/>verbis, ut rex spatium per induciam daret, quaesivit. Unde multis conlatrantibus et regem
					<lb/>in iram provocantibus, super Heribertum nimio odio zelati sunt. Itaque ubi hoc imperator
					<lb/>cognovit, ira et malorum verbis commotus, oblitus quod cum Heriberto foedus foedaverat,
					<lb/>ferali ira repletus, archiepiscopo, ut lamentanti legem faceret, imperavit. Quo recusante,
					<lb/>rex ipse e solio consurgens regio, ut Heribertus capereretur praecepit. At milites quantae
					<lb/>dignitatis quantaeque magnificentiae Heribertus esset cognoscentes, timentes manus in
					<lb/>illum mittere, paulum sustiterunt. Demum Heribertus regem ad pristinam amicitiam,
					<lb/>qualiter in regno ipse eum adiuvaverat et strenue fecerat viribus omnibus, altis revocans
					<lb/>verbis frustra laboravit. Venientes autem canes palatini et saevissimi Teutonici, qui
					<lb/>nesciunt quid sit inter dexteram et sinistram, et iumenta multa, Heribertum detinuerunt.
					<lb/>Hoc facto omnis regis et legis vigor, iudicibus et ducibus omnibusque episcopis atque
					<lb/>marchionibus per diversa quadam ira commotis ac perstrepentibus, dissolutus est. Quo
					<lb/>detento, fama ad concives ac filios suos Deoque adoptivos citissime pervenit. Propterea
					<lb/>huius urbis nobiles sine mora per omnes Italiae partes currentes, multos episcopos duces
					<lb/>civitates sollicitando, consilium mirabile inierunt. Interea omnes Mediolanensium concives,
					<lb/>maiores aetate ac minores, sacerdotes clerici ac matronae nobiles et sanctimoniales, omnibus
					<lb/>ornamentis abiectis, cinere et cilicio induti, corpora sanctorum ieiuniis et orationibus
					<lb/>litaniis et crebris vigiliis Deum supplicando visitabant. Et cum longa ieiunia fere usque
					<lb/>ad noctem ducerent, coctum quod comedere debebant, pauperibus summa cum reverentia
					<lb/>tribuebant, quod velut filiis mortuis omnique substantia habitantium viribus iniquorum
					<lb/>abrasa, tristi vultu et moerenti animo consistebant. At sacerdotes et monachi intimis
					<lb/>suspiriis magnisque lamentis singulos per dies letanias studiose celebrantes nudis pedibus,
					<lb/>multis et magnis mysteriis supplicantes Dominum et beatum Ambrosium et omnes sanctos
					<lb/>exorantes, incessanter fatigabantur. Sed Deus qui cuncta scrutatur occulta, cuncta ante
					<lb/>quam fiant aperta cognoscit, videns omnes Heriberti fideles concives, populos vicinos
					<lb/>atque longinquos ad liberandum et vindicandum ipsum Heribertum usque ad mortem obstinatissimos,
					<lb/>et ad caedem immensam super Conradum ac suos sattellites animis et armis
					<lb/>praeparatos: ante tempus ad bellum statutum, sine bello et gentium utriusque partis strage
					<lb/>Heribertum consilio abbatissae Sancti Sixti, quam ipse consecraverat, a manibus iniquorum
					<lb/>liberavit. Cum enim Heribertus a Cunrado viro invido et odioso detentus fuisset, non
					<lb/>tamen constrictus, ut alii dampnati solent, sed curialiter a Teutonicis munitus iuxta flumen
					<lb/>quod Trebia vocatur, non longe a Placentia, Dei dispensatione atque ducatu venisset,
					<lb/>papilionibus et ceteris ornamentis consedentibus per aliquot dies moratus quievit. Interea
					<lb/>Heribertus Teutonicorum gulositatem et animos vino deditos videns atque cognoscens,
					<lb/>unum de fidelissimis domesticis tollens, quod secum habebat, ad abbatissam Sancti Sisti,
					<lb/>cuius monasterium infra civitatem Placentiae situm est, studiose in omnibus quae volebat
					<lb/>edoctum direxit. Qui ubi omnia seriatim, quae Heriberto iniuste evenerant, abbatissae
					<lb/>commemorasset, et consilium quo fuerat doctus ei apperuisset: ut erat et consiliatrix
					<lb/>provida, accuratissime et tacite inter se rimari coepit, quo ingenio quove conscilio Heribertum
					<lb/>a Teutonicorum manibus eripere et liberare posset. Itaque abbatissa videns Teutonicos
					<lb/>vino nimio inebriari solitos etiam post coenam in nucleolis et maioribus nucibus
					<lb/>optimo vino interiocare, ut ratio ferae gentis, et indiscrete et inconsulte delectari: hoc
					<lb/>modo fallere eos desiderans, viginti onera carnium diversarum et decem plaustra diversorum
					<pb n="60"/>
					<lb/>vinorum cum multis frugibus ac diversis ad Heribertum magnifice misit, et sola
					<lb/>accipiens illum secrete fidelissimum, quem sibi Heribertus miserat, tacite ac sapienter
					<lb/>amonendo instruxit, quatinus in primo sero, quo apparatus Heriberto archiepiscopo repraesentati
					<lb/>fuissent, omnibus viribus operam darent, ut Teutonici nimia coena turgidi,
					<lb/>illis studiose nuces atque nucleolos frangentes, in quibus delectari ut largius bibant soliti
					<lb/>sunt, funditus inebriarentur, quin etiam omnes Heriberti domestici permultum sese bibere
					<lb/>ac manducare simulantes, puri et a vino sinceri permanerent; demum sic facientes, et
					<lb/>usque ad gallorum tertium et quartum cantum eos studiose et caute inebriando perducerent.
					<lb/><hi rend="italic">At cum iam nimia vini ebrietate temulenti Teutonici ac deebriati, huc atque illuc
					<lb/>vina ad semetipsos fundentes, quid agant omnino ignorantes, et tandem fatigati vino atque
					<lb/>labore militiae, sese in locis solitis prosternentes quieverint, tum cum suis clericis omnibus,
					<lb/>dimissis mobilibus equis atque mulabus, domnum Heribertum clanculo in lecto quiescentem
					<lb/>excitate, et velit nolit ipsum accipite, et equos a me deforis a castris praeparatos ipsum
					<lb/>stipantes superascendite, et navi praeparata ad Eridani portum accuratissime omni depulso
				<lb/>timore ipsum deducite.</hi></p>
			</div>
			<div type="chapter">
				<head><lb/>23.</head> <p>Hoc audito Heriberti domesticus, tacito sub pectore rimans et huius rei eventum
					<lb/>Dei manu commendans, ut erat edoctus omnes alios familiares fidelissimos accuratissime
					<lb/>in his omnibus privatim animando edocuit. Factum est autem Dei dispensatione et eius
					<lb/>misericordia opitulante, omnia illa, ut praedixerat abbatissa Deoque consecrata, sine caede
					<lb/>seriatim evenerunt. Igitur Heriberti domestici cum multis donis multisque promissis in
					<lb/>Teutonicorum amicitiam devenissent, et illis multos ac diversos apparatus et vina diversarum
					<lb/>specierum odore et herbarum virtutibus redolentia in primo sero praeparassent,
					<lb/>ipsos in istis ultroneos delectantes, largissime inter cetera vina diversa propinantes, ultra
					<lb/>modum inebriati sunt. Et cum iam nimia temulenti ebrietate in potatione fere usque ad
					<lb/>noctem mediam persisterent, et unusquisque suo compari ut magis ac magis biberet operam
					<lb/>daret, aureis et argenteis siffis superiocantibus, nunc oculis torvis voceque terribili
					<lb/>invicem minarentur, et modo vultu lacrimabili lacrimis largissime decurrentibus turgidi
					<lb/>et a vino inebriati, quid agerent omnino ignorantes, et singula membra sua non servarent
					<lb/>officia, huc et illuc sese prosternerent: Heriberti domestici haec cuncta videntes
					<lb/>gaudio gavisi immenso, illos singulos in stratis bene ornatis velut mortuos portantes collocaverunt.
					<lb/>Interea soporatis et bene facinatis Teutonicis, in quorum custodia Heribertus
					<lb/>erat, fidelissimi eius cum iam tempus ad negotium statutum prosperis accelerare successibus
					<lb/>vidissent, et Teutonici ebrietate nimia vini diversi perfusi, membris fere mortuis et omnino
					<lb/>ebetati inhoneste quiescerent et terribiliter sterterent, sinceri et sui domini salute
					<lb/>anxii secretissime Heribertum excitantes, ipsum renuentem, sine calceamentis, nemine
					<lb/>illorum sentiente, ab illis eum abraserunt, et equos superascendentes clanculo ad portum
					<lb/>citissime pervenerunt. Iam enim navim conscenderant; ecce Teutonici terribili garritu
					<lb/>vocibusque dissonantibus nimio vini ardore bachantes, sua non lingua frendentes cursitabant,
					<lb/>ac velut torva animalia latratu saevissimo huc illucque discurrentia, nimio dolore
					<lb/>vel sui percussionne vel venatorum ingenio sagitta emissa vel catulorum amissione, quos
					<lb/>paterno et materno amore iam antea diligebant, pervolabant facibus multis ac magnis
					<lb/>accensis, ac multorum ignium et palearum varietatibus discurrentes ululatum terribilem
					<lb/>Heribertum quaerentes dabant. Demum Deo opitulante sine caede, Teutonicis frustratis
					<lb/>et inaniter laborantibus, ac clericorum et civium precibus adiutus suorum, Heribertus
					<lb/>summo cum gaudio miroque honore magnaque reverentia ipso die a clero et a populo
					<lb/>universo receptus Mediolanum repedavit. Qui omnibus salutatis, animarumque ferculis
					<lb/>recreatus, Deo et beato Ambrosio gratias agens inmensas, civibus tripudiantibus universis,
				<lb/>suis elimosynis, ut vidimus, adiutus et liberatus, viriliter resedit et feliciter.</p>
			</div>
			<div type="chapter">
				<head><lb/>24.</head> <p>Factum est autem, cum huius rei eventus ad Conradum imperatorem, qualiter
					<lb/>aut quomodo actum fuisset, seriatim divulgaretur, virum cognoscens probum, conscilio
					<lb/>militum strenuissimorum et peditum fortium, dominum auri et argenti copiosissimum,
					<pb n="61"/>
					<lb/>corde tactus humano omnia quae ei intulerat mala cordetenus reminiscens, vultu pallenti
					<lb/>obriguit. Tandem ut tyrampnidem, quam ipse circa pectus versabat, crudeliter exerceret,
					<lb/>tota cum civitate Heribertum in vinculis redigi cupiens et eius fautores, omnibus eorum
					<lb/>filiis atque rerum substantiis militibus suis in praeda donatis, obsidione statuta obnixe
					<lb/>firmando decrevit. Igitur convocatis regibus quatuor, et coadunatis ducibus et marchionibus
					<lb/>comitibus nec non episcopis omnibus, quos aut blanditiis aut terroribus illo in tempore
					<lb/>habere poterat, et peditum multitudine ineffabili, ad Heribertum obsidendum totamque
					<lb/>eius civitatem, minansque fame ferro et igne inextinguibili circumvenire, pervenit. Quod
					<lb/>dum ad hoc peragendum negotium, a quo retrahi eum nemo poterat, circumfuso atque
					<lb/>circumsparso exercitu Mediolanum pervenisset, iuxta fluvium quod Vitabilis vocatur,
					<lb/>quod quondam omnes ultramarinas divitias cum flumine Lambro ab urbe usque in Padum
					<lb/>sociatum nobis ut mater quotidie repraesentabat, ubi non longe ab urbe castris et tentoriis
					<lb/>infixis, fatigatus consedit. Unde per aliquot dies suum inibi recreans exercitum,
					<lb/>ordinatisque signis atque legionum ducibus, in tertia die ut civitatem funditus demoliretur,
					<lb/>omnes milites ac universorum peditum catervas ad praeliandum per unamquamque portam
					<lb/>civitatis velut feras dimisit. Quibus dimissis, alius imperatoris amore, alius timore
					<lb/>eiusdem, alius muneribus et donis atque promissis, alius spe praedae, alius civitatis opibus
					<lb/>illectus, e quibus ipse suas animaverat gentes, alius ira odio civitatis imbutus, prout natura
					<lb/>gentis suae exigebat, sonitu terribili inauditoque garritu proeliantes, primo aliquantulum
					<lb/>cives terruerunt, et cominus lanceas sagittas ceteraque proeliis congrua emittentes,
					<lb/>incaute ex nostris multos feriebant. At nostri, ut erant edocti, portis et seris et anteportis
					<lb/>turribus valde munitis, quod anteportale vocatur consitum ante portas et triangulare,
					<lb/>hostibus introitum claudens, et turribus muratis trecentum decem, quae in circuitu urbis
					<lb/>ita densae erant, ut omnes qui eas custodiebant, ut vicini supersedentes confabularentur,
					<lb/>valde munitis, primo iuxta archum triumphalem, quem Heribertus papilione superimposito
					<lb/>et viris fortibus superimpositis mirifice armis munitionibus tormentis muniverat,
					<lb/>exercitui hostium viriliter praeliantes obviati sunt. Et videntes tantam gentium multitudinem
					<lb/>atque armorum inauditum audientes fragorem, ultra herbarum multitudinem eos
					<lb/>extimantes, in primo ictu belli, cum hostes manu ad manum cursitarent, summo impetu
					<lb/>tela emittentes aliquantulum sustiterunt. Interea nostri, cum eos paulatim qui in armis
					<lb/>armorumque ictibus aut belli ingenio valerent, cognovissent, lanceis et ensibus, iaculis
					<lb/>atque sagittis ceterisque bellorum ornamentis velut misera animalia eos ubique dispersos
					<lb/>trucidabant. Cum autem eminus veniebant, unusquisque, prout diversarum terrarum erat
					<lb/>provinciis voces dissonas emittendo, summo impetu in nostros tela emittendo irruebat.
					<lb/>Ob hoc enim nostri aliquantulum subsistentes, omnia telorum genera quae possunt emitti,
					<lb/>ab inimicis detorta recipiebant. Itaque inimicorum telis callide exceptis, viriliter sua arma
					<lb/>regentes milites ac pedites, ut a magistris belli erant edocti, certatim ut erant ordinati
					<lb/>suum locum custodientes, competenter et caute certabant. Nemo sine conscilio in hoste
					<lb/>feriendo irruebat; nemo suum terminum sine gravi hostium concursione aut vulnere deserebat;
					<lb/>nemo hostem, etiamsi opportunum ad feriendum conspiceret, solus ex suis exiliens
					<lb/>percutere audebat. At ubi bellum in aliquam gravescebat partem, et pondus eiusdem
					<lb/>supereminebat, non omnes, sed legio ad quam qui super turrim astabat signum faciebat,
					<lb/>ordinatis signis statim subveniebant. Propterea adunati valdeque constricti hostes obnixe
					<lb/>iam secure irrumpentes, alius ensem regens, alius lanceam manu tenens, Teutonicos et
					<lb/>ceteros hostes feraliter percutiebant; alius sagittis ceterisque tormentis ipsos percutiendo
					<lb/>atque minuendo perterrefaciebat, alius ferreis uncinis hostes quos ad se trahere poterat,
					<lb/>trucidabat. Demum sic facientes, multis inimicorum ferro trucidatis, per aliquot dies
					<lb/>equites cum equitibus, pedites cum peditibus proeliati sunt. At milites, quorum virtute
					<lb/>atque animi scientia et corporis ingenio bella gerebantur, clanculo militibus audacissimis
					<lb/>atque fortissimis centenis dimissis, ut hostes a quacumque parte possent invadere, modo
					<lb/>a laevo latere modo a dextero, modo in prima fronte modo retro, maxime cum bello
					<pb n="62"/>
					<lb/>laborabant, certantes quamplures occidendo, spoliis omnino dimissis, cursu rapido equorum
				<lb/>lora revertentes, regis exercitum undique conturbabant.</p>
			</div>
			<div type="chapter">
				<head><lb/>25.</head> <p>Factum est autem cum Eriprandus vicecomes, miles milenarius e regali
					<lb/>prosapia oriundus, ingenio animi et corporis viribus ipsi regi praeferendus, quasi gigas
					<lb/>nostrorum exercitum multis strenuissimis militibus stipatus undique protegens, fortuitu, ut
					<lb/>militibus in bello evenire solet, cuidam superbissimo Teutonico, imperatoris nepoti, Baiguerius
					<lb/>nomine et ex ipsis natus, cum supervidendum hostium catervas cum paucis adiret,
					<lb/>obviavit; qui fidens viribus atque nimiae multitudini, se prius non gustaturum panem
					<lb/>neque bibiturum vinum iuraverat terribilibus verbis affirmans, quam ipsa sua lancea manuque
					<lb/>propria civitatis fores ac eius seras ferreas feriret. Quibus visis atque cognitis, et animis
					<lb/>velut leones commotis, ardentibusque oculis frendentibusque equis, quos ad bella decenter
					<lb/>ut milites strenuissimi instruxerant, lanceis extensis immanem dantes fragorem concurrerunt.
					<lb/>Sed cum sese mutuo milites gravissimeque percuterent, fractis lanceis, equi et
					<lb/>scuta velut tonitrua perstrepentes sonum teterrimum dederunt; et ensibus ferire obliti,
					<lb/>fere invicem unusquisque per nasale cassidis alterutrum tenuerunt. Sic enim equitibus in
					<lb/>unam concurrentibus partem, dominos suos deducebant. Interea Eriprandus pro patria
					<lb/>pugnans, pro qua mori desiderabat, pro sua ac gente triumphans, ense sub mentone
					<lb/>posito, truncata lorica decapitavit superbum, David similis qui Uliam olim viriliter detruncavit.
					<lb/>Quo mortuo, pedites urbani eum rapientes truncatum, ad dedecus imperatoris
					<lb/>visceribus extractis, super arcum triumphalem ipsa viscera in propatulo expandentes miserunt.
					<lb/>De quo quidam ex nostris, primo cum regis exercitus innumerabilis more locustarum
					<lb/>terram cooperiens circumveniret, scutis ambabus partibus ordinatis, incolumis
					<lb/>quasi volando sese deiecit. At rex Conradus ab omni spe frustratus, cum iam multos
					<lb/>milites strenuissimos ac pedites innumerabiles contra votum amisisset, se frustra per
					<lb/>quindecim dies laborasse conspiciens, dolore gravi dolori adiuncto, Dei ira multis grandinibus
					<lb/>tam sursum quam deorsum trucidatus, Papia tendens, graviter urbi minando aufugit.
					<lb/>Terrore Dei ac irae desuper percussi, atque gladiis Mediolanensium potiti, ambarum
					<lb/>plagarum flagellis demoliti, nemine persequente tanta angustia confusi fugiebant,
					<lb/>quod multi milites multique pedites equorum pedibus attriti, morti sine hominum adiutorio
					<lb/>incurrerent; inter quos Ugo marchio Transpadanus, qui multis cum militibus ad destruendam
					<lb/>urbem in adiutorio Conradi concurserat, ab equo cadens, quem ex nimia gentium
					<lb/>densitate nemo adiuvare potuit, ungulis equorum attritus et ipse morti datus est. Factum
					<lb/>est autem, cum rex per aliquot Papiae dies sedisset, idem nimia ira imbutus, nescio quo
					<lb/>ingenio venisset, omnia habens promiscua, divina videlicet et humana, in
					<lb/>tantum ut suorum equis ecclesias implere permitteret. In quo loco ira divina percussus,
					<lb/>et nurus sua, multis mortuis, fulmine defuncta est. Et idem tristis, omnibus elementis
					<lb/>perosus, nurum suam balsamo perunctam secum deferens Teutonicam tetendit; ubi paucos
				<lb/>moratus dies, gravi aegritudine detentus mortuus est.</p>
			</div>
			<div type="chapter">
				<head><lb/>26.</head> <p>Post multum vero non tempus cives suorum victoria potiti inimicorum, ut genus
					<lb/>agere solet humanum, hostibus hostes, amicis amici fidelissimi mala pro malis et bona
					<lb/>pro bonis reddentes, curiose effecti sunt. Quin etiam pacem cum hominibus habentes,
					<lb/>cum iam inimici undique deficerent, gladios in semetipsos ferentes, hostes sibimetipsis
					<lb/>effecti sunt. Enim huius causa belli duces, qui hanc urbem animi scientia, corporis virtute
					<lb/>regere ac tutare solebant, per quandam negligentiam amisso dominio, fuerunt quondam;
					<lb/>qui prout eorum dignitas atque nobilitas exigebat, per tempora in palatiis iuxta
					<lb/>ecclesiam sancti Protaxii morantes, quicquid honestum erat, civitati curiose procurabant,
					<pb n="63"/>
					<lb/>et quod incaute fractum, studiose ac sapienter consolidabant, et quod iniuste actum in
					<lb/>aliquo, continuo per aliquam causam emendare et satisfacere iniuriantem procurabant.
					<lb/>Praesidium erant orphanis, adiutorium tribulatis, viduis subsidium, parvulis nutrimentum,
					<lb/>lex erant iniustis, iustitia perfidis, timorque latronibus. Omnes enim mercatores et rustici,
					<lb/>aratores et bebulci, secure propria negotia agentes victitabant, singula sua curantes; ecclesiarum
					<lb/>et clericorum honoribus solliciti, prosperantibus universis, in pace vivebant. Non
					<lb/>erat dignitas neque parentum munitio, quae aliquem adversus alterum iniuste agentem
					<lb/>emendare, aut secundum ducum imperium renitentem defendere ac liberare curaret. Enim,
					<lb/>praeter tempora in quibus regum bellis aut inimicorum catervis longe lateque dispersis
					<lb/>strenuissime ac decenter insistebant, pacem et gaudium humiliter ac devote fruebantur.
					<lb/>At postquam nescio quibus de malis causis iam tantum percrebrescentibus, honorificentiam
					<lb/>atque suarum dignitatum magnificentiam duces novitiis capitaneis paulatim dederunt,
					<lb/>maximis nudati honoribus, antiquorum et suorum parentum reverentiam obliti, in honoribus,
					<lb/>cunctis annulati sunt. Itaque universus populus reverentiam, et debitum quod ducibus impendere
					<lb/>solebant, paucis capitaneis, qui duces sublimaverant, exigebant; maiora tamen civitatis
					<lb/>ducibus manu et consciliis adhuc regentibus, capitanei valvassores, ut securius nova dona
					<lb/>tenerent, subelegerunt. Interea populus suorum malorum per diversos ac varios dominos mala
					<lb/>videns crevisse, durius habens dominium suorum civium quam ducum quondam suorum,
					<lb/>tentando eventus bellorum varios, ab illorum dominio sese defendere ac liberare disposuit.
					<lb/>Igitur Heriberto adhuc cathedram regente Ambrosianam, quem fortia ac grandia acta
					<lb/>superborum principum et ipsius regis supradicti animi ingenio et militum suorum fortitudine
					<lb/>viriliter correpsisse cognovimus, bella gravissima in urbe, populo adversus maiores
					<lb/>pro libertate acquirenda proeliante, quam olim parentes eius ob nimiam hominum raritatem
					<lb/>amiserant, crudelissime adorta sunt. Propterea factum est, ut in quacumque urbis
					<lb/>regione capitanei et valvassores populum superabant, inhumaniter ipsum trucidabant. At
					<lb/>populus, ut solet sine misericordia iratus, magis mori diligens quam vivere inhoneste, ac
					<lb/>dulcius iudicans mortem videre quam vitam summo cum dedecore ducere longam, ubicumque
					<lb/>ipsos armis et iaculis diversis vincebat, velut serpentes aut dracones crudelissimos
					<lb/>per omnia mortificabat. Demum capitanei et valvassores sese in urbe videntes populo
					<lb/>resistere minime posse, existimans populum fame et ferro multisque necessitatibus per
					<lb/>nimiam obsidionem devincere ac superare posse et antiquis redigi servitiis, urbem secrete
					<lb/>ac unanimiter exierunt. Quo facto populus videns vitam in manibus fore, magis armis
					<lb/>sperans salutem quam ullis beneficiis, studio bellorum et ingeniis animorum curiose diu
					<lb/>noctuque exardescens, paupertate fortis, pro acquirenda libertate fortissimus, divitiis
					<lb/>anxius, sed studiosior libertate, iaculis ac tormentis variis diversisque munitionibus
					<lb/>omnique ingenio, quo sese a civibus hostes iam facti mortales liberare possent,
					<lb/>operam dabant curialiter. Erat enim ductor atque illorum protector Lanzo nobilis
					<lb/>et capitaneus altus, cuius conscilio animi atque corporis exercitationibus cuncta regebantur
					<lb/>negotia. Capitanei vero circa urbem antevardis ordinatis, civitatem ab uno miliario
					<lb/>diu noctuque curiose vallantes, non ut cives sed ut hostes exercebantur. Quibus
					<lb/>Marciani et Seprienses auxilia praestantes, sex oppida in circuitu civitatis construxerunt,
					<lb/>et per tres annos omni die multis confecti bellis, innumerabiles occubuerunt. Quo
					<lb/>in tempore si quem, ut in bello fieri solet, capere poterant, aut ipsum hostiliter interficiebant,
					<lb/>aut in carcere obtrusus obscuro poenisque attritus diversis, omne quod habere
					<lb/>aut per se aut per amicos poterant, ab illo durissime extorquebant. Similiter et populus,
					<lb/>si per aliquos bellorum eventus aut aliquo animi ingenio, corporis tamen virtute cooperante,
					<lb/>de maioribus aliquos capere posset, quali populum poena trucidabant capitanei, tali
					<lb/>poena pauloque graviori decentissime illos honorificabant. Itaque his et aliis rebus captanei
					<lb/>animati, non erat dies, in quo tempore ipsi ut dixi aut valvassores urbem non invaderent.
					<lb/>Sed iuxta murum ante urbis portas, quae per se quasi per naturam defendebant,
					<lb/>balistas aut diversorum generum machinam timentes, quin ipsos formidantes cives serpentibus
					<lb/>Ethiopiae duriores, accedere non audebant. Ea tempestate, si aliqui de populo
					<lb/>tirones, iam facti fortissimi, animis fervidi ac ira ferventissimi, mori aut occidere minime
					<lb/>recusantes, ipsos fortuitu insequerentur, aut ut hostes gravissime feriebant, aut semetipsos
					<pb n="64"/>
					<lb/>defendentes in loca tutissima sese recipiebant. Iam enim civitas aliquot transactis temporibus
					<lb/>fame, quae ferro durior est, fere erat consumpta, in tantum ut pane vinoque omnino
					<lb/>careret, nisi quantum infra civitatis ambitum aratores poterant metere et vinitores
					<lb/>poterant cultura diligenti laborare; caro autem et pisces furtivi, homines vero macilentos,
					<lb/>praelio leves, animoque fortes, belloque ardentissimi. Si intus eam videres, turribus atque
					<lb/>palatiis desertis iam minantibus ruinam, Babyloniam potius diceres desertam quam Mediolanum,
					<lb/>quondam regum sedes nobilium. Multis propterea e civibus clanculo fugatis, turres
					<lb/>et civitatis murum, portas et anteportale et cetera civitatis munimenta, hominum exercitu
				<lb/>mirifice ornata, studiose diu noctuque custodiebantur.</p>
				<p><lb/>Idem per tempus Lanzo, ingenio providus, corporis virtute laudandus, negotiis militaribus
					<lb/>curiosissimus, in angustus pervigii, de hostium victoria sollicitus, cum iam sibi a
					<lb/>nullo ex civibus subveniri posse demum comperisset ac ultra capitaneis et valvassoribus
					<lb/>non posse resistere, mori paratus quam civitatem ac populum quamvis multitudine parvulum
					<lb/>tamen fidei suae creditum hostibus tradere criminose: Dei et beati Ambrosii fretus
					<lb/>suffragiis, conscilio tamen paucorum edoctus, cum Alberio, unus de valvassoribus, qui
					<lb/>socius cum ipso in passionibus semper permansit, ad Henricum imperatorem, qui noviter,
					<lb/>contra tamen Heriberti voluntatem, surrexerat, sperans se eius imperiis pacem cum populo
					<lb/>habere, auro et argento honustus curialiter tetendit. Qui cum in regis curia, ut
					<lb/>nobilis ac de magna civitate oriundus, aliquantis cum militibus venisset, multis et magnis
					<lb/>muneribus viris palatinis circumsparsis studiose, honorabiliter susceptus est. Interea a
					<lb/>rege Lanzo perpauca de Heriberti prosperitatibus interrogatus, perplurimum vero de urbis
					<lb/>negotiis sciscitatus, in his compatiens, aliquantulum consederunt. De quo enim Heribertus,
					<lb/>quia Henricus de Conradi progenie originem duxerat, quem memorando supra meis retexui
					<lb/>descriptionibus, a regno contra quod eius voluntatem sibi sumpserat, omnino dissentiens,
					<lb/>ut alium Roma cum Italia regem haberet, sollicite operam dabat. Quapropter Henricus
					<lb/>ultra omnes ipsum ad sui imperii dignitatem sibi infestari pari assertionibus comperiens,
					<lb/>eum cum omnibus suis militibus suspectum habebat. Et ut ad urbis negotia redeam, quae
					<lb/>aliquantis passa est temporibus transactis, atque omissis multis perturbationibus,
					<lb/>breviter Heriberti voluntatem, qualiter nec fuit cum populo nec voluntatem maiorum iuvit, edicam.
					<lb/>Igitur Heribertus cum animos capitaneorum ultra modum in primis luxuria avaritia ceterisque
					<lb/>malis artibus inrevocabiliter effrenes vidisset, et praedicationibus multis, ut decebat
					<lb/>tanto viro, ipsos ut in patriis legibus permanerent, cottidie idem egisset, nec minis nec
					<lb/>blanditiis adversus populum animari potuit. Qui Dei amore vinctus et beati Ambrosii
					<lb/>lacte cum populo nutritus, a magnis tamen parentibus altus, nec militibus qui urbem
					<lb/>cottidie turbabant auxiliabatur, nec civibus obsessis nocere studebat; et sic nec uni parti
					<lb/>nocebat, nec alteri subvenire curabat. At rex Henricus cum sibi Italiam ob patris perfidiam
					<lb/>infestatam multis cognovisset assertionibus, nec universa eiusdem Italiae sibi adversantia
					<lb/>per Lanzonem ac urbe Mediolanensium suis posse imperiis reintegrari, per interpretem
					<lb/>dixit: <hi rend="italic">Quodsi Lanzo fide ac euangeliis iure mihi iurando firmaverit, quatenus infra
					<lb/>civitatem Mediolanensium quatuor milia equites mei iuris sine malo ac pravo ingenio ad
					<lb/>mei honorem recipiens immiserit, et illos usque ad mei adventum, in quantum potuerit, de
					<lb/>omnibus imperii mei adiuvaverit inimicis, et fidelitatem ab universis civibus suis mihi facere
					<lb/>iisdem assertionibus promiserit, universa quicquid de his negotiis poposcit, sub mei imperii
					<lb/>poena circa tempus statutum implere non desinam, et omnes civium inimicos in eius et suorum
					<lb/>voluntate committens, omni excusatione remota, fideliter tradam, et vindictam quamcumque
					<lb/>in eis exercere voluerint, a me non recusabitur, et quibus pacem exercebunt, per
					<lb/>omnia pacificus ero, et adversus quos bella commovebunt, gladius meus conteret eos</hi>. Cum
					<lb/>hoc Lanzo audisset, et plus quam sperasset in mente sua cognovisset, ut erat vir magni
					<lb/>ingenii magnaeque astutiae, alacri animo promptoque corde, sperans magna multaque
					<lb/>facta ex his consciliis facile adipisci, fide data atque accepta, temporibus ordinatis consensit.
					<lb/>Demum salutationibus datis et a rege vale dicto, laetus quam citius potuit Mediolanum
					<lb/>repedavit. Quo adventante, cum iam huius rei fama ad populi aures pervenisset,
					<lb/>laetitia immensa et gaudium inextimabile coepit. Cum autem Lanzo Mediolanum venisset,
					<lb/>concives honore decentissimo et laudibus immensis ipsum gratulanter susceperunt. Eodem
					<pb n="65"/>
					<lb/>die salutatione regis populo astanti universo data, et in paucis Lanzo multa comprehendens,
					<lb/>domo sua quasi regia ab amicis et famulis receptus est. Interea Lanzo paucis commoratus
					<lb/>diebus, ut vir conscilio discretus, animo providus et conscilio astutus, cottidianis
					<lb/>exercitationibus accuratissimus, universa quae ipse egit, quanti foret periculi suae parti
					<lb/>adversariorum, animo extuanti revolvens trutinavit. Itaque primo aliquantulum sese poenitens
					<lb/>anteacta fecisse, secretissime convocatis aliquantis nobilibus, universa quae cum
					<lb/>imperatore ob populi tutelam ac pacis stabilimentum egerit, seriatim notificando denudare
					<lb/>sataguit; quinetiam quid augmenti vel quid detrimenti ipsi et uxores et filii ac ipsorum
					<lb/>res a Teutonicis, gens sine conscilio sine misericordia, passuri essent, ut quam citissime
					<lb/>ad pacis unitatem cum populo omnibus antiquorum remotis negotiis venirent, ob quae ipsi
					<lb/>usque modo pugnando hostiliter a populo exigebant, ostendisset, et dura ac aspera illis
					<lb/>interserens verbis, quasi fatigatus consedit. Cum autem haec omnia pars illa nobilium
					<lb/>curiosissime universa perscrutando, ut gesta forent, a Lanzone comperisset, animis per
					<lb/>plurima diu distractis diversa, tandem ut salubrius illis Lanzo daret conscilium postularunt.
					<lb/>Igitur Lanzo, omnibus praevisis consiliis ac bellorum determinatis periculis, conscilium
					<lb/>dedit, ut civitatem, quam ipsi impugnaverant, pacifice introgressi, quae pacis essent cogitarent,
					<lb/>quae aedificationes suorum et Italiae totius forent, securius tractarent. De homicidiis
					<lb/>vero ac rebus perditis, quae in talibus solent evenire desidiis, ab utraque parte,
					<lb/>quasi lance quadam universa trutinans, iudicavit fore tacendum. Quid multa? Multis
					<lb/>demum probatis consiliis, cum uxoribus et filiis omnique substantia, reseratis tamen
					<lb/>civitatis portis, vultibus illorum nimia verecundia in terra demissis, homicidiis et opprobriis
				<lb/>paulo antea invicem cum populo condonatis, urbem introierunt.</p>
			</div>
			<div type="chapter">
				<head><lb/>27.</head> <p>Ea tempestate cum domnus Heribertus omnes fere iam visitasset civitatum
					<lb/>beati Ambrosii suffraganeos, quorum gratia Italiam circuiverat, illos in omnibus bonis
					<lb/>adhortans, Taurinum bonorum agmine clericorum ac militum copia strenuissimorum vallatus
					<lb/>devenit. Ubi cum per aliquot dies sedisset, cohortatus episcopum et clerum civitatis,
					<lb/>populum totius urbis, propheticis et apostolicis ammonitionibus, ut tanto decebat
					<lb/>viro, quandam haeresim inauditam, quae nuper in castello supra locum qui Monsfortis
					<lb/>vocatur, convenerat, audivit. Quod cum Heribertus audivisset, illico iussit ex ipso castro
					<lb/>hominem illius haeresis, ut verius rem ipsam cognosceret, sibi repraesentari. Qui cum
					<lb/>ante eius vultum venisset, promptissimum gerens ad passionem animum, laetus si vitam
					<lb/>suppliciis gravissimis finiret, vultu alacri ad omnia respondere paratus astitit. At Heribertus
					<lb/>cum ipsum tanta constantia paratum vidisset, seriatim ac studiose vitam et mores
					<lb/>ac illorum fidem sciscitari coepit. Igitur licentia data ac silentio imperato, dicens Girardus
					<lb/>adorsus est: <hi rend="italic">Deo omnipotenti Patri et Filio et Spiritui sancto gratias refero immensas,
					<lb/>quod tam studiose me inquirere satagitis. Et qui vos ab initio in lumbis Adae cognovit,
					<lb/>annuat ut sibi vivatis sibique moriamini, et cum ipso per saeculorum saecula regnantes
					<lb/>gloriemini. Vitam meam et meorum fratrum fidem, qualicunque animo ea sciscitetis, vobis
					<lb/>edicam. Virginitatem prae ceteris laudamus; uxores habentes, qui virgo est virginitatem
					<lb/>conservat, qui autem corruptus, data a nostro maiori licentia castitatem perpetuam conservare
					<lb/>liceat. Nemo nostrum uxore carnaliter utitur, sed quasi matrem aut sororem diligens
					<lb/>tenet. Carnibus numquam vescimur; ieiunia continua et orationes indesinenter fundimus;
					<lb/>semper die ac nocte nostri maiores vicissim orant, quatenus hora oratione vacua non praetereat.
					<lb/>Omnem nostram possessionem cum omnibus hominibus communem habemus. Nemo
					<lb/>nostrum sine tormentis vitam finit, ut aeterna tormenta evadere possimus. Patrem et Filium
					<lb/>et Spiritum sanctum credimus et confitemur. Ab illis vero, qui potestatem habent ligandi
					<lb/>et solvendi, ligari ac solvi credimus. Vetus ac novum testamentum ac sanctos canones
					<lb/>cottidie legentes tenemus.</hi> Cumque haec et multa alia Girardus ingenio acutissimo dixisset,
					<lb/>quibusdam magna ac terribilia videbantur. Interea domnus Heribertus eius astutiam et
					<lb/>ingenium agnoscens pravum, de singulis verbis quae ipse praedixerat, qualiter aut quomodo
					<lb/>sentiret ac socii eius, evidenter aperire praecepit, et maxime qualiter de Patre et
					<lb/>Filio et Spiritu sancto sentirent; et praeterea de singulis praecepit aperire. Quo audito
					<pb n="66"/>
					<lb/>Girardus laetabundus infit: <hi rend="italic">Quod dixi Patrem, Deus est aeternus, qui omnia ut ab initio,
					<lb/>et in quo omnia consistunt. Quod dixi Filium, animus est hominis a Deo dilectus. Quod
					<lb/>dixi Spiritum sanctum, divinarum scientiarum intellectus, a quo cuncta discrete reguntur.</hi>
					<lb/>Ad haec Heribertus respondit: <hi rend="italic">Amice, de Christo Iesu domino nostro, qui natus est de Maria
					<lb/>virgine, verbum Patris, quid dicis?</hi> Respondit: <hi rend="italic">Iesum Christum quem dicis, est animus
					<lb/>sensualiter natus ex Maria virgine, videlicet natus est ex sancta scriptura. Spiritus sanctus
					<lb/>sanctarum scripturarum cum devotione intellectus.</hi> Heribertus: <hi rend="italic">Coniuges quare accipitis nisi
					<lb/>ad sobolem procreandam, unde humanum genus nasceretur?</hi> Respondit: <hi rend="italic">Si universum genus
					<lb/>humanum sese coniungeret, ut corruptionem non sentiret, sicut apes sine coitu genus gigneretur
					<lb/>humanum.</hi> Heribertus: <hi rend="italic">Peccatorum nostrorum absolutio in quo est? in apostolico,
					<lb/>aut in episcopo, aut in sacerdote aliquo?</hi> Respondit: <hi rend="italic">Pontificem habemus non illum Romanum,
					<lb/>sed alium, qui cottidie per orbem terrarum fratres nostros visitat dispersos; et quando
					<lb/>Deus illum nobis ministrat, tunc peccatorum nostrorum venia summa cum devotione donatur.</hi>
					<lb/>Heribertus: <hi rend="italic">Vita vestra quomodo in tormentis finit?</hi> Respondit: <hi rend="italic">Si nos per tormenta a
					<lb/>malis hominibus nobis ingesta deficimus, gaudemus; si autem aliquando nos ad mortem
					<lb/>natura perducit, proximus noster, antequam animam damus, quoquomodo interficit nos.</hi> Cum
					<lb/>haec omnia Heribertus auribus intentis audivisset, tacite mirans, ceteris autem sua capita
					<lb/>nutantibus: si in fidem catholicam, quam Romana ecclesia tenet, et baptismum, et vere
					<lb/>Filium Dei, qui natus est ex Maria virgine secundum carnem crederet, et illud esse verum
					<lb/>corpus et verum sanguinem, quem sacerdos catholicus quamvis peccator per verbum Dei
					<lb/>sanctificat, eum sciscitatus est. Respondit: <hi rend="italic">Praeter nostrum pontificem non est alius pontifex,
					<lb/>quamvis sine tonsura capitis sit, nec misterium.</hi> Quo audito, ut fama illorum erat,
					<lb/>rei veritas apparuit. Et mittens Heribertus quamplurimos milites ad illum Montemfortem,
					<lb/>omnes quos invenire potuit, cepit; inter quos comitissam castri illius in hac haeresi sentientem
					<lb/>cepit. Quos cum Mediolanum duxisset, et per multos dies et per suos sacerdotes
					<lb/>in fide catholica eos reintegrari desiderans laborasset, timens, ne genus Italiae huius
					<lb/>haeresi contaminaretur, perplurimum dolebat. At ipsi nefandissimi et a qua orbis parte
					<lb/>in Italia fuissent eventi inscii, quasi boni sacerdotes cottidie tamen privatim rusticis, qui
					<lb/>in hac urbe eos videndi causa convenerant, falsa rudimenta a scripturis divinis detorta
					<lb/>seminabant. Quod cum civitatis huius maiores laici comperissent, rogo mirabili accenso,
					<lb/>cruce Domini ab altera parte erecta, Heriberto nolente illis omnibus eductis lex talis est
					<lb/>data ut, si vellent omni perfidia abiecta crucem adorarent, et fidem quam universus orbis
					<lb/>tenet confiterentur, salvi essent; sin autem, vivi flammarum globos arsuri intrarent. Et
					<lb/>factum est, ut aliqui ad crucem Domini venientes et ipsam confitentes fidem catholicam,
					<lb/>salvi facti sunt; et multi manibus ante vultus missis inter flammas exilierunt, et misere
				<lb/>morientes in miseros cineres redacti sunt.</p>
			</div>
			<div type="chapter">
				<head><lb/>28.</head> <p>Tempore quo haec agebantur supradicta, miraculum memoria dignissimum,
					<lb/>nostrisque quod terris apparuit adhuc Heriberto corpore vitaque degente, et maxime quocirca
					<lb/>hanc urbem Dei virtute nactum est, ac eius operante misericordia versatum
					<lb/>est, calamo competenti edicam. Transactis enim annorum curriculis 25, in quibus
					<lb/>famis pestilentia fere terram universam attenuando gentes notas et ignotas invaserat,
					<lb/>et Heribertus archiepiscopus venerandus, prout supra dixi in veritate comperiens, ab
					<lb/>introitu sui honoris divina misericordia edoctus, elimosynas cottidie largiretur immensas,
					<lb/>ut sui cursus finem Dei clementia approbaret, omnibus fidelibus et infidelibus
					<lb/>diligenter ostendere curavit. Venientes autem aratores et bebulci cum terrarum sulcos
					<lb/>diligenti cura solito more superassent, et sulculi cultoribus suis sinum ad debitum recipiendum
					<lb/>per semina aperuissent, ut largius ac habundantius aratores semina sererent,
					<lb/>quodammodo temporis amoenitate ipsos adhortante, magnis exercitiis magnisque laboribus
					<lb/>in iis operam dederunt. Itaque seminatis seminibus fugatisque a coelo nubibus,
					<lb/>cultores de die in diem serta rura manicantes circuibant. Interea tantum a ventis siccata,
					<lb/>nec coelorum imbribus madida nec in iemalibus frigoribus desuper fusis pruinis
					<lb/>astricta, sed pulverulenta quasi Aegyptiaca et infructuosa iacebat. Iam enim iemps transierat,
					<pb n="67"/>
					<lb/>et agrorum cultores digitis semina fusoque pulvere discoperientes, ipsa sana et integra
					<lb/>reperiebant, ac si semper in vasis tutissimis ea servassent. Quibus visis seminibus
					<lb/>omninoque ebetati ineffabiliter mirabantur. Igitur clerus et populus universus, matronae
					<lb/>et pauperculae mulieres de Dei misericordia confidentes, orationibus, vigiliis ac ieiuniis
					<lb/>necnon elimosynis Deum et sanctos eius cottidie et indesinenter supplicantes humiliter
					<lb/>exorabant. Quibus per plurimos dies fatigatis, Deus, qui non patitur suos temptari ultra
					<lb/>quam possunt ferre, clementiae suae misericordia pietatis affectum, ut pater clementissimus,
					<lb/>mitissime aperire ac pandere curavit. Cum enim quadragesimale ieiunium termino
					<lb/>concurrente suo finis, palmis ac olivis traditis fidelibus, accelerasset, et sacri baptismi
					<lb/>fontes secundum beati Ambrosii ordinationem, quam ipse Spiritu sancto amministrante
					<lb/>ordinaverat, sanctificati fuissent, Dei misericordia patenter reserata, imbrem copiosissimam
					<lb/>nubes primo leniter stillas subtilissimas mittentes effuderunt. Quo viso quove facto, summo
					<lb/>tripudio universi laetantes ac diem sacratissimum summa cum devotione celebrantes Deoque gratias
					<lb/>immensas referentes laetati sunt, gaudioque gavisi tripudiati sunt demum clementia
				<lb/>Dei ad messem, quantam ullo in tempore summae fertilitatis collecta minime est.</p>
			</div>
			<div type="chapter">
				<head><lb/>29.</head> <p>Cum rex autem dominus noster coelorum terrarumque creator Christus Iesus,
					<lb/>qui omnia exaltat humilia omnesque superbos deprimit, diu ac tempora per multa Mediolanensium
					<lb/>civitatem beati Ambrosii meritis super omnes Italiae civitates clericis militibus
					<lb/>strenuissimis multisque sapientibus atque haedificiis imperialibus elevasset: in morte praeclarissimi
					<lb/>sacerdotis atque archiepiscopi Heriberti, cum quo omnes ecclesiae Ambrosianae
					<lb/>ac clericorum eiusdem honores abierunt, malorum civium meritis exigentibus, ipsam compescere
					<lb/>et comprimere disposuit. Quod cum assidue congruentissimis successibus maximeque
					<lb/>cultibus divinis religiosorum sacerdotum ac sapientissimorum ordinariorum copia
					<lb/>in divinis perflorescente scripturis, ecclesiam prae caeteris Ambrosianam elevasset ac
					<lb/>sublimasset ecclesiis, ipsos ordines, quos beatus Ambrosius ad Dei honorem ordinando
					<lb/>instruxerat, meritis populi qui tunc aderat et futurus erat, in morte Heriberti quasi ad
					<lb/>nichilum demolitus est. In tantum enim Dominus civitatem ipsam meritis tanti viri sublimaverat,
					<lb/>ut, si dux aut marchio Italiae totius iniuste aliquid adversus alium sive de minoribus
					<lb/>sive de maioribus ageret, et nimia eum superasset vi, virtute, virga pastoralis ab
					<lb/>Heriberto missa atque in loco sive in manso fixa fuisset, unde orta dissensio erat, ab
					<lb/>iniuriato humilibus precibus requisita concordia, continuo non adquiesceret superbus, nec
				<lb/>ullam vim alteri inferre, donec res ipsa legaliter discussa fuisset, minime audebat.</p>
			</div>
			<div type="chapter">
				<head><lb/>30.</head> <p>Cuius in tempore lex sancta atque mandatum novum et bonum e coelo, ut
					<lb/>sancti viri asseruerunt, omnibus christianis tam fidelibus quam infidelibus data est, dicens
					<lb/>quatenus omnes homines secure ab hora prima Iovis usque ad primam horam diei Lunae,
					<lb/>cuiuscunque culpae forent, sua negotia agentes permanerent; et quicunque hanc legem
					<lb/>offenderet, videlicet treguam Dei, quae misericordia domini nostri Iesu Christi terris noviter
					<lb/>apparuit, proculdubio in exilio dampnatus per aliqua tempora poenam patiatur corpoream.
				<lb/>At qui eandem servaverit, ab omnium peccatorum vinculis Dei misericordia absolvatur.</p>
			</div>
			<div type="chapter">
				<head><lb/>31.</head> <p>Cum enim dominus ac noster redemptor atque salvator omnium Christus Iesus
					<lb/>per multa iam tempora antecedentia beati Ambrosii omnes ecclesiasticas ordinationes,
					<lb/>quas ipse cultui divino ad Dei honorem opere decentissimo, prout cuicunque rei competebat,
					<lb/>ornaverat praediis, atque miraculis suae maiestatis dextra exaltaverat, quasi haec
					<lb/>omnia oblivioni iam tradita fuissent, in baculis gloriosis summi antistitis Ambrosii per
					<lb/>summum miraculum tamen tempore beati Heriberti archiepiscopi declarare curavit, necnon
					<lb/>in quantae reverentiae quantaeque diligentiae universis fidelibus, qui modo sunt et qui
					<lb/>futuri sunt, Ambrosianicos actus omnes forent, inaudito et inviso miraculo humiliter propalare
					<lb/>curavit. Evenit itaque quod baculi sancti Ambrosii, cum quibus tamen iuncta virga
					<lb/>pastorali poenitentiales et ipse in ecclesia Dei trahere, quamdiu in hac vita vixit, solebat,
					<lb/>furtim per latrocinium casu sublati sunt. Quibus a sacrilegis fractis, argento et auro,
					<lb/>e quibus baculi erant circumdati honore et reverentia beati Ambrosii decoratis, sacrilegi
					<pb n="68"/>
					<lb/>ligna eorum nudata in quodam turpissimo secessu, ut amplius minime invenirentur clanculo
					<lb/>immiserunt, auri vero et argenti lamas cuidam aurificae artis magistro, simulantes
					<lb/>haec a quibusdam Allobrogis emisse, ut semotim delinquarent, aurificis mercede apretiata,
					<lb/>contulerunt. Igitur fornace iam accensa et sacrilegis superastantibus, aurifex auri laminas
					<lb/>super candescentes carbones manu tenens misit. Quibus missis maleque aquisitis
					<lb/>carbonibus superimpositis, continuo imperio Dei fornace urgente, ab igne prosilierunt.
					<lb/>Quas magister ac sacrilegi colligens, in fornace easdem super carbones curialiter misit.
					<lb/>Demum ignis, voluntate divina operante, ipsas gravius laminas emisit. Tandem magister
					<lb/>commotus, primo omnino ignorans qua de causa ista insolito advenirent, quod amplius
					<lb/>non viderat, arrepto malleolo nimia ira commotus universas in unum constringens laminas
					<lb/>ignem misit in ipsum. At Deus cum iam beati Ambrosii meritis furtum per sacrilegos
					<lb/>actum pandere curaret, et ultra illorum perfidiam non patiens, super magistrum et
					<lb/>super sacrilegos laminae sonum grande ferentes et terribiliter salientes apertissima Dei
					<lb/>ira ipsos in vultibus misere combusserunt. Quae visio omnes qui ad haec videnda iam
					<lb/>antea convenerant, aurificis domestici ac vicini eiusdem, ut erant laminae venerandae testificantes,
					<lb/>sacrilegos ipsos dentibus stridentes voce grandi vocitabant. Itaque convocatis
					<lb/>aliquantis huius urbis nobilibus, carcere obscuro, ubi damnati solebant concludi, poenis
					<lb/>attriti diversis durisque vinculis colligati redacti sunt. Quin etiam induciis usque mane
					<lb/>illorum vitae donatis, aut illis quomodo adinvenissent ratione apertissima confiterentur,
					<lb/>aut lignis altissimis suspensi durissime punirentur. Enim hoc sacrilegium nec a custodibus
					<lb/>secretarii factum esse erat compertum, nec civibus ullis reseratum. Quid multa? Sacrilegi
					<lb/>proculdubio cognoscentes sese morti subito incursuros, si quod Deus paulatim fidelibus
					<lb/>beati meritis Ambrosii reserabat, ipsi omnino denegarent: paucis convocatis sacerdotibus,
					<lb/>fide pro salute illorum accepta, universa qualiter ipsi egissent seriatim illis aperuerunt;
					<lb/>quin etiam locum ipsum, in quo per semetipsos ligna eorumdem baculorum immiserunt,
					<lb/>verbis apertissimis narraverunt. Hoc audito sacerdotes nimia reverentia commoti fere angustiati
					<lb/>sunt. Interea quidam animo cupienti clericus cursu velocissimo ad locum teterrimum
					<lb/>et a sacrilegis praedictum, ut ligna videret, non ut inde ipsa traheret, cucurrit; qui intro
					<lb/>aspiciens, ligna ipsa rupta ac pendentia vidit, ut nec a coeno sordidabantur nec ab ulla
					<lb/>parte tangebantur. Cum autem hoc in veritate, quod clericus invenerat, sacerdotes invenissent,
					<lb/>convocato populo universo continuo haec omnia seriatim notificaverunt. Itaque
					<lb/>populus omnesque clerici Deo et beato Ambrosio gratias referentes immensas, cognoscentes
					<lb/>haec ut erant facta per ordinem, laetati sunt. Et baculis usui pristino reintegratis,
					<lb/>auro argentoque circumdatis, ruptura quam maligni fecerant non apparente, in Deum
				<lb/>gavisi sunt.</p>
			</div>
			<div type="chapter">
				<head><lb/>32.</head> <p>Revolutis annorum multis curriculis, in quibus domnus Heribertus cathedrae
					<lb/>Ambrosianae decentissime ac pro tempore in cunctis ecclesiasticis officiis strenuus ut operator
					<lb/>floruerat, summa pars nobilium maiorum militum, quae usque ad illud tempus ecclesiae
					<lb/>ac clericorum tutamen fuit, ad se vocari praecepit. Qui haec beneficia ecclesiarum
					<lb/>ac beati Ambrosii episcopatum commendans, pro quibus multotiens viriliter pugnaverant,
					<lb/>quam magnifice eos adhortabatur et dicebat, si pro beneficiis ecclesiarum a perfidis liberandis
					<lb/>morti opprimerentur, tantum illis valere, quantum mors sanctorum illis valuit.
					<lb/>Demum cum iam sui corporis cursus temporaneae fini accelerare vidisset, multis praediis
					<lb/>multisque castellis primicerio suisque omnibus sacerdotibus decumanis ceterisque ordinariis
					<lb/>maioribus et minoribus dedisset, multisque monasteriis pro universorum christianorum
					<lb/>animabus maximeque pro Ambrosianae ecclesiae defensoribus ac dilectoribus nec non et
					<lb/>sua ordinatis, aliquamdiu tamen aegrotus quievit. Interea convocatis sacerdotibus ac diaconibus,
					<lb/>summa cum devotione omnium peccatorum poenitentia accepta atque confessione
					<lb/>coram omnibus facta atque absolutione a sacerdotibus per impositionem manuum
					<lb/>Spiritu sancto cooperante donata, sanctam eucharistiam humiliter ac devote suscepit. Hoc
					<lb/>facto laetis sacerdotibus et levitis ceterisque qui aderant exitum beatae animae psalmis
					<lb/>venerabilissimis expectantibus, ut Deo eius animam et angelis commendarent, mortem
					<lb/>temporaneam, non aeternam, fretus Dei et beati Ambrosii subsidiis expectabat. Dum haec
					<lb/>agebantur, Ubertus qui et cancellarius eiusdem erat, oculis lacrimosis crebrisque suspiriis
					<pb n="69"/>
					<lb/>omnia quae domnus Heribertus sibi fecerat bona reminiscens, graviter tristabatur. Quem
					<lb/>cum Heribertus voce qua poterat, per omnia ob quae ploraret inquireret, ille respondens:
					<lb/><hi rend="italic">O venerande pater, Italiae honor, orphanorum pater, clericorum tutamen, sacerdotum ornamentum,
					<lb/>viduarum, pauperum et mercatorum protector, usque modo ecclesiae totius Ambrosianae
					<lb/>tam longe quam prope, tam in divinis quam in humanis virilis defensor, quo pergis?
					<lb/>Cui, pater, qui tibi coaequari poterit, dimittis nos?</hi> Ad haec verba nisu quo poterat Heribertus
					<lb/>respondens dixit: Frater carissime, si me umquam dilexisti, noli contristari; ego
					<lb/>enim ad pedes beati Ambrosii mei et vestri patris securus pergo. Migravit autem beatus
					<lb/>et dominus Heribertus ad Dominum 17. Kalendas Februarii 1045, et sepultus est ad Sanctum
					<lb/>Dionyxium, cuius monasterium et ecclesiam ipse ad Dei honorem et beati Dionyxii
					<lb/>exaltans magnificavit et multis praediis multisque honoribus eam ditando et honorando
				<lb/>sublimavit.</p>
			</div>
			<div type="chapter">
				<head><lb/>33.</head> <p>Post cuius obitum cum solaris annus fere decem menses generi humano more
					<lb/>solito amministrasset, et domnus Heribertus cura diligenti humatus fuisset, et aureus solis
					<lb/>Christi axis aestate se iam vertente calore amisso suo curso solito recedisset, servata
					<lb/>lege temporis, in quo omnium hominum corpora anima amissa ultra modum putrescere
					<lb/>humani generis fragilitate solent: monachi quos ipse inibi ordinando consecraverat, quadam
					<lb/>ira commoti, maxime quia bona quae domnus Heribertus ecclesiae sancti Dionixii
					<lb/>et illis donaverat, a perfidis sine iure et sine lege invadebantur, discooperientes ipsum
					<lb/>archiepiscopum Heribertum, ut illi quasi sese lamentarentur, summo lapide quo claudebatur
					<lb/>eruderato civium visibus ad spectandum dederunt. Erat enim beatus Heribertus tantis
					<lb/>revolutis diebus post obitum eiusdem vultu candido, oculis paululum apertis, qui ante
					<lb/>omnia membra solent mortuis marcesci hominibus; manus eius ita virgam pastoralem,
					<lb/>quam vivus ipse erexerat, tenebat, quasi anima eius adhuc esset in corpore; stola vero
					<lb/>et omnia episcopalia, e quibus ut tanto decebat viro indutus erat, ita sana et nitida fulgebant,
					<lb/>quasi in capside tutissima permansissent. Igitur huius rei fama per urbem volante,
					<lb/>universi cives nimia ira commoti, quasi fulminibus multis atteri ac grandinibus multis
					<lb/>devastari sese viderent, cursu velocissimo ad sancti Dionixii monasterium concurrentes,
					<lb/>monachos omnes quos invenire potuerunt, sine ulla interrogatione, ut populus solet sine
					<lb/>misericordia motus, verberibus multis ac manu dilaceratos fere usque ad mortem trucidarunt.
					<lb/>In altero vero die miro honore cleri et populi, omnibus perditis restauratis ac
					<lb/>invasoribus in populo universa refutantibus, quasi noviter migrasset ad Dominum, in eodem
					<lb/>loco circa Kalendas Octobris conditus est, et ferro et plumbo a quatuor partibus eius sarcofago
				<lb/>colligato, usque ad diem Domini in pace Deo opitulante quiescet.</p>
			</div>
			<div type="chapter">
				<head><lb/>34.</head> <p>Cum omnia ad suum vadunt interitum, ac dilapsa suum non interant cursum,
					<lb/>saeculi fine cuncta ad occasum volvente, et summis diu stare negatum fuisset, summa et
					<lb/>divina universa coelestia et humana regente praescientia: clerus Ambrosianus fere ipsa
					<lb/>cum ecclesia, quae per multa tempora clericorum suorum conatibus ymnis ac symphoniis
					<lb/>curiose ante Deum cottidie consonantibus magnifice steterat, nec non militum et populi
					<lb/>virtutibus inter ceteras virtutes longe lateque floruerat, in recessu beati Heriberti quasi
					<lb/>pastore destitutus, civium malorum meritis tam clericorum quam laicorum saevissimis
					<lb/>dissidiis intervenientibus, fere ad nichilum redactus esse perspicitur, in tantum et in tam
					<lb/>parvo tempore ita anichilatus est, ut si ipse sanctus Ambrosius modo superveniret corpore,
					<lb/>nec clerum nec civitatem ipsam testaretur fore, in qua cum adhuc viveret episcopatum
					<lb/>rexisset. At cum reminiscor e quanta magnitudine quantisque honoribus clerum ipsum
					<lb/>negligentia sui cecidisse, e quibus beati Ambrosii ecclesia lucidissime ac diu perfloruit,
					<pb n="70"/>
					<lb/>lacrymis modo perfusis velut filius de sua matre et mortua deplorans, cuius auxilio cuiusque
					<lb/>sustentaculis ceterisque nutrimentis alitus fuerat, multisque singultis pectus conquassantibus
					<lb/>meum, quae meis evenere temporibus, non per omnia sed per aliquas particulas
				<lb/>posteris, ut se a talibus custodiant eloquar.</p>
			</div>
			<div type="chapter">
				<head><lb/>35.</head> <p>Sed priusquam ea in quibus animus intendit dicam, paucas ordinationes quae
					<lb/>usque ad exitum domni Heriberti mire constitutae fuerunt ac nitide permanserunt edicam;
					<lb/>sed numquid secundum quod prae ceteris eminens valebat, posteris fidelibus narrando ac
					<lb/>scribendo quivero ostendere? Minime certe; nam ut omnia non omittam, ab ecclesiarum
					<lb/>rectoribus ac magistris, qui ipsos et populum in dilectione Dei et proximi rexerant, et
					<lb/>qualiter in divino officio studiose insistebant, et subditos ut curialiter cultibus divinis die
					<lb/>ac nocte operam darent admonebant et adhortabantur, enucleatius pandere et aperire
					<lb/>curabo. Igitur ecclesiae beatae Mariae, quae huius archiepiscopatus secundum Domini
					<lb/>caput extitit et Deo annuente semper existet, quae Hyemalis usque hodie vocatur, ut beatus
					<lb/>Ambrosius ordinaverat, archiepiscopatu vita et nomine venerandus Wibertus praeerat,
					<lb/>qui cantu ac scientia Ambrosiana funditus doctus, necnon divinarum literarum peritia praeditus,
					<lb/>cottidie ferulam superius et inferius corio ornatam manu propria tenens, omnes
					<lb/>cura vigilantissima custodiebat. Quem ordines omnes tam maiores quam minores clerici
					<lb/>ex debito ut patrem timentes et ut fratrem amantes venerabantur. Cottidie enim regebat
					<lb/>et emendabat officia ecclesiastica, et si opus erat, puerorum ordinem aut per se aut per
					<lb/>magistros viros corripiebat. Intentus maxime circa ipsos quos ad sacros ordines recipiebat,
					<lb/>tam de urbanis quam de plebibus, adiuncto tantum primicerio studiose singulos sciscitantes,
					<lb/>si cantu lectione ac aliis bonis moribus ornati fuissent, necnon si essent sine
					<lb/>crimine, si unius uxoris viri, aut virgines, aut si in virginitate permanere possent, aut
					<lb/>cum uxore degere valerent. Si autem in virginitate uxorem aliquis non habens permanere
					<lb/>non posse fateretur, humanam ac fragilem naturam sciens restringi non posse nisi Dei
					<lb/>misericordia adiutus, continuo in testimonio bonorum virorum secundum legem humanam,
					<lb/>licentia a pontifice accepta, uxor tamen virgo illi desponsabatur; unde apostolus: <hi rend="italic">Qui se
					<lb/>non continet, nubat.</hi> Et unusquisque excepta causa fornicationis suam uxorem habebat;
					<lb/>qua accepta non minus venerabatur et amabatur, quam si sine uxore idem degeret; quoniam
					<lb/>qui sine uxore vitam in sacerdotio agere videbantur, viris uxoratis ordinis utriusque,
					<lb/>ne ab illis inhoneste circumvenirentur, semper suspecti erant. Usus enim ecclesiae totius
					<lb/>tam Latinae quam Graecae per tempora multa sic se habebat: sacerdos, qui unius uxoris
					<lb/>vir inveniebatur ac suae domui ac familiae bene profuisse a fidelibus compertus fuisset,
					<lb/>ad episcopatum summa cum devotione multis fidelibus laudantibus promovebatur. Quicumque
					<lb/>enim ex clero concubinarius inveniebatur, cuiuscumque ordinis foret, ultra non
					<lb/>promovebatur; iudicantes gravissimum peccatum esse, de quo dicit apostolus: <hi rend="italic">Qui adhaeret
					<lb/>meretrici, unum corpus efficitur.</hi> Qui autem nec aetate nec scientia nec bonis moribus
					<lb/>pollebant, ut studiose a magistris quae necessaria erant discerent, benigne adhortabantur,
					<lb/>quatenus ad hoc officium recipiendum quandoque Deo volente venirent, meliusque informati
					<lb/>apparerent. In choro vero archidiaconus et archipresbyter, unus ab una chori parte,
					<lb/>alter ab altera, chorum ipsum regentes religiose, ut psalmos ymnos cantus ceteraque
					<lb/>divini cultus officia ordines ceteri psallerent, curialiter die ac nocte insistebant. At si
					<lb/>eorum unus inhoneste aut cantaret aut legeret aut staret, aut mussitando in choro alterutrum
					<lb/>verbosaret: aut sese continuo a vitio in quo peccabat emendabat, aut extracta
					<lb/>interula in secretario virgis ab archidiacono vellet nollet emendabatur. Non erat enim
					<lb/>homo qui ipsum de eius manibus eripere auderet, quamvis ille qui scopabatur aut de
					<lb/>marchionibus aut de comitibus aut de capitaneis natus fuisset. Itaque officia ecclesiastica
					<lb/>in omnibus timore ac reverentia horum religiose ac curialiter die ac nocte celebrabantur.
					<lb/>Nullus enim sine candida toga chorum intrare audebat, nullus sine caputio birri capite
					<lb/>velato intrare chorum audebat, nullus horum inhoneste gradiens intrare audebat, nullus
					<lb/>balbutiens lingua de aliquo officio sese intromittebat, nullus clericus indumentis diversis
					<lb/>vestiebatur, nullus laicalem habitum aut in birro aut in vestibus aut in calceamentis sumere
					<lb/>audebat. Quid multa? Omnes ita vivebant in domibus propriis, quasi in alienis, circa
					<lb/>divina officia solliciti, circa usus ecclesiae et suorum accuratissimi. In tantum enim in
					<pb n="71"/>
					<lb/>clericali habitu longa saeculi vetustate ac usitatione, multis transactis temporibus, vultu,
					<lb/>habitu, incessu erant nutriti, ut si aliquem chori Ambrosiani totius in Burgundia aut in
					<lb/>Teutonica aut in Francia literarum studiis deditum invenires, etiamsi non ultra vidisses,
					<lb/>de huius ecclesiae usibus aliquantulum notus sine mora huius esse ecclesiae affirmares.
					<lb/>In eadem denique ecclesia ferulae decem, unaquaeque suum et proprium ordinem erga
					<lb/>subditos die ac nocte custodientes, a magistris studiose regebantur; quarum duae extra
					<lb/>chorum manentes, a magistro beati Ambrosii scolae et a vicecomite, laicus laicos et ipse
					<lb/>regens, tenebantur. Sacerdotes 24 ordinis maioris, diacones 7, subdiacones totidem,
					<lb/>notarii multi, lectores ecclesiae pondus portantes docti cantu lectione psalterio 18.
					<lb/>Praeter horum ordines 12 sacerdotes decumani, videlicet ordinibus de decumanis viri boni
					<lb/>testimonii bonaeque famae. Hii officium praestabant in yemali ecclesia, et haec in aestate
					<lb/>agentes, quae necessaria erant populo manicanti. Custodes 16 boni viri ac in omnibus
					<lb/>ecclesiasticis officiis curialiter eruditi. In scola sancti Ambrosii decem viri clerici, tamen
					<lb/>cum ipsis mulieres iam senescentes, vestibus corporis et capitis ornamento mutatae totidem,
					<lb/>panem et vinum pro populo universo cottidie offerentes. Hii omnes cottidie Dei
					<lb/>servitio et beatae Mariae ac urbis universae persistentes, suum officium per singulos dies
					<lb/>Deo et populo desideranti persolvebant. Scolae vero, ubi cantus magistri ad docendos
					<lb/>pueros cottidie conveniebant, in atrio ante ipsius ecclesiae regias duae erant, quae ab
					<lb/>archiepiscopo, cum opus erat, mercede data nummorum, scolares a magistris emendabantur
					<lb/>secundum quod Ezechiel propheta dicens affirmat: <hi rend="italic">Extra portam interiorem gazophilacia
					<lb/>cantorum.</hi> In atrio interiori, quod erat a latere portae respicientis ad aquilonem,
					<lb/>philosophorum vero scolae diversarum artium peritiam habentium, ubi urbani et extranei
					<lb/>clerici philosophiae doctrinis studiose imbuebantur, erant duae, in quibus ut clerici qui
					<lb/>exercitiis tradebantur curiose docerentur, longa temporum ordinatione archiepiscoporum
					<lb/>antecedentium, stipendiis a camerariis illius archiepiscopi, qui tunc in tempore erat, annuatim
					<lb/>earum magistris honorifice donatis, ipse praesul multoties adveniens, saeculi sollicitudines
					<lb/>a quibus gravabatur, a se depellebat, ac magistros ac scolares in studiis adhortans,
					<lb/>in palatiis sese demum recipiebat Ambrosianicis. Praeterea senodochia, e quibus alia
					<lb/>suscipiebant clericos peregrinos, alia mulieres tantum pauperes et peregrinas, alia infantulos
					<lb/>qui ante ecclesiae ianuas a parentibus qui eos nutrire ac fovere minime valebant
					<lb/>nimia paupertate attenuati, mittebantur, et mercede ac stipendiis obstetricibus ordinatis
					<lb/>pueriliter alebantur. At sacerdotibus universis hanc urbem incolentibus magister praeerat,
					<lb/>qui primicerius et coepiscopus vocatur, cui urbis totius ac plebarum omnium sacerdotes
					<lb/>humiliter ac devote obediebant; quibus ipse, quamvis de populo natus, tamen Deo et hominibus
					<lb/>carus, pro tempore in loco qui presbyterium vocatur congregatis, divinae legis
					<lb/>ac fidei catholicae mandata curiose docendo pandebat. Qui etiam subditorum meritis
					<lb/>exigentibus, saepe prout Deus illi administrabat, Dei dilectionem et proximi caritatem,
					<lb/>sine qua nemo placebit Deo, ceteraque arma iustitiae, quibus armati stare possent ac
					<lb/>adversariis resistere valerent, aperiebant. Praeter enim cetera sacerdotalia officia, quibus
					<lb/>curialiter decem praelati supradicti insistebant, sacerdotes omnes urbani virgam cottidie
					<lb/>praeter quadragesimam devote in manibus deportabant, quae rotunda atque levigata honore
					<lb/>decentissimo rectitudinis et apicem irreprehensibiliter tenebat, et ab omni macula polita,
					<lb/>inferius lamina circumdata, clavum acutum stringens, vim regiminis ipsis sacerdotibus
					<lb/>ostendebat, quatenus virgae illius rotunditas, rotundam et conglutinatam caritatem ac perfectam
					<lb/>mutuo Ambrosiani sacerdotes haberent, administrabat. Quicquid enim sanum est
					<lb/>et rotundum, scissuram non habens, perfectum est, de qua divina scriptura clamat: <hi rend="italic">Deus
					<lb/>non habitat in scissuris montium;</hi> et caritas quae multitudinem peccatorum cooperit, una
					<lb/>et perfecta est, de qua dicit apostolus: <hi rend="italic">Caritas patiens est, benigna est, non quaerit quae
					<lb/>sua sunt, non aemulatur, non agit perperam, non inflatur, non ambitiosa, non cogitat malum,
					<lb/>non irritatur, non gaudet super iniquitate, congaudet autem veritati, omnia suffert,
					<lb/>omnia credit, omnia sperat, omnia sustinet, caritas nunquam excidet;</hi> de qua dicit Gregorius:
					<lb/><hi rend="italic">Qui sine caritate virtutes congregat, quasi ventum in pulverem portat.</hi> Caritas quam
					<lb/>Deus erga humanum genus habuit antiqui parentis peccato emersum, ipsum hominem
					<pb n="72"/>
					<lb/>factum in cruce levavit; et caritas quae in cruce Deum levaverat, ipsa homicidis Iudaeis
					<lb/>indulgentiam seminabat, dicens: <hi rend="italic">Ignosce illis pater, quia nesciunt quid faciant.</hi> Ac eadem
					<lb/>sanctum Stephanum caritas amaverat. Per hanc enim caritatem invicem serviebant,
					<lb/>de qua dicit Apostolus: <hi rend="italic">Per caritatem invicem servite.</hi> Unde Veritas ipsa: <hi rend="italic">In hoc cognoscent
					<lb/>omnes, quia mei estis discipuli, si dilectionem habueritis ad invicem.</hi> Clavum in virga deferebant
					<lb/>acutum, ut peccatores et sceleratos verbi Dei disciplina sedule ac devote stimularent.
					<lb/>Unde sapiens Salomon loquitur dicens: <hi rend="italic">Verba sapientis quasi stimuli, et sicut clavi
					<lb/>in altum defixi.</hi> Recta erat virga, quoniam sub episcopum populum Dei regebant. Recta
					<lb/>erat, quia scripturarum rectitudinem tenere debebant. Recta erat, quia fidei catholicae
					<lb/>regulam per rectitudinem bonae operationis ac perseverantiae tenebant. Recta erat, quia
					<lb/>senes sustentabantur per sustentamentum bonae praedicationis, iuvenes refovebantur per
					<lb/>correctionem disciplinae. Recta erat virga, quia subtus acuto ferro terram scindens, corda
					<lb/>dura a peccatorum mole gravata ad poenitentiam revocans stimulabat; de quibus stimulis
					<lb/>dicitur per Salomonem: <hi rend="italic">Verba sapientis quasi stimuli, et sicut clavi in altum defixi.</hi> Recta
					<lb/>virgaerat illa, quam ad similitudinem virgae illius nostri sacerdotes in manibus deferebant,
					<lb/>de qua Dominus suis discipulis ait: <hi rend="italic">Nolite ferre aurum nec argentum aut in zona
					<lb/>aes, nisi virgam tantum.</hi> Recta virga erat, quae timpum virgae illius gestabat, quae
					<lb/>olim virgas Aegyptiorum magorum Pharaone astante rege durissimo devoravit. Quoniam
					<lb/>sicut Moysis virga digito Dei operante magorum illorum fantasticas virgas anichilavit, ita
					<lb/>nostrorum sacerdotum virga gentilium idola annullavit, et eas illico aurium audito christicolas
					<lb/>fidelissimos ad Deum convertendo effecit; de quibus David manu fortis in Domini
					<lb/>persona dixit: <hi rend="italic">Populus quem non cognovi, servivit mihi, obauditu auris obedivit mihi.</hi> Beata
					<lb/>et recta virga nostrorum sacerdotum, cuius similis in mundo, in cantu, in ornatu, ceterisque
					<lb/>cultibus divinis minime habetur, quae illius virgae timpum tenebat, quae olim populo
					<lb/>Israelitico petram Oreb percutiens aquas fluentissimas venis largissimis manantibus
					<lb/>propinavit. Recta virga illius sequens imaginem, quae quondam populo Ebraico, cum
					<lb/>iam saluti suae, Pharaone et exercitu insequente, iam iamque desperasset, per Moysem
					<lb/>spiritu Dei operante mari ter percusso ter aperuit, et Pharaone cum eius exercitu,
					<lb/>undis animi clausis, mari submerso, viam salutis ignea columpna antecedente aperuit.
					<lb/>Unde et recte prophetarum eximius David dixit: <hi rend="italic">Virga enim tua recta est, virga regni
					<lb/>tui;</hi> et item: <hi rend="italic">Virga tua et baculus tuus ipsa me Domine consolata sunt.</hi> Si enim eos in
					<lb/>sanctorum natalibus maxime ad psallentium, quod apud Romanos vocatur processio, supervenires,
					<lb/>vestibus nitidos, honestate ac devotione laudabiles, magis diceres episcopos quam
					<lb/>sacerdotes urbanos. Ordinarii vero archiepiscopum antecedentes, diacones subdiacones,
					<lb/>sacerdotes et quamplurimi notarii diversis ita splendebant ornatibus, quasi angelorum chori
					<lb/>multis cum Dei virtutibus hominis formam habentes apparerent. At layci omnes unum
					<lb/>dominum, laicum tamen, habentes, qui baculum ferulae uni, unus qui decem regebat
					<lb/>sacerdotes, ita venerabantur, quasi Dii essent apertissimi; de quibus propheta: <hi rend="italic">Ego dixi,
					<lb/>Dii estis et filii Excelsi omnes.</hi> De quibus ordines universi tam clerici quam laici, cum
					<lb/>opus erat, emendabantur. Et cum negotium alicuius rei exigente aliqua gravescente molestia,
					<lb/>vel ut iuvenum vel maiorum vitia resecarentur, universi ordines Dei amore virgis
					<lb/>aut sacris amonitionibus devote emendati invicem consolabantur; de quibus virgis et baculis
				<lb/>propheta dicens clamat: <hi rend="italic">Virga tuaet baculus tuus ipsa me Domine consolata sunt.</hi></p>
			</div>
			<div type="chapter">
				<head><lb/>36.</head> <p>Interea omnes urbani sacerdotes in manibus dexteris anulos cotidie deferebant,
					<lb/>quatenus ecclesiae sponsos sese ostenderent, et divinarum literarum peritiam habentes,
					<lb/>sincerae fidei signaculum et expressio veritatis omnibus fidelibus religiose apparerent.
					<lb/>Unde beatus magister et doctor Ambrosius in tractatu quem ipse super Lucam scripsit,
					<lb/>dixit: <hi rend="italic">Anulus quid est aliud, nisi sincerae fidei signaculum et expressio veritatis. Qui autem
					<lb/>anulum habet, et Patrem habet et Filium et Spiritum sanctum, quod significat Deum, cuius
					<lb/>imago Christus, et dedit pignus Spiritus in cordibus nostris, ut sciamus anuli istius, qui
					<lb/>in manu est datus signaculum, quo cordis interiora factorumque nostrorum mysteria
					<lb/>signantur. Igitur signati sumus, sicut et legimus: Credentes in quod signati estis Spiritu
					<lb/>sancto.</hi> Cetera vero clericalia ornamenta nec non et calceamenta ab omnibus laicorum
					<pb n="73"/>
					<lb/>ornatibus evidentissimis argumentis erant diversa. Et auream mediocritatem retinentes,
					<lb/>vicinis cari et civibus universis dilectissimi, in cunctis prosperabantur negotiis et in omnibus
					<lb/>obediebantur disciplinis. Dei enim amore ac antiquorum parentum remediis in urbe
					<lb/>huius non erat, qui omni anno secundum posse suum non reciperet sua in domo summa
					<lb/>cum devotione ad reficiendum duos sacerdotes aut quatuor aut duodecim aut plures, attendentes
					<lb/>illud euangelicum: <hi rend="italic">Qui vos recipit, me recipit, et qui me recipit, recipit eum qui
					<lb/>me misit.</hi> Et ut prophetae mercedem acciperent, magna cum humilitate et caritate ipsos
					<lb/>recipiebant. Itaque his et aliis misericordiarum multarum elimosynis, si quid offensionis
					<lb/>laicis inhaerebat, et sacerdotibus illos moribus bonis imbuentibus solvebatur. Caritas quae
					<lb/>multitudinem peccatorum cooperit, universos omnibus bonis affluentes ut mater tuebatur.
					<lb/>Praeterea aetas sine bellorum incursionibus gentium vicinarum aut hostium extraneorum
					<lb/>motionibus, in viris aut mulieribus perfecta integra atque iocunda erat. Et quamvis per
					<lb/>paucula tempora antecedentia otio vacabant, libidini aut variis cupiditatibus minime insistebant.
					<lb/>Tanta enim circa virorum et mulierum praecordia erat constantia, ut nemo nisi
					<lb/>suam uxorem aliam cognosceret. Et prius, quod incredibile videtur, triginta annorum
					<lb/>viri et mulieres erant, quam sese negotiis coniugalibus traderent; unde homines ac feminae
					<lb/>integri fortes atque perfecti, si invenirent hominem duorum pedum aut trium, hunc
					<lb/>non hominem, sed monstrum iudicabant. Aetas integra sana ac opibus universis habundans;
					<lb/>tempus habile, pacificum, iocundum, amoenum, caritativum atque salubre nobis in
				<lb/>omnibus gentibus, quorum in nostris finibus resonabat.</p>
				<p><lb/>EXPLICIT LIBER SECUNDUS.</p>
			</div>
		</div>
		<div type="book">
			<head><lb/>INCIPIT LIBER TERTIUS.</head>
			<div type="chapter">
				<head><lb/>1.</head> <p>Quandoquidem multa mei animi desiderium per diversa trahere conantur, et multis
					<lb/>mei animi vel ordinis quassatus tribulationibus, quas ipse iniuste a malis christianis,
					<lb/>si fas est dicere, perpessus sum, ad ea quae ego iam meis tabulis cardinalibus ad posterorum
					<lb/>tutelam denotata esse recolo, ceteris praetermissis quae occurrunt causis, incessanter
					<lb/>redire curabo. Sed quoniam ecclesiastici ordinis multos quodam fastidio nequissimae
					<lb/>pigritiae taediatos cognosco, qui in posteris multa sacrarum scripturarum rudimenta
					<lb/>ostendendo tradere potuissent, quibus sese a pseudosacerdotibus defendere ac liberare
					<lb/>potuissent, minime operam dederunt. Qui dum falsas praedicationes per simulatam castitatem
					<lb/>ac ficta ieiunia, caritatem habere sese omnino simulantes, donis, privatis divitiis,
					<pb n="74"/>
					<lb/>in domibus viduarum aut in angulis platearum praedicantes, gladios acute subministrant
					<lb/>acutissimos; de quibus prophetarum eximius: <hi rend="italic">Ut sagittent in obscuro rectos corde; dentes
					<lb/>eorum arma et sagittae, linguae eorum machaera acuta;</hi> de quibus Dominus: <hi rend="italic">Attendite a
					<lb/>falsis prophetis, qui veniunt ad vos in vestimentis ovium.</hi> Alligant onera gravia et importabilia,
					<lb/>digito autem suo nolunt ea movere; solvendos ligant, ligandos solvunt, et praedicatione
					<lb/>subtili viduarum in quadam plurima bona diripiunt; de quibus beatus Ambrosius
					<lb/>in sermonibus dicit: <hi rend="italic">Nihil interest apud Deum, utrum vi an circumventionibus quis res
					<lb/>alienas occupet, dum quoquo pacto teneat alienum.</hi> Et item propheta: <hi rend="italic">Veh vobis, qui decimatis
					<lb/>mentam et ciminum et anetum, et percutitis pugno impie.</hi> Hi sunt enim, Veritate
					<lb/>attestante, qui provocant iram Dei, de quibus sanctus Gregorius: <hi rend="italic">Deteriores sunt qui provocant
					<lb/>iram Dei, quam qui merentur;</hi> a quibus civitas Ambrosiana multa per tempora
					<lb/>libera, modo malorum civium meritis obsessa, divinarum literarum ac scientiarum multarum
					<lb/>margaritis velut porcis proiectis, contaminata et maculata est. Ecclesia enim Ambrosiana
					<lb/>Domino annuente sapientibus sacerdotibus levitis ac subdiaconibus super ceteras
					<lb/>Asiae abundabat ecclesias; unde in proverbium dictum est: <hi rend="italic">Mediolanum in clericis, Papia
					<lb/>in deliciis, Roma in aedificiis, Ravenna in ecclesiis.</hi> Sed multotiens advenire solet, ut
					<lb/>quanto sapientiores sunt multis, tanto suis exercitiis posteris minus providentes, hanc
					<lb/>miseram vitam quasi indocti et imbecilles per silentium misere transcurrunt, et qui vigilando,
					<lb/>laborando et scribendo aliis prodesse potuerunt, ut animabus suis quandoque sitientibus
					<lb/>aquam praepararent vivam, minime satagerunt; de qua caritate et misericordiae
					<lb/>aqua Dominus ad Samaritanam loquitur dicens: <hi rend="italic">Qui biberit aquam quam ego do, fiet in
					<lb/>eo fons aquae salientis in vitam aeternam.</hi> Sed ego homo quamvis tantillus, angustiis et
					<lb/>tribulationibus lassatus, fretus ut credo posterorum meorum meritis, qui haec videntes
				<lb/>cognoscent me ad suarum dignitatum laborasse honorem, ad inceptum festinare aggrediar.</p>
			</div>
			<div type="chapter">
				<head><lb/>2.</head> <p>Igitur praefinitis ac determinatis archiepiscoporum nostrorum causis, quas ego
					<lb/>multo sudore multoque labore antiquos sciscitando omnes, veritatem tamen amantes,
					<lb/>curiose repperi, ac civitatum Italiae totius librorum paginas rimando fere scrutatus sum,
					<lb/>et prout potui multa in brevi comprehendens, meis cartulis subscripsi; nunc ad historiarum
				<lb/>seriem redeam, quam legis peritus aliquis, prout fuit et in veritate comperi enarrare.</p>
			</div>
			<div type="chapter">
				<head><lb/>3. (2.)</head> <p>Aliquantis diebus post praeclarissimi Heriberti decessum transactis, civium universorum collectio
					<lb/>adunata est. Ob quam causam civitas coadunata sit, mihi narrare
					<lb/>perae pretium est. Civibus enim convenientibus in unum tam clericis quam laicis, longas
					<lb/>solventes orationes in populo, quatenus de acquirendo et eligendo archiepiscopo consulerentur,
					<lb/>quapropter quatuor maioris ordinis viros sapientes optimae vitae bonaeque
					<lb/>famae elegerunt, quibus electis, universae civitatis ordines ipsos ad imperatorem Henricum,
					<lb/>qui noviter surrexerat noviterque populum ipsum a maiorum manibus liberaverat,
					<lb/>summa cum diligentia direxerunt; et hiis imperatori repraesentatis, ipse discrete provideret
					<lb/>consciliis rimatis, quatenus unum de istis quatuor archiepiscopum laudando, anulo et
					<lb/>virga pastorali confirmaret, quem confirmatum cives maiores et minores indubitanter tenerent.
					<lb/>Factum est autem, Wido imperatoris fretus aminiculo, qui et ipse conscilium arcanum
					<lb/>domni Heriberti criminose imperatori denudaverat, ipsos cum paucis subsecutus est.
					<lb/>Cum enim in curia regali electi diacones Widonem vidissent, taciti intrinsecus ob pactum
					<lb/>quod ipse cum imperatore fecerat, singulo de se desperante, huius eventus rimati sunt.
					<lb/>Quid multa? Ventus est dies statutus, in quo imperator archiepiscopum suis cum omnibus
					<lb/>primatibus laudando confirmaret. Itaque ordinarii et capitanei ceterique per iussum
					<lb/>civitatis qui cum ipsis iverant, cum ante imperatoris praesentiam astitissent, et negotiis
					<lb/>verbis loculentissimis, ut natura dabat, multis episcopis et primatibus astantibus, ornate
					<lb/>denotassent, freti maiorum suorum dignitatibus et consciliis, tandem consederunt. Quibus
					<lb/>imperator respondens, inter cetera aliquantulum dubitans, videns viros sapientes, discretos
					<lb/>atque affabiles doctrinisque affluentes, inter se tacite Guidonis et horum causam diu
					<lb/>rimari visus est. Tandem voce propria Guidonem retro post omnes ibidem astantem
					<lb/>ante vocavit; quo vocato, universos percunctari coepit, si archiepiscopum vellent? Qui
					<lb/>tertio dixerunt: <hi rend="italic">Petimus, volumus, desideramus.</hi> Ad haec imperator: <hi rend="italic">Si ex toto corde
					<pb n="75"/>
					<lb/>petitis, vultis, desideratis, Guidonem accipite.</hi> Hoc audito clerici ac laici omnes minime in
					<lb/>primis haec audire cogitantes, vultibus pallidis voceque submissa renuerunt. Quo audito
					<lb/>imperator ipsos sciscitari coepit dicens: <hi rend="italic">Quod festum hodie celebratis?</hi> Responderunt:
					<lb/><hi rend="italic">“Sancti Materni.” Quis fuit iste Maternus?</hi> Responderunt: <hi rend="italic">“Primicerius nostrorum lectorum.”
					<lb/>Cuius prosapiae fuit?</hi> Responderunt: <hi rend="italic">“Cuiuscumque prosapiae sit, suscepimus eum.”
					<lb/>Ita, si cuiuscumque sit suscepistis, et Maternus vester fuit archiepiscopus, hunc Guidonem
					<lb/>probum virum suscipite.</hi> Igitur finitis ac praeordinatis consciliis quae imperator partim
					<lb/>private partim publice cum Guidone curiose egerat, in omnibus ipsum magnificatum ac
					<lb/>per omnia sublimatum direxit Mediolanum. Cum autem Guido venisset Mediolanum, cuius
					<lb/>fama negotii paulo ante urbem supervolaverat, usu antiquo ac imperiis imperatoris urgentibus,
					<lb/>honorifice ac devote susceptus est. Qui per viginti Ambrosianum archiepiscopatum
					<lb/>pacifice regens annos, prout tempus exigebat, omnia clericalia ac saecularia officia curialiter
					<lb/>ac devota, ut suus antecessor, custodire et magnificare sataguit. Qui circa saecularia
					<lb/>colloquia secretisque in consiliis astutus, circa proferenda verba vero facundus, in
					<lb/>divinis autem perparum eruditus. Interea ordinarii omnes, quos ipse multis beneficiis
					<lb/>multisque honoribus a dolore animi et a corporis indignatione, quibus antea in curia regali
					<lb/>famose imbuti fuerant, sedare ac mitigare minime potuit, ut desidium super ipsum
					<lb/>obnixe exerceretur, verbis inhonestis cottidie, tamen populi timore secrete, detrahebant.
					<lb/>In tantum enim illorum animi ira, odio, ambitioneque detestabili erant imbuti, tabescentesque
					<lb/>serviebant, ut quadam die cum ad celebranda divina mysteria mirifice ornati, prout
					<lb/>gradus uniuscuiusque postulabat, cum ipso Guidone ante beatae Mariae altare seriatim
					<lb/>venissent, malo suorum omine et posterorum tam maiorum quam minorum, cum suorum
					<lb/>veniam peccaminum a Deo summis cum lacrymis exigi debebant, Dei iram provocarunt.
					<lb/>Omnes enim relicto solum archiepiscopo quasi daemones sanctis sparsis thimatibus fugientes,
					<lb/>populo spectante et mirante universo, durisque subsannationibus stridentes evanuerunt.
					<lb/>Quo facto, pluribus perfusis lacrimis, prout potuit Guido mysterii solempnia celebravit.
					<lb/>zelum nequissimum! O invidia crudelissima! O ira sceleratissima! An ignorabatis,
					<lb/>Luciferum ipsum, quem Deus super omnes angelos scientia, claritate ceterisque
					<lb/>dignitatibus sublimaverat, nimia invidia honoris Dei irrecupabiliter cecidisse? Saltem
					<lb/>vel beati Ambrosii reverentia, cuius cathedram quamvis indignus ipse regebat, et episcoporum
					<lb/>reverentia ac ordinum vestrorum et ecclesiae totius orbis, animique vestri intentionem
					<lb/>propalare timuissetis. Vestris enim peccatis exigentibus, dum putastis illum vituperare,
					<lb/>cum ipso non post multum tempus sine misericordia cadentes redarguemini.
					<lb/>Verberastis illum verbis et subsannationibus multis, et vos popularibus flagellis verberabimini
					<lb/>innumerabilibus. Vos tabescente invidia voluistis ante Deum vestra confiteri peccata,
					<lb/>at Deus ipse, qui vobis non parcet, vestra reserabit flagitia. Reliquistis vestrum archiepiscopum
					<lb/>ad altare Dei solum, ut apertius eum malis artibus opprimeretis; et Deus ante
					<lb/>theatrum, populo astante crudeli, male aptatos pessimeque tractatos vos frustra nomen
				<lb/>Domini invocantes relinquet.</p>
			</div>
			<div type="chapter">
				<head><lb/>4. (3.)</head> <p>Ea tempestate domnus Guido Romae apud Romanum pontificem Leonem, ipsoque
					<lb/>Leone conscilium multis cum episcopis regente, qui antea Papiae synodum clementer
					<lb/>celebraverant, accusatus est. Qui cum magnifice, multis sapientibus clericis ac strenuissimis
					<lb/>militibus honoratus, accusationes quasi plumbo ipso in conscilio multis ac diversis
					<lb/>rationibus oppugnasset, et cuncta canonibus aliisque argumentis inimicorum callidas
					<lb/>superasset insidias: ecce subito suis altercantibus domesticis et archiepiscopi Ravennatis,
					<lb/>asserentes quod Ravennas archiepiscopus a dextro latere apostolici super Mediolanensem
					<lb/>sedere semper deberet, bellum gravissimum ortum est. Quo peracto, Deo annuente
					<lb/>ecclesia Ambrosiana per Guidonem sedem ipsam viriliter devicit, et religiose hodie
					<lb/>et semper tenebit. Et miles quidam Anselmus nomine, dum graviter in honore Dei et
					<lb/>beati Ambrosii bello in illo manu in dextera vulneratus fuisset, ita ut aperte amitteret
				<lb/>ipsam altera die omnino incolumis beati Ambrosii meritis apparuit.</p>
			</div>
			<pb n="76"/>
			<div type="chapter">
				<head><lb/>5. (4.)</head> <p>Qua tempestate Anselmus de Badagio, quem Guido ipse in sacerdotio paulo
					<lb/>ante consecraverat, omnes ordines tam maiorum quam minorum sacerdotum ob quandam
					<lb/>obedientiam cunctorum ordinum, communis quamvis parentum et sui usurpare quaerebat,
					<lb/>multis malis multisque praeliis inhoneste sollicitabat.Itaque ut Guido his malis
					<lb/>finem imponeret, trans montes ad regem ducens Anselmum, ut ipse huius causa negotii
					<lb/>discrete iudicaret, tetendit. Tandem rimatis negotiis multis, conscilio sane a Guidone accepto,
					<lb/>ut civitas tota pacem haberet diuturnam, lite ab Anselmo iureiurando dimissa,
					<lb/>imperator episcopatum Lucensem ei attribuit. Erat enim Anselmus in sermone potens,
					<lb/>divitiis affluens, qui et ipse sancta Dei euangelia circa tempora convenientia polite populo
					<lb/>reserando praedicabat. Factum est autem, cum Anselmus Lucense frueretur episcopatu,
					<lb/>Guido septem diacones ad opus ministerii Dei et praedicationis eius per omnia sapientes
					<lb/>bonique testimonii consecrando elegit. Et singulo per singulam dominicam de adventu
					<lb/>lucidissime praedicante, huius rei fama ad Lucensem Anselmum volitavit. Quod ipse
					<lb/>audiens ineffabiliter indignatus seseque quasi leo perstringens, intusque extuans, ira atque
					<lb/>odio ductus est, et quasi ursa in cavea ruminans verba non intelligibilia fundebat. Propterea
					<lb/>nimio commotus ardore secretissime cum paucis suae urbis clericis in die quo
					<lb/>sancti Ioannis sententia <hi rend="italic">In principio erat Verbum, et Verbum erat apud Deum, et Deus
					<lb/>erat Verbum,</hi> hoc populo clericisque omnibus exponendum tractabatur, in ecclesia yemali,
					<lb/>quasi sub occulto facie ad faciem ipsi praedicatori sese ostendens advenit. Eo in die
					<lb/>Ambrosius Biffus, quasi biffarius, biffarius quasi bina colloquia Graeca et Latina fando
					<lb/>ipsius euangelii sententias secundum doctores sanctos, maxime secundum beati Ambrosii
					<lb/>disciplinam mirifice tractando, Graeca Latine exponendo, tamquam non ut homo tractabat,
					<lb/>sed quasi angelus nuntiabat. Hoc Anselmus vultu pallidus, ira lividus, labiis tremulus,
					<lb/>animum iterum iterumque revolvens, omnia tamen audita adnichilans, suis receptus clericis,
					<lb/>domum nativam omnibus huius urbis clericis de eo omnino ignorantibus repedavit.
					<lb/>At clerici qui cum ipso venerant, ignorantes eius voluntatem, Deum et beatum Ambrosium
					<lb/>collaudantes super hiis quae audierant, mirabiliter admirati sunt, et nunquam tam
					<lb/>plenarie de deitate et humanitate aliquem humanum locutum fuisse multis assertionibus
					<lb/>testati sunt. Ad haec verba Anselmus magnam gerens sub pectore trabem, quasi leo
					<lb/>nimia ira commotus, balbutiens verbo, ut natura donabat, dixit: <hi rend="italic">Certe nisi feminas haberent
					<lb/>omnes huius urbis sacerdotes et levitae, in praedicatione et in aliis bonis moribus
					<lb/>satis congrue valerent.</hi> Cum clerici sui multis rationibus multisque exemplis resisterent,
					<lb/>maxime ut se ipse quid fuit aut quid fieri posset, et videndo recognosceret, annuntiarent:
					<lb/>fatigatus ira ac aliis malis artibus, in ieiuniis usque ad vesperas lectulo iacens et
					<lb/>minime dormiens, quievit. Qua tempestate chorum gloriosae virginis Mariae clericus
					<lb/>quidam, nomine Landulfus, de magna prosapia oriundus curialiter die ac nocte frequentans,
					<lb/>unus de notariis degebat, qui ambitionis gladio perfossus, et maxime super archiepiscopatum,
					<lb/>ad quem cotidie patenter ut canis anelabat, indesinenter ordines universos
					<lb/>sollicitabat, et omnes maiores et minores clericos, quia sibi ut animus eius anhelanti desiderio
					<lb/>cupiebat, minime favebant, cotidie suspectos atque perosos habens verbis ac
					<lb/>factis turpissimis indecenter insequebatur. Itaque lingua eius modo dulcem, modo amaram
					<lb/>aquam turpissimis verbis discurrentibus perfundens, nunc clanculo nuncque aperte
					<lb/>omnes detrahens, quasi adamas ipsorum corda induraverat. Praeterea alium forensem
					<lb/>clericum, levitam tantum, quem ipse Guido sibi consecraverat, Arialdus nomine, ortus in
					<lb/>loco Cuzago prope Canturium, artis liberae magister, ut magis ac magis animi sui
					<lb/>voluntatem erga ordines omnes indiscrete exardescentem exerceret, sibi associavit. Hic
					<lb/>enim Arialdus cuiusdam superbiae zelo gravatus, qui paulo ante de quodam scelere
					<pb n="77"/>
					<lb/>nefandissimo accusatus et convictus ante Guidonem, astantibus sacerdotibus huius urbis
					<lb/>multis, et partim quia urbani sacerdotes forenses togatos urbem intrare minime consentiebant,
					<lb/>et ecclesias civiles illis habere nisi per tonsuram non permittebant, per omnia
					<lb/>occasionem quaerebat qualiter omnes sacerdotes ab uxoribus, populi virtutem sollicitando,
					<lb/>removeret. Qui mala pro bonis reddens, non divino sed spiritu agebatur humano. Igitur
					<lb/>cum horum animos ac voluntates quibusdam experimentis Anselmus vidisset satisque
					<lb/>cognovisset, in tempestae noctis silentio secrete ad se convocari praecepit. Quibus advocatis,
					<lb/>aliquantulum illis congratulans, quorumdam clericorum superbiam ac mala acta, e
					<lb/>quibus sese reminisci poterat, ut ipsos inflammaret ac inflammati arderent, primo aperuit,
					<lb/>postea vero multis insertis sermonibus animavit, quatenus omnes sacerdotes suis
					<lb/>iussibus suisque consiliis ab uxoribus summo cum dedecore separarentur. Quo audito
					<lb/>Arialdus et Landulfus laetabundi conscilio rimato, non tandum omnino a Deo donato, sed
					<lb/>a malignantium iniquitatum fonte derivato, non Dei amore, sed invidia et odio onerato,
					<lb/>non misericordia, sed ira et ambitione et vesania detestabili suffulto, ut postea apparuit
					<lb/>et visum est in aperto, sub iureiurando constricti mutuo firmaverunt, quatenus sacerdotes
					<lb/>omnes et levitas a die illa et deinceps uxorem habere non paterentur, et sollicite ac
					<lb/>manifeste, nec vitam nec mortem timentes, et omnium sacerdotum acta quae usque ad
					<lb/>id tempus egerant, quanti periculi sunt quantaeque iniquitatis, populo ac civibus universis
					<lb/>oberrare panderetur. Conscilio autem inito, Anselmus omnia suffragia, e quibus ipsos adiuvare
					<lb/>et sustentare posset, iureiurando illis pollicitus est. Et mane facto, insalutato
					<lb/>archiepiscopo, quem ipse Guido in sacerdotio consecraverat, occulte ut serpens ab urbe
					<lb/>recessit. His ita adunatis ac firmatis consciliis, Landulfus in urbe manens, omnes scolares
					<lb/>quos habere poterat, in iureiurando quod ipse fecerat constringens, modo privatim modo
					<lb/>publice circumveniebat. Arialdus vero suos quos regebat scolares in eodem iuramento
					<lb/>constringens, apud Varisium morabatur. Quae omnia Guidonem archiepiscopum minime
					<lb/>latuerunt. Vultu enim placido cotidie demensissimas calliditates illorum subridens parvipendebat.
					<lb/>O Deus, qui cuncta vides occulta cordium, scrutaris universa statera iusta,
					<lb/>qui coelum et terram clausa manu tenes atque metiris, et mare et abissum verbo disponis,
					<lb/>cui devote cunctae obediunt creaturae: viri isti in tam bonis rebus quod initium
					<lb/>habuerunt, quam intentionem? Si enim bona intentione bonaque voluntate hoc Dei placitum
					<lb/>inchoassent, qui est adiutor operis esset protector laboris, cum Deus non vult
					<lb/>coacta servitia, apostolo attestante. Cur isti obliti Dei euangelia, coniurationem detestabilem
					<lb/>terribilibus iuramentis in populo sub obtentu placiti Dei, quod postea pataliam
					<lb/>vocatum est, exercebant? An Deus suorum meritis a cordibus illorum abraserat euangelicum
					<lb/>praeceptum, quod usque hodie clamat dicens: <hi rend="italic">Qui non iurat, non periurat; noli
					<lb/>iurare omnino neque per coelum neque per terram neque per capillum capitis tui, quia nec
					<lb/>potes facere unum album aut nigrum?</hi> An ignorabatis doctoris doctrinam dicentis: <hi rend="italic">Qui
					<lb/>non loquitur, non mentitur; sed de omni verbo otioso reddituri estis rationem?</hi> Quod si
					<lb/>ita est, de quantis malis iuramentis ac malis verbis reddituri estis rationem! Si odio
					<lb/>aliquo fecistis, frustra laboratis, de quo per euangelium Dominus dicit: <hi rend="italic">Tu habes trabem
					<lb/>in oculo tuo, et vis eicere festucam de oculo fratris tui? Ypocrita, eice primum trabem de
					<lb/>oculo tuo, et tunc videbis eicere festucam de oculo fratris tui.</hi> Si ira vos operosos fecit,
					<lb/>videte quid dominus pastor et magister noster Ambrosius sanctus in libro de Ioseph
					<lb/>dicat: <hi rend="italic">Ira saepe etiam innocentes in crimen adducit, quia dum iusto amplius irascimur et
					<lb/>volumus alienum coercere peccatum, graviora peccata committimus.</hi> Ideo apostolus ait: <hi rend="italic">Non
					<lb/>vos ipsos iudicantes karissimi, sed date locum irae,</hi> et Dominus per euangelium: <hi rend="italic">Qui irascitur
				<lb/>fratri suo, reus erit iudicio.</hi> Unde Apostolus, <hi rend="italic">Ira enim viri iustitiam Dei non operatur.</hi></p>
			</div>
			<div type="chapter">
				<head><lb/>6. (5.)</head> <p>Interea Arialdus cum apud Varisium moraretur, quadam die ex incorrupto, et
					<lb/>quasi furiosum cupiens seminare granum, quod male ventilando mondaverat, ecclesiae
					<lb/>gradum ascendens, per omnia sacerdotes diffamando, ut ab uxoribus male separarentur,
					<lb/>plebem verbis turpissimis rusticanorum commovendo obnixe operam dabat. Quod ut
					<pb n="78"/>
					<lb/>rustici ac sacerdotes auribus attonitis audierunt, haec minime in matutinis credentes,
					<lb/>ultra modum de his quae ab Arialdo dicebantur mirantes obstupuerunt, maxime affirmantes
					<lb/>quod nemo castitatem habere potest, nisi ei a Deo datum sit, dicente apostolo:
					<lb/><hi rend="italic">Quoniam datum bonum est, et omne donum perfectum de coelo sursum est, descendens a
					<lb/>Patre</hi>. Itaque coetu coadunato cunctorum ad Guidonem archiepiscopum, ut omnia seriatim
					<lb/>quae Arialdus noviter disseminaverat nuntiarent, unanimiter clerici et laici concurrerunt.
					<lb/>Quamobrem Guido advocatis Arialdo et Landulfo, ne usum antiquum bonosque
					<lb/>ecclesiae mores tam Ambrosianae quam totius linguae Latinae, tam Latinae quam
					<lb/>Graecae totius, criminose turbam sollicitando indiscretam conturbarent, prout potuit privatim
					<lb/>et curiose corrigendo amonuit; quin etiam multa alia mala multasque dissensiones
					<lb/>ac crimina diversa ex his posse oriri, verbis illis reserando ac notificando aperuit. Quibus
				<lb/>inter cetera quaedam verba euangelicae doctrinae benigne dicens aperuit:</p>
			</div>
			<div type="chapter">
				<head><lb/>7. (6.)</head> <p><hi rend="italic">“Nolite dare sanctum canibus, nec mittatis margaritas vestras ante porcos, ne
					<lb/>forte conculcent eas pedibus suis, et conversi disrumpant vos” Karissimi, videte quid apostolus
					<lb/>clamat, dicens “Si invicem mordetis, ab invicem consumemini;” et quid de te quid
					<lb/>doctor Gregorius dicat: “Expedit nobis multa quae inhonesta et incongrua videntur pati,
					<lb/>et multo melius, ne dissidium aut scandalum in ecclesia Dei inconsulte oriatur.” Unde
					<lb/>Dominus in euangelio: “Ve illi, per quem scandalum venit:” Et apostolus: “Tu quis es, qui
					<lb/>iudicas alienum servum? suo domino stat aut cadit; stabit autem;” et item: “Noli scandalizare
					<lb/>fratrem tuum, pro quo Christus mortuus est. ” Unde Veritas in euangelio: “Quicumque
					<lb/>scandalizaverit unum de pusillis istis, expedit ut mola asinaria suspendatur in collo
					<lb/>eius, et demergatur in profundum maris. ” Vel tangat vos Augustinus, sententiis humanis
					<lb/>dicens per semetipsum: “Neque ita reprehendamus quae manifesta sunt, ut desperemus
					<lb/>sanitatem; et vitabimus iudicium, de quo nunc dicitur: Nolite iudicare, ne iudicetur de
					<lb/>vobis. In quo enim iudicio iudicaveritis, iudicabitur de vobis, et in qua mensura mensi
					<lb/>fuerit is, in ea remetietur vobis. ” Praeterea quid beatus Ambrosius dicat super Lucam,
					<lb/>curialiter ac devote audiendo perspicite: “Nisi tu prius interiora tua vacua feceris ab omni
					<lb/>labe peccati, ne dissensiones contentionesque ex affectu tuo prodeant, non potes aliis ferre
					<lb/>medicinam. A te igitur pacem incipe, ut cum fueris ipse pacificus, pacem aliis feras.
					<lb/>Quomodo enim potes aliorum corda mundare, nisi tuum ante mundaveris? Tu habes trabem
					<lb/>in oculo, et vis eicere festucam de oculo fratris tui? Ypocrita, eice primum trabem de
					<lb/>oculo tuo, et tunc videbis festucam eicere de oculo fratris tui. ” Item Augustinus: “Facile
					<lb/>hii reprehendunt, qui magis amant vituperare et damnare, quam emendare atque corrigere.
					<lb/>Quod vitium est superbiae vel invidiae; et ideo pie cauteque vigilandum est, ut cum aliquem
					<lb/>reprehendere vel obiurgare necessitas coegit, primo cogitemus utrum tale sit vitium quod
					<lb/>numquam habuimus, vel quo iam caruimus Et si numquam habuerimus, cogitemus et nos
					<lb/>homines esse et habere potuisse; si vero habuimus et modo non habemus, tangat memoriam
					<lb/>communis infirmitas, ut illam reprehensionem aut obiurgationem non odium, sed misericordia
					<lb/>praecedat. Si autem cogitantes nosmetipsos inveniemus in eo esse vitio, in quo est
					<lb/>ille quem reprehendere parabamus, non reprehendamus nec obiurgemus, sed tantum congemiscamus,
					<lb/>et non illum ad obtemperandum nobis, sed ad pariter conandum invitemus.”
					<lb/>Unde “factus, apostolus, sum Iudaeis quasi Iudaeus, ut Iudaeos lucrifacerem,” et item:
					<lb/>“Factus sum infirmis infirmus, ut infirmos lucrifacerem; omnibus omnia factus sum, ut
					<lb/>omnes lucrifacerem. ” Vos dicitis quia sacerdotes impossibile est non adulterare et sacrificare,
					<lb/>et verum dicitis. Sed nostri sacerdotes Deo gratias usque hodie nec sunt nec nominati
					<lb/>sunt adulteri, sed curiose observant apostolicum praeceptum, ut sint unius mulieris
					<lb/>viri. Unde beatus Ambrosius super Abraham dicit: “Nulli licet scire mulierem praeter uxorem;
					<lb/>ideo coniugii tibi datum est ius, ne in laqueum incidas iniquitatis et cum aliena muliere
					<lb/>delinquas. Vinctus es uxori, noli quaerere solutionem: unde Salomon: A Deo, inquit,
					<pb n="79"/>
					<lb/>praeparabitur viro uxor.” Si enim in aliquid, ut humana fragilitas habet, delinquunt
					<lb/>praeter capitalia, per veram confessionem sua confitentes peccata a Deo iustificantur. Unde
					<lb/>magister noster Ambrosius in epistola Theodosii imperatoris clementer dixit: “Qui se accusat
					<lb/>cum peccaverit, iustus est, non ille qui se laudaverit.” Item beatus Ambrosius in
					<lb/>Beati Immaculati tractatu: “Qui se accusat, etsi peccator est, iustus esse incipit, quia nec
					<lb/>sibi parcit, et Dei iustitiam confitetur, quem putat latere nihil posse; ideoque Scriptura ait:
					<lb/>Iustus in exordio sermonis accusator est sui.” Preterea, fratres karissimi, quanta mala
					<lb/>quantaeque dissensiones nefandissimae quantaque homicidia quantaque adulteria ex his possint
				<lb/>verbis oriri, percipite.</hi></p>
			</div>
			<div type="chapter">
				<head><lb/>8. (7.)</head> <p>Nam enim illorum animi his et aliis verbis dulcorati, omnia quae illis possent
					<lb/>evenire prospera et adversa, animo trutinantes molificabantur. Et ecce quidam nequissimus,
					<lb/>cuius spiritus in naribus erat, verba turpissima adversus hos proferens, ore vesano
					<lb/>animos quos Guido prout poterat mitigaverat, nimia ira commovit. Itaque nimia indignatione
					<lb/>commoti, unanimiter ante ipsum Guidonem ex his nimium dolentem consurgentes,
					<lb/>verbis terribilibus affirmaverunt, dicentes, de his numquam tacituros, donec spiritus esset
					<lb/>in eis et lingua faucibus teneretur. Quibus prophetizantibus, inscii quid de se dicerent,
					<lb/>insalutato archiepiscopo palatium Ambrosianum cursu veloci, quasi fera crudelis mortali
					<lb/>sagitta percussa, exierunt. Ea tempestate cum beati Nazarii martyris translatio a civibus
					<lb/>universis utriusque sexus cereis magnis multisque ardentibus devote celebraretur, et
					<lb/>omnes sexus promiscui ad id officium celebrandum humiliter ac devote convenissent, et
					<lb/>Landulfus et Arialdus, iusiurandum quod fecerant memores, cum per plateas ac urbis
					<lb/>regiones sacerdotes ob coniugium aliquantulum diffamassent, quasi ranae palustres turgidi,
					<lb/>commixtim apud Sanctum Celsum convenissent, verbis vanissimis cum clericis quasi sues
					<lb/>cum canibus altercabantur. In qua translatione cum sanctus Ambrosius adviveret, quid
					<lb/>dicimus sancto sacerdote Ambrosio imperante super strepentes ranas egerit, sanctum
					<lb/>testem Augustinum affirmantem lector intellige: <hi rend="italic">Cum plurima ranarum murmura auribus
					<lb/>religiosae plebis obstreperent, sacerdos praecepit, ut tacerent et deferrent orationi sacrae
					<lb/>reverentiam. Tunc subito circumfusus strepitus quievit, et usque hodie paludes silent, ita
				<lb/>ut vix aut umquam aliquam ranarum, maxime illo in tempore, crepitantem invenisses.</hi></p>
			</div>
			<div type="chapter">
				<head><lb/>9. (8.)</head> <p>Interea quidam ecce sacerdos, quasi sagitta ab arcu volans, dentibus stridens,
					<lb/>oculos ut animal volvens, videns Arialdum et Landulfum novellis male dulcoratis, quibus
					<lb/>civitatem fere iam totam imbuerant, ad Arialdum ipse prosiliens iniicere sese manibus
					<lb/>comminabatur. Cum autem ipsum Arialdum verbis nimia ira tremulis sciscitando interrogasset,
					<lb/>si illa vera fuissent quae paulo ante iam civitate percrebrescente audierat, et
					<lb/>idem ipsum tam indiscrete et inconsulte per civitatem ac plateas de sacerdotibus locutum
					<lb/>ac male diffamatum esset, quasi insanus contra vesanum sine mora caput movens respondit:
					<lb/><hi rend="italic">Quod dixi dico, quod dico affirmo, quod affirmo ratione competenti approbare curabo.</hi>
					<lb/>Hoc audito sacerdos nimia indignatione commotus, manu dextra elevata ipsum graviter
					<lb/>alapizando alloquitur: <hi rend="italic">Tu solus in mundo universo per detestabilem ypocrisim audes
					<lb/>vitam sacerdotum diffamare. Numquid tu solus per execrabilem pataliam et quamplurima
					<lb/>sacramenta prava ac detestabilia populi flammam, quae impetu ut mare versatur, super
					<lb/>nos accendis? Numquid tu melior Abraham et Isaac et Iacob, Salomon, prophetarum
					<lb/>eximiusque David? Numquid tu melior apostolo Paulo, qui a Deo electionis vas est appellatus?
					<lb/>An tu solus iustior es multis Patribus sanctis et venerandis, quorum vita ac moribus
					<lb/>bonis Ecclesia primitiva refloruit et Deo annuente semper florebit? Numquid tu solus
					<lb/>multa sanctorum consilia parvipendens anichilare curabis? Numquid tu solus in
					<lb/>ecclesia Ambrosiana dissidium per falsam castitatem tuam, quae olim in palatio Ambrosiano
					<lb/>Guidone astante probata est, criminose seminabis? Si tibi Deus operum bonorum
					<lb/>perfectionem coelitus aministrasset, nos modo private, ac si opus foret quandoque publice,
					<lb/>sic publice ut in presbyterio nostro, emendando bonis verbis bonisque exemplis humiliter ac
					<lb/>devote corrigeres; unde Apostolus: “Si frater tuus peccaverit, corripe eum inter te et ipsum
					<lb/>solum. ” Potuit enim Christus dominus mundum uno verbo suisque imperiis subiugare; sed
					<pb n="80"/>
					<lb/>ut nos per patientiam et humilitatem regnum, quod superbus amisit, consequeremur in coelis,
					<lb/>karitative dicens in terris amonuit: “Quod tibi non vis, alteri ne feceris.” Quin et
					<lb/>ipsos crucifigentes, ut Dathan et Abiron, potuit vivos submergi. Dic mihi, cuius sanctorum
					<lb/>viam aggrederis? Enim ut verum dicam, numquam iustum inveni qui per periculosa sacramenta
					<lb/>ac pessimam diffamationem malos ad Deum invitos converteret, cum mali magis
					<lb/>soleant fieri duriores quam mitiores, et soleant magis poenis crudeliores fieri quam mitigari.
					<lb/>Unde Apostolus: “Deus non vult coacta servitia.” Et item Paulus: “Tu quis es, qui iudicas
					<lb/>alienum servum? Suo domino stat aut cadit, stabit autem.”</hi> His et aliis dictis sacerdos
					<lb/>Anselmus quaerens ipsum a tali revocare cogitatu, velut ignis fornacem ac ira leonem
					<lb/>inrevocabiliter exagitavit. Igitur cum huius rei fama ad Landulfum volitasset, et ut magis
					<lb/>ac magis, quod in obscuro dixerunt, super tectum divulgaretur, martyris veneratione relicta,
					<lb/>cui omnes devote convenerant, ac antiquorum veneratione omissa, arrepto manibus
					<lb/>Arialdo, furiose ac pessime vociferando cum paucis ad theatrum pervenit. Itaque missis
					<lb/>per civitatis vicos et plateas cartulis hominibus, perstrepentibus tintinnabulis multis et
					<lb/>magnis, ac garrulantibus feminis, quatenus omnes tam iuvenes quam senes, tam sapientes
					<lb/>quam insipientes, tam probi quam improvidi unanimiter convenientes, quae aedificationis
					<lb/>ac animae salutis forent, auribus audirent attentis, satagebant. Itaque civibus convocatis
					<lb/>universis, Arialdus quasi ardens totus pulpitum ascendens commune, oculis ut leo flammivomis,
					<lb/>nimiaque ira commotus, multa de sacerdotibus exprimens detestabilia, quasi
					<lb/>amnis nimia inundatione turgidus lapides sylvas homines ac pecora volvens emittebat
					<lb/>quasi munus ac durus parasitus sub obtentu religionis omnem turpitudinem, quae ab ore
					<lb/>hominis inhoneste proferri potest, ridenti populo emittebat. De cuius ore Deus illo in
					<lb/>tempore verba divina exire non permisit, nisi duos versiculos ab eo, ut mihi videtur,
					<lb/>satis dissonantes, dicens: <hi rend="italic">Qui mihi ministrat, me sequatur: me sequimini, si non vultis
					<lb/>offendere.</hi> Quae verba dominus noster Iesus Christus discipulos suos omnesque fideles
					<lb/>ad humilitatem servandam karitatemque cum omnibus habendam insinuans et dicens aperuit:
					<lb/><hi rend="italic">Qui mihi ministrat, me sequitur, et ubi ego sum illic erit et minister meus.</hi> Hanc
					<lb/>ipse postea cum traderetur, auriculam amputanti ostendit dicens: <hi rend="italic">An putas quia non possum
					<lb/>rogare Patremmeum, et exhibebit mihi modo plus quam duodecim legiones angelorum?</hi>
					<lb/>qua voce quove praecepto suos armavit apostolos, et armatos ab universorum daemonum
					<lb/>iaculis tutavit, et tutatos in aeternum coronavit. Qua voce Laurentius sanctus munitus,
					<lb/>tyranni iniquissimi saeva tormenta et ignium superavit globos, et ipsum crudelissimum
					<lb/>tyrannum ac semiustum, Dei iram merentem vicit. Qua voce sanctus Nazarius et Celsus,
					<lb/>angelorum Dei freti aminiculis, procellosi maris planitiem ut aridam terram intrepidi calcare
					<lb/>meruerunt. Quam vocem virgines et martyres sanctique omnes devote sumniam et
				<lb/>veram religionem sequentes, in aeternum et cum Christo remunerari meruerunt.</p>
			</div>
			<div type="chapter">
				<head><lb/>10. (9.)</head> <p>Cum autem Arialdus verbis turpissimis sacerdotes in populo pessime ac criminose
					<lb/>diffamando, orationi turpissimae finem imposuisset, et eamdem Landulphus stylo, prout
					<lb/>erat facundus, graviori reiterasset: in ea quae turpissimi in populo pandere ac divulgare
					<lb/>verecundarentur, populum quasi leones ac ferocissimas tygres praeda et calido sanguine
					<lb/>anxiae, adversus sacerdotes sollicitantes commovebant. Horum disseminatis verbis pestilenter,
					<lb/>subito multi, quibus alienum aes durissime exigebatur, quosque foris et intus dura paupertas
					<lb/>trucidabat, quamcumque occasionem quaerentes, unde miseros filios et uxores
					<lb/>saepissime verberatas recreare ac sustentare possent, immenso plausu ipsos laudabant;
					<lb/>alii vero simplices et idiotae sua pectora verberantes, quasi Petri et Pauli eorum verba
					<lb/>habebant. Quid multa? omnes concives fascinati, quasi maris saeva tempestas ac
					<lb/>aestualia fulmina, quae multos imparatos opprimere et mortificare solent, civitatem percurrentes
					<lb/>ut ursa catulis amissis, et turpissime velut famelici canes latrantes, sacerdotum
					<lb/>domos primo spoliando cursitabant; postea vero summo cum dedecore mulierum divortium,
					<pb n="81"/>
					<lb/>sine lege, sine iure, sine episcopo, non Deum sed pecuniam illorum amantes, gladiis
					<lb/>et fustibus faciebant. Interea sacerdotes imbelles haec omnia inmane ignorantes, animos
					<lb/>et oculos in coelum levantes, ut pecudes lupis subiacebant. At nobiles urbis, quorum
					<lb/>virtute sacerdotes paulo ante tuebantur, nimia ira et indignatione commoti, alii
					<lb/>urbem exiebant, alii ut procellosae calamitati finem imponerent, tempus expectabant.
					<lb/>Interea ex populo multi, licentia a iam dictis accepta, omnibus omissis negotiis quibus
					<lb/>misera huius mundi vita alitur corpusque vestitur, filii ac uxores foventur, magis rapinam
					<lb/>quam Deum amantes, sacerdotum domibus sine misericordia spoliatis, ut magis ac
					<lb/>magis his et aliis factis Dei iram mererentur, verbis ac verberibus turpissimis ipsos et
					<lb/>illorum familias insequebantur. Exinde cum urbanos sacerdotes lupi meridiani iam
					<lb/>iamque attrivissent, et opes quas male acquisiverant, consummassent, rabiem suam extendere
					<lb/>cupientes urbem exierunt. Qui studiose ab Arialdo amoniti et sub obtentu religionis
					<lb/>quasi canes ad apros venandum illecti, villas castella municipia circumeuntes, simili modo
					<lb/>pauloque durius sacerdotes omnes, quos invenire poterant, pessime non Deum sed pecuniam
				<lb/>quaerentes tractabant.</p>
			</div>
			<div type="chapter">
				<head><lb/>11. (10.)</head> <p>Itaque pars nobilium ac de populo multi, videntes sacerdotes indiscrete lacerari,
					<lb/>misericordia moti praeliis multis eos muniebant. Dum haec agebantur, temporibus
					<lb/>transactis aliquantis, Arialdus adiunctis sibi Landulfo et Oldeprando, quos ante in initio
					<lb/>huius rei sibi sociaverat, ut magis ac magis quasi per apostolicam licentiam in hiis se
					<lb/>et suos exerceret actibus, Romam ad apostolicum Stephanum, qui tunc noviter in tempore
					<lb/>degens surrexerat, occulte tetendit. Qui cum ante faciem apostolici repraesentatus
					<lb/>fuisset, et per ordinem quicquid Mediolani egisset, qualiterque summo cum dedecore sacerdotes
					<lb/>ab uxoribus separasset, multis astantibus clericis laicis et cardinalibus notificare
					<lb/>curavit; sed non sicut voluit, tunc acceptus est. Hoc audito, omnes qui aderant, universum
					<lb/>genus sacerdotum tam Latinum quam Graecum una lege videntes constringi, et
					<lb/>castitatem neminem habere posse nisi ei datum sit desuper, vehementer ut Romani admirati
					<lb/>sunt. Quorum unus cardinalis nomine Dionysius, qui in pueritia in ecclesiam
					<lb/>Ambrosianam fuerat nutritus, cognoscens omnes ordines Ambrosianos, qualiter devote ac
					<lb/>sine perturbationibus per multa tempora vixerant, per multa sanctorum Patrum exempla
				<lb/>currens, coram apostolico Arialdum et omnes qui cum eo venerant redarguens dicebat:</p>
			</div>
			<div type="chapter">
				<head><lb/>12. (11.)</head> <p><hi rend="italic">Cum huius inauditae pataliae placitum cogitasti commovere, qualiscumque intentionis
					<lb/>esses, ab apostolico aut ab aliquo religioso viro prius multis cum ieiuniis debuisses
					<lb/>consciliari, quam huiusmodi negotium tam magnum et tam periculosum cum viris inliteratis
					<lb/>inchoasse; et quod cum humilitate et patientia bonisque amonitionibus debebas docere, hoc
					<lb/>cum lanceis, fustibus, ut asseritis, laicis super sacerdotes currentibus administrasti. An
					<lb/>ignorabas Dei euangelium dicentis: “Qui vos tangit, me tangit?” et David prophetarum
					<lb/>eximius per Spiritum sanctum ipsum Saulem a Deo dampnatum cognoscens, ut nos informaret,
					<lb/>dixit: “Non licet mittere manum in Christum Deum. ” Enim nisi fueris Dei adiutus
					<lb/>misericordia, dignus es lapidi alligari et in profundum maris demergi, quoniam gloriosissimam
					<lb/>ac praeclarissimam Dei ecclesiam, in qua beatus Ambrosius multum laborando desudavit,
					<lb/>inconsulte scandalizasti! Cuius desidium crudeliter disseminatum et ante noviter
					<lb/>natum, ut video, universum mundum citissime laicis adversus sacerdotes studiose inhiantibus
					<lb/>invadet. Vera Dei ecclesia, ne desidium aut scandalum oriatur, multa per tempora sanctis
					<lb/>imbuta alimoniis, quamplurima sustinere ac pati consuevit. Hoc desidium est illud, unde
					<lb/>puerorum numerus infinitus sine baptismate diversis attritus mortibus crudeliter necabitur;
					<lb/>haec illa est occasio, ob quam multi iuvenes, dum naturam suam exercere non possunt,
					<lb/>contra naturam incurrentes delinquunt, et debitum quod uxori si haberent dum impendere
					<lb/>non possunt, in alterius inhiant uxorem. Saltem beatus Ambrosius te tangat, qui cum eum
					<lb/>quaedam mulier tangere conaretur, ore episcopali dixit: “Etsi ego tanto sacerdotio indignus
					<lb/>sum, non licet te mittere manum in Christum Deum.” Velint nolint, fustibus ac plagis
					<lb/>diversis castificas eos, imo incestos animo et corpore patenter reddis, cum Apostolus dicat:
					<lb/>“Deus non vult coacta servitia.” Et si tu cum tuis iustus, castus, pudicus, sanctus et
					<pb n="82"/>
					<lb/>bonus Dei misericordia esses, aspice quid veritatis magister discipulis dicat: “Et si perfeceritis
					<lb/>omnia, dicite quod inutiles servi sitis;” tu autem sacerdotes Dei, quos mundus totus
					<lb/>usque modo bonos et caros, iustos et fideles tenens, eis devote in cunctis obediebat, quamvis
					<lb/>tanto sacerdotio indigni, criminosis et seditiosis omnibus, qui nesciunt quid sit inter dexteram
					<lb/>et sinistram, criminose tradidisti. His enim verbis omnium sacerdotum vitam et
					<lb/>ecclesiarum cunctarum mores longasque eorum consuetudines crudelissimis Christianis quasi
					<lb/>canibus limfaticis ad rodendum sub obtentu castae religionis dedisti. Quod enim iuste ac
					<lb/>devote summaque cum humilitate tractari emendarique pietas divina exigebat optimis moribus
					<lb/>bonisque exemplis, hoc fustibus, lanceis ensibusque populi insensati pertractandum, imo
					<lb/>conculcandum commisisti. Potuit namque dominus noster Iesus humani generis redemptor
					<lb/>uno imperio suae maiestatis totius mundi incredulos Christianos facere perfectos, et omnes
					<lb/>crucifigentes se uno in momento viros in infernum demergi; at ut nos summa cum patientia
					<lb/>hostem antiquum, serpentem crudelissimum, humani generis inimicum superare et prosternere
					<lb/>possimus, Veritas dicens benigne admonuit: “In patientia vestra possidebitis animas
					<lb/>vestras. ” Scio enim et vere scio; verba vestra bona et rationabilia videntur et laude
					<lb/>digna; sed quia zelo Dei non incepistis, ab omni munere a Deo privemini. Decet namque,
					<lb/>omnes ecclesiasticas dignitates, omnes honores, quales ab aliquo reprehendi non possunt;
					<lb/>sacerdotes vero per omnia bonos. Sed dicit Deus cuidam sese interroganti: “Quid me
				<lb/>dicis bonum? nemo bonus, nisi solus Deus.”</hi></p>
			</div>
			<div type="chapter">
				<head><lb/>13. (12.)</head> <p>Cum autem haec et multa alia Arialdo suisque sociis diceret Dionysius, et a
					<lb/>multis clericis verbis inhonestis subsannaretur, apostolicus silentium manu imperavit.
					<lb/>Interea idem apostolicus perpauca loquens, ita in medium se habuit, quod nec cardinalem
					<lb/>laudavit nec Arialdum dampnavit. Quo audito, Arialdus a gloria quam Romae habere
					<lb/>sperabat omnino frustratus, cognoscens animos astantium omnium ecclesiae Mediolanensis
					<lb/>compatientes, tremens et pallidus quasi mortuus obriguit. Tandem apostolicus multis
					<lb/>ac diversis conscillis rimatis, adiuncto post aliquot dies Anselmo Lucensi episcopo, quem
					<lb/>supra memoravi, ut tantae cladi finem imponeret et sacerdotes a perfidis liberarentur
					<lb/>omnibus, et quod ipse Arialdus inchoavit corroboraretur, ut quodammodo ecclesia Mediolanensis
					<lb/>suis iussibus obtemperaret, Arialdum, Anselmum Lucensem episcopum, et Ildeprandum
					<lb/>iam archidiaconem factum ecclesiae Romanae, uno animo consentientes Mediolanum
					<lb/>direxit. Quorum unus supradictae irae lividus, alter nimia indignatione altitudinis
					<lb/>Mediolanensis ecclesiae commotus, zelo zelabant nequissimo. Qui cum Mediolanum attigissent,
					<lb/>secus omnia tractarunt quam apostolicus eis denotasset. Ea tempestate civium
					<lb/>diversae turmae, aliae sacerdotum pietate, qui male ab Arialdo et eius parte tractabantur,
					<lb/>cotidie ut hostes sese necantes praeliabantur. Itaque Anselmus et Ildeprandus populi furorem
					<lb/>timentes, clanculo vocatis civibus quos habere poterant, quantum linguae eorum exprimere
					<lb/>valuerunt, sine misericordia, sine caritate, callide frementes ediderunt: <hi rend="italic">Non attenditis Dei
					<lb/>euangelium dicentis: “Nolite mittere margaritas ante porcos, ne forte conversi disrumpant et
					<lb/>conculcent eas pedibus suis”.</hi> Ad ultimum ipsum Guidonem archiepiscopum, in primo haec
					<lb/>omnia parvipendentem, qui ipsum Anselmum in sacerdotio consecraverat, Symoniacum vocantes
					<lb/>et omnia eius detestantes obfuscarunt. Quid multa? tantam enim ruinam et dissidium
					<lb/>atque discordiam pessimam seminarunt, quantam olim Naburzadan princeps militiae
					<lb/>in populo Israelitico immisit, et quantam videns Aman, qui in ligno quod Mardocheo
				<lb/>paraverat dampnatus pependit, et quantam Absalon David patri suo iniuste commovit.</p>
			</div>
			<div type="chapter">
				<head><lb/>14. (13.)</head> <p>Transactis autem fere iam septem annis, in quibus partibus utriusque nunc
					<lb/>prospera nuncque adversa duris bellorum exercitiis occurrerant, Arialdus et Landulfus extuantibus
					<lb/>animis tacite rimari coeperunt, quem de capitaneis aut de valvassoribus super
					<lb/>huiusmodi negotia ad opus bellicum super sacerdotes praeponere possent, quatenus eius
					<lb/>conscilio ac gladio tuti libere praedicarent, curialiterque docerent, implere satagerent.
					<lb/>Cum haec agebantur, ecce Herlembaldus frater Landulfi, ex magna prosapia capitaneorum
					<lb/>oriundus, miles ut natura dabat strenuissimus, barbam ut usus antiquus exigebat quasi
					<lb/>purpuream gerens, tenui vultu, oculis aquilinis, pectore leonino, animo admirabili, circa
					<lb/>orationes in populo solvendas cautus, rigidus in bello ut Caesar, in angustiis mitis nimisque
					<lb/>apparens, sublimi corde, corpore subtili et aequali, membris et cruribus decentissimis,
					<pb n="83"/>
					<lb/>tibiis ac pedibus subtilissimis, pernoctare doctus ob hostes, et conscilio providus multum,
					<lb/>in quo natura militiae nichil offendebatur, noviter ab Ierosolimis perosos habens
					<lb/>maiores redierat, ubi cum iuvenili aetate floresceret, et more solito sibi uxorem desponsasset,
					<lb/>et ipsam in veritate cum clerico quodam iocasse certis indiciis comperisset, nuptiis
					<lb/>omnino omissis tacite aufugit. Hic et Landulfus et alii fratres ex illicito coniugio, ut
					<lb/>comperi in veritate, nati sunt; quorum parentes Heribertus archiepiscopus permultum
					<lb/>laborans gladio verbi Dei separare non potuit. Hunc Arialdus et Landulfus frater eiusdem
					<lb/>cum visitandi gratia noctu circumvenissent, datis osculis, talibus adorsi sunt verbis:
					<lb/><hi rend="italic">O Herlembalde in omnibus venerande, pro tuo reditu nos Deum collaudantes gratias ei
					<lb/>referimus immensas. Sicut enim Deus te in terra et in mari multis quassatis procellis
					<lb/>nobis conservare et reddere sua benignitate disposuit, vitiisque modo saeculi miles fuisti, sic
					<lb/>decens et competens ratio est, ut exinde Dei et catholicae ecclesiae miles efficiaris strenuissimus,
					<lb/>et quod nos usque modo perficere non potuimus, tua dextra adiuti implere ac perficere
					<lb/>valeamus. Esto quasi Mathatias vel filii eius qui pro templo Dei et populi eius
					<lb/>libertate mortui sunt, et vitam habentes aeternam in Christo sunt feliciter coronati. Liberemus
					<lb/>ecclesiam Dei, multis temporibus obsessam et ab uxoratis sacerdotibus detentam, tu
					<lb/>lege gladii, et nos Dei. Conserva praemium, quod in visitatione sepulcri Dei habere meruisti.
					<lb/>Liberasti sepulcrum Dei, libera igitur ecclesiam eius.</hi> Quibus haec et multa alia
					<lb/>dicentibus, Herlembaldus alta trahens suspiria, citissime prospera citiusque adversa animo
					<lb/>videns quae sibi evenire possent, quasi fatigatus consedit. Qui diu tacens, de omnibus
					<lb/>quae in urbe super sacerdotes fecerant, et qualiter populi maiores et minores duris cottidie
					<lb/>praeliis sollicitabantur, dubitans omnino talibus commisceri actionibus, respondere
					<lb/>renuebat. Tandem multis circumventionibus, ut Romam pergeret et conscilio apostolici
					<lb/>consentiret, impetraverunt. Quo in tempore, mortuo Stephano quem supra commemoravi,
					<lb/>divino flagello, qui vix per novem menses sede apostolica potitus est, omnibusque
					<lb/>successionibus, Anselmus Lucensis episcopus sedem apostolicam papa iam factus regebat.
					<lb/>Cuius factum quomodoque fidem adquisivit Romanis oculis perscrutantibus abyssum
					<lb/>omittam. Itaque Arialdus domi Landulfo dimisso, congruo tempore Romam tendens ac
					<lb/>secum Herlembaldum ducens, Anselmo qui altero nomine vocatus est Alexander, cum
					<lb/>ipso sese repraesentavit. Quibus cognitis Alexander super eorum colla ruens permultum
					<lb/>laetatus, et convocans illos in interiori camera, secrete de civitatis statu et negotiis ecclesiasticis
					<lb/>scisitatus est. At Arialdus videns apostolicum ad omnia quaecumque exigeret
				<lb/>paratum, maxime quod conscilio eius anteacta faciebat, inter cetera dixit:</p>
			</div>
			<div type="chapter">
				<head><lb/>15. (14.)</head> <p><hi rend="italic">Pater venerande, Creatori omnium gratias refero immensas, quod te in tanto
					<lb/>honoris culmine per suam misericordiam sublimare et exaltare disposuit. Nunc itaque meus
					<lb/>animus multis attenuatus angustiis cognoscit, quod dilectio tua olim mihi amicabiliter promittebat.
					<lb/>Ut omnia enim omittam, tuae paternitatis clementiam suppliciter et obnixe exoro,
					<lb/>ut hunc militem Herlembaldum, virum bello probum conscilioque strenuissimum, in omnibus
					<lb/>confirmatum et cohortatum et a Dei parte, beati Petri et vestri munitum, mihi attribuas
					<lb/>defensorem, et vexillum victoriae accipiat, ut securius militans nos possit defendere et tuos
					<lb/>olim rebelles humiliare.</hi> Et dum per plurimas orationes incitativas eum adhortaretur,
					<lb/>super hoc finem imposuit. Quo audito apostolicus, per plurimum haec intra se admirans,
					<lb/>videns quam sit grave periculum civilia bella adhortari, circa hoc negotium per tres dies
					<lb/>consciliandi inducias dedit. Interea Arialdus festinans ad Oldeprandum cancellarium et
					<lb/>archidiaconem ex monacho factum cucurrit, qui residens in palatio, militiam Romanam
					<lb/>quasi imperator regebat. Hunc aggrediens Arialdus, omnia alta et magnifica acta Mediolanensium,
					<lb/>archiepiscoporum et sacerdotum contumaciam adversus pontificem Romanum
					<lb/>longo ex tempore nactam, quatenus ipsum magis ac magis animaret, patefecit. Hoc
					<lb/>audito, sopitis illico omnibus aliis negotiis quibus implicitus erat, dixit se apostolicum ad
					<pb n="84"/>
					<lb/>omnia quae poscebat adhortari. Quid multa? Alexandro et Oldeprando in uno consentientibus,
					<lb/>vocato Herlembaldo et Arialdo, astantibus multis, vexillum manu quoddam tenens,
					<lb/>ac ipsum prout poterat benedicens, sub quandam obedientiam et inauditam ei attribuit.
					<lb/>pater, ubi eras? caedisti filios scorpionibus! Hoc facto Arialdus quasi leo confidens et
					<lb/>in omnibus congratulans, hospitio receptus est; et veniens Mediolanum, omnia quae Romae
					<lb/>fecerat, suis collectis operuit. Cum autem in urbe Herlembaldus et Arialdus venissent,
					<lb/>paulo plus in solito sacerdotes sub uxoria occasione in cunctis actibus et verbis laicorum
					<lb/>perplurimis illis adiunctis vituperabant. Cumque illis omnia prosperabantur in manibus,
					<lb/>magis ac magis accendebantur. Si enim casu sacerdotem invenirent ministerium divinum
					<lb/>celebrantem, qui suis non obtemperasset monitis, illico quasi facti vesani a sacris multis
					<lb/>obiurgationibus retrahebant altaribus. Interea Herlembaldus ut placiti initium habuit,
					<lb/>secrete die ac nocte iuvenes civitatis ordinis utriusque populi et nobilium fortissimos duci
					<lb/>ad se faciebat; quos complectens, in singulorum colla ruens, ad iusiurandum quod antea
					<lb/>Arialdus et Landulfus fecerant, ut pataliae placitum tenerent, multis donis multisque promissis
					<lb/>studiose alliciens impingebat. At illos quos nec donis nec promissis nec ullis
					<lb/>adulationibus sibi adiungere poterat, aut minis aut blanditiis illorum filios de fontibus
					<lb/>trahens sacris sibi adsociabat. Dum haec agebantur, Herlembaldus Landulfus et Arialdus
					<lb/>theatrum et inopinate prosilientes, turpiter de sacerdotibus coram omni populo concionati
					<lb/>sunt. Itaque animis universorum sciscitatis, sacerdotes quos uxoratos invenire poterant,
					<lb/>iuvenum freti iuramentis ac multitudine vulgi conducta, quorum voces et facta vile pretium
				<lb/>movebat, turpiter tractari permittebant.</p>
			</div>
			<div type="chapter">
				<head><lb/>16. (15.)</head> <p>Ea tempestate Guido archiepiscopus, quem supra commemoravi, Mediolanensis
					<lb/>ecclesiae summo cum dedecore cathedram regebat. Qui dum imprimis clandestinam tempestatem
					<lb/>sacerdotum, culmine sui honoris fretus, parvipendens adiuvare eos distulit, postmodum
					<lb/>proximo in tempore consacerdotum omissis adminiculis, nec illis subvenire potuit,
					<lb/>nec se adiuvare sataguit. Nam Herlembaldus Landulfus et Arialdus, cum sacerdotum
					<lb/>omnia fuissent prout vellent negotia, verborum sagittis omnino extensis, per simoniacam
					<lb/>Guidonem quasi episcopi in synodo damnabant. Quapropter Guido convocatis suffraganeis,
					<lb/>quos habere potuit, ut scandalum populi Herlembaldi Landulfi et Arialdi adorsum
					<lb/>sibi devitaret, Novariam ex concessione Alexandri apostolici, quem ipse Guido in sacerdotio
					<lb/>consecraverat, synodum celebravit immensam. Ubi cum toto clero suo de tantis
					<lb/>malis tantisque desidiis, quae super se et super clerum suum inopinate et incompensabiliter
					<lb/>supervenerant, humiliter conquestus est, et qualiter hiis malis finem imponerent,
					<lb/>precatus est. Interea omnes episcopi rogabant sacerdotes Mediolanenses, ut cum ipsis
					<lb/>summo cum honore quoad iuvaret, spretis omnibus civibus Mediolanensis civitatis, magnifice
					<lb/>viverent. Qui renuerunt, malentes domui suae supplicium quam foris gaudium. Quibus
					<lb/>fere per quindecim dies commorantibus, ut erant mutuo consciliati, honorifice ad Arialdum
					<lb/>Herlembaldum et Landulfum legatos miserunt, quatenus ipsi si vellent, cum paucis
					<lb/>sine impetu, sine furore, sine belli incursione, sine altercationibus malis synodo convenirent,
					<lb/>et iustitiam quam praeliis saevisque contentionibus vindicare cernuntur, humiliter
					<lb/>ac devote declararent, et quae dampnandum, cum iustitia praescriberent. Hoc audito,
					<lb/>Herlembaldus Arialdus et Landulfus subridentes, omnino illis interesse episcopis respondentes
					<lb/>renuerunt. At suffraganei omnes cognoscentes Herlembaldi Arialdi et Landulfi
					<lb/>voluntatem, in ultimo die celebrato conscilio, videntes ingentia mala super metropolitanum
					<lb/>Guidonem eiusque sacerdotes dedie in diem ingravescere, dampnantes ipsos eorumque
					<lb/>fautores flagello divino, quousque ad emendationem dignam humiliter ac devote venirent,
					<lb/>operam dederunt dicentes: <hi rend="italic">Falces canonum et enses sedis apostolicae intortae super
					<lb/>subditos rebelles et non obedientes praelatis, a parte Dei et beati Petri apostoli et etiam
					<lb/>beati Ambrosii, donec ad emendationem venerint dignam, sint super eos eorumque fautores.</hi>
					<lb/>Quo in tempore Leo Vercellensis episcopus, vir discretus et in cunctis sapientissimus
					<pb n="85"/>
					<lb/>divinis, virgam in manibus tenens pastoralem, sese et coronam episcoporum elevans ac
				<lb/>in facie Guidonis intuens, lacrimis ab eius oculis crebre manantibus dixit:</p>
			</div>
			<div type="chapter">
				<head><lb/>17. (16.)</head> <p><hi rend="italic">Pater amande et o Guido reverende et o rector Ambrosianae ecclesiae super
					<lb/>quamplures venerande, et o chorus Mediolanensis super omnes choros linguae Latinae
					<lb/>omnibus instructus divinis! quamvis malorum clericorum ac civium tuorum falsa iustitia
					<lb/>modo submersus sis, qui tantis iam annis inter omnes floruisti, recordamini quod Veritas
					<lb/>per euangelium cottidie clamat: “Beati eritis cum vos oderint homines; et cum separaverint
					<lb/>vos et exprobaverint et eiecerint nomen vestrum tamquam malum propter Filium hominis,
					<lb/>gaudete et exultate, ecce enim merces vestra copiosa est in coelis,” et iterum: “Vestri capilli
					<lb/>capitis omnes numerati sunt. Nolite timere, multis passeribus meliores estis vos. ” Sicut in
					<lb/>prosperis ordini nostro non datur gloriari, sic in adversis non expedit conturbari. Unde
					<lb/>sapiens magister dicens ait: “Nec prospera te elevent, nec adversa conturbent.” O fratres
					<lb/>et o patres karissimi, decet nos omnium fidelium animas, quibuscumque scismatum causis
					<lb/>deviatae sint, multo sudore multoque labore ad sanctae Ecclesiae revocare gremium, et
					<lb/>revocatae, cum ipsis in Deo gaudere. Sin autem ipsas ullo modo revocare non possumus,
					<lb/>et quaerunt nos subtili occasione submergere ac omnimodo suffocare iniuste conantur, habemus
					<lb/>Veritatis euangelium cottidie nos admonentis, dicens: “Si vos persecuti fuerint in unam
					<lb/>civitatem, fugite in aliam. ” In veritate, o patres karissimi, comperimus Veritatem ipsam
					<lb/>in euangelio dicentem: “Non est propheta sine honore, nisi in patria sua et in cognatione
					<lb/>sua. ” Multi enim civium vestrorum vitio ypocritarum detestabilium, de quibus dicit Dominus
					<lb/>“ve vobis ypocritae, qui seducitis animas innocentium,” seducti quaerunt, sicut Christum
					<lb/>quondam Iudaei, vos mordere canumque more lacerare; sed cum Dominus in proximo
					<lb/>vos igne sui Spiritus sancti vindicabit, et emortuos quasi canes iacentes per plateas
					<lb/>videbitis, et superstites illorum mala, quae in vobis iniuste tulerint, recordabantur, gementes
					<lb/>dicite illis, sicut Christus quondam filiabus Ierusalem: “Filiae Sion, nolite flere super
					<lb/>me, sed super vos flete et super filios vestros. ” Cum autem multorum regum et ducum
					<lb/>usque ad id tempus ex animo et ex libris antiquorum voluminum recolligi, ex quibus iniuste
					<lb/>Mediolanensem ecclesiam lacte Ambrosianico fonte commovere et conturbare quaesierunt,
					<lb/>et qualiter postea Dei dextra infamati et ad nichilum redacti sint: spero Dei misericordia
					<lb/>adiuti vos citissime liberari. Et si Deus nostris peccatis nostrisque malis meritis, illis in
					<lb/>nobis omnes detestandas intentiones implere ac perficere permiserit, hoc ad illorum perniciem
					<lb/>tam corporum quam animarum procul dubio a Deo esse concessum credite. Si enim
					<lb/>de fide catholica aut de Simoniaca haeresi aut de ecclesiasticis negotiis quiete tractare ac
					<lb/>inquirendo disputare vellent, huic sancto concilio interessent, et nos aut rationibus illorum
					<lb/>negotiis canonice determinatis quiete consentiremus, aut apertis sententiis per canonum rectitudinem,
					<lb/>quae mentiri non possunt, ipsos nos convinceremus. Sed quia vili occasione vos
					<lb/>et substantiam vestram ac perniciose invadere quaerunt, ideo verbis pessimis vos et ordines
					<lb/>vestros modo velut canes limfatici feraliter dilacerantes, huic nostro concilio humiliter ac
					<lb/>devote, ut decet, interesse verbis turpissimis renuerunt. Ecce, o Patres, tempus adest,
					<lb/>unde beatus Ambrosius in libro Pastorali dolebat, cum dicit: “Dolemus contra priorum
					<lb/>monita Patrum inolevisse vota perniciosissima posteriorum. Nam quanto frequentius illi noxia
					<lb/>vetuerunt, tanto studiosius isti perpetrare vetita non quiescent.” Ecce enim Yeremias cum
					<lb/>dicit: “Inventi sunt in populo meo impii insidiantes quasi aucupes, laqueos ponentes et
					<lb/>pedicas ad capiendos viros, sicut decipula plena dolo. Ecce ego dabo in populum istum
					<lb/>ruinas, et ruent in eis patres filiis simul, vicinus et proximus peribunt. ” Item Ezechiel
					<lb/>propheta: “Egressa est contritio, floruit virga, germinavit superbia, iniquitas surrexerunt
					<lb/>in virga impietatis.” Unde sicut Esaias locutus est super Yerusalem, sic ego super Mediolanum
					<lb/>per eumdem Esaiam dico: “Quomodo facta est meretrix civitas fidelis plena iudicii?
					<lb/>Iusticia habitavit in ea, nunc autem homicidae; argentum tuum versum est in scoriam,
					<lb/>vinum tuum mixtum est aqua. ” Itaque tantis ecclesiae honoribus ac dignitatibus attenuatis
					<lb/>condolens, sicut Hieremias dicens plorabo: “Quis dabit capiti meo aquam et oculis meis
					<lb/>fontem lacrymarum, et plorabo die ac nocte. Unusquisque se a proximo suo custodiat,
					<lb/>et in omni fratri suo non habeat fiduciam, quia omnis frater supplantans supplantabit, et
					<pb n="86"/>
					<lb/>omnis amicus fraudolenter incedit. ” Quorum finem David prospexit, cum dicit: “Insidiatur
					<lb/>ut rapiat inopem, rapere pauperem dum attrahit eum in laqueo suo, humiliabit et inclinabit
					<lb/>se, et cum armis suis cadet in mortem.” Veniet illis laqueus quem ignorant, et captio
					<lb/>quam occultaverunt apprehendet eos, et in laqueum incident ipsum. ”</hi> Quibus dictis idem
					<lb/>se revertens ad sacerdotes, quasi primum haec verba inchoasset, dixit: <hi rend="italic">“Patres, et o fratres
					<lb/>karissimi, quamvis per multa mala et multis temporibus commodi et conturbati sitis,
					<lb/>decet tamen vos, prout expedit, quod Veritas clamat reminisci:“In patientia vestra possidebitis
					<lb/>animas vestras. ” Et item: “Nolite timere eos qui corpus occidunt, animam autem
					<lb/>non possunt occidere. ” Inter cetera beati Ambrosii omnium linguarum confessorum conscilium,
					<lb/>quod in Vercellensi epistola loquitur, audite cordibusque percipite: “Non sit in
					<lb/>vobis desidia, non sit pravum os lingua amarior. Nolite in consilio vanitatis sedere;
					<lb/>scriptum est enim: Non sedi in consilio vanitatis. Nolite audire detrahentes proximis, ne
					<lb/>dicatur unicuique vestrum: Sedens adversus fratrem tuum detrahebas. ” Item idem super
					<lb/>Beati Immaculati: “Cogitet quis, quemadmodum pedem suum dirigat, manum suam adserat,
					<lb/>ne impetu indignationis impulsus, cum repellere iniuriam cogitat, ipse alteri iactum
					<lb/>notabilis caedis inlidat. ” Et “si longe est a peccatoribus salus, tamen nemo desperet,
					<lb/>quia multae misericordiae Domini. Miserebor, inquit, cui misertus ero.” Fratres karissimi,
					<lb/>in quod beatus Ambrosius dicit, credimus quod dixit et quod locutus est per Spiritum
					<lb/>sanctum. Item in Beati Immaculati: “Qui hic se aurum putat, habet plumbum, et qui
					<lb/>putat se granum tritici, habet stipulam, quae possit comburi.” Sed hic multi sibi aurum
					<lb/>habere videntur. Non illis invideo. At ut nos huius sermonis finem imponamus, dicam
					<lb/>cum beato Ambrosio, quod idem de vobis dixit: “Det vobis Dominus fidei ignorare naufragia,
					<lb/>habere pacem profundam, et si aliquid sit quod graves nobis saeculi huius excitet
					<lb/>fluctus, evigilantem pro nobis habere gubernatorem dominum Iesum, qui verbo imperat et
					<lb/>tempestates mitigat, tranquillitatem maris refundat,” Iesus Christus dominus noster qui
					<lb/>vivit et regnat cum Deo Patre in unitate Spiritus sancti Deus per infinita saecula saeculorum.”</hi>
				<lb/>/*</p>
			</div>
			<div type="chapter">
				<head><lb/>18. (17.)</head> <p>Cum autem haec acta fuissent, et Guido omnibus salutatis episcopis urbem
					<lb/>repedasset; ecce Herlembaldus Arialdus et Landulfus suis cum omnibus nimia indignatione
					<lb/>supradicti concilii commoti, maxime quia sub canonibus conscriptos sese esse audierant,
					<lb/>irrationabiliter quasi ferae inflammati sunt. Itaque quadam Dominica populi turba
					<lb/>maxima freti, ac magna multitudine conducta et aliquantulum parte nobilium bello cottidiano
					<lb/>obtusa, totiusque civitatis percrebescentibus tintinnabulis, cum aliquantulis clericis
					<lb/>et sacerdotibus et presbytero Leoprando, fomentum maximum rei, qui se illis noviter
					<lb/>inseruerat, animum leonis non hominis gerens, quem Guido in sacerdotio consecraverat,
					<lb/>furiose theatrum oculis et manibus minantibus intrarunt. Qui diu per plurimas et longas
					<lb/>orationes concionantes, ut magis ac magis vulgus contra Guidonem accenderetur, curialiter
					<lb/>operam dabant. Quid multa? Guido nimia populi violentia, et ipse Herlembaldus
					<lb/>inhoneste ipsum clamante Guidonem, quod ruinam super eum minabat, cuiusque vulgi
					<lb/>animi ut folia a vento movebantur, sese periculo trahens theatrum intravit. Et facto
					<lb/>silentio, ut Guido iussu ac impulsione Herlembaldi, qui oculis et manibus ac barba ut
					<lb/>tyrampnus dura minabat, aut excommunicationem quam fecerat dediceret, aut archiepiscopatum
					<lb/>irremeabiliter dimitteret, continuo multi ex populo irrationabiliter accensi quasi
					<lb/>ferae super eum insurrexerunt; qui etiam diversis in partibus vestimenta eius quasi canes
					<lb/>limfatici scindentes, nudum fere usque ad ultimum dimiserunt. Hoc facto omnes quasi
					<lb/>furiosi et dementati, ut erant, theatrum exeuntes, diversi diversa sentientes, manibus
					<lb/>et ore immundis per civitatis plateas perstrepentes quasi sues grunniebant. At cum
					<lb/>huiuscemodi negotii fama per urbem citissime volasset, et nobilium maiores haec omnia
					<lb/>in veritate comperissent, curiae Ambrosianae ad Guidonem, mori quasi parati ut de
					<lb/>tanto dedecore eum vindicarent, unanimiter convenerunt. Inter quos Guido Landrianensis,
					<lb/>vir magni conscilii summaeque dignitatis, ignominiae Guidonis et nobilium perplurimum
					<lb/>compatiens, verbis luculentissimis et lacrymis eius ab oculis decurrentibus, multisque
					<lb/>lacrymantibus, universos ad bellum durissimum animavit, quatenus aut continuo
					<lb/>Guidonem, cui fidelitatem iuraverant, defenderent et superbiam Herlembaldi et suorum
					<pb n="87"/>
					<lb/>ceterorum gladiis viriliter compescerent, aut cum filiis et uxoribus sine mora citissime
					<lb/>cum ipso urbem exirent. Iam enim perparum Herlembaldo resistere maiores poterant.
					<lb/>Nam aliquantis sacerdotibus, si fas est dicere, sub quadam ficta castitate degentibus ut
					<lb/>quibusdam videbatur, populum cotidie incitantibus, et Herlembaldo et Landulfo nec non
					<lb/>Leoprando quasi ad hostes parati universi cotidie unanimiter permanebant. Interea
					<lb/>namque vulgus accenderant actibus vanum, voluntate lubricum, actibus vesanum, obstinatione
					<lb/>gravissimum, ut non plus in occasione contrariorum civium curarent, quam si
					<lb/>Saraceni aut gentiles comprobati fuissent. At ut ego multas et varias orationes diversas
					<lb/>multaque bella civilia, quae Syllae aut Marii vel Catilinae temporibus sufficerent,
					<lb/>caedesque quamplurimas omittam, quae omnia scribere per longum duxi, modo perscribens
					<lb/>in paucis multa comprehendam. Igitur Guido ad ultimum omnes cives partim ob
					<lb/>tutelam sui, aut hostilem paupertatem in maiorum expulsione et sacerdotum substantiis
					<lb/>expellerent, cotidie concurrere videns, et coniurationes non tam private sed publice
					<lb/>die noctuque fieri: ne civitas sui occasione multis cum homicidiis criminose opprimeretur,
					<lb/>tacite cum paucis dixit: <hi rend="italic">Enim animae meae saluti expedit, ut parvo loco contentus
					<lb/>in pace Deo annuente moriar, quam plenus divitiis et honoribus fultus, tantis civibus insidiantibus,
					<lb/>quandoque moriens in infernum cum impiis demergar. Itaque solo contentus
					<lb/>Vergulio, ut alius archiepiscopus honoribus et divitiis fruatur, incessanter operam dabo.</hi>
					<lb/>Quo in tempore quidam erat Gottofredus de maiorum ordine, sapiens ac probus sacerdos,
					<lb/>ex nobili et magna prosapia oriundus, qui et ipse populum temporibus constitutis
					<lb/>divinarum Scripturarum alimoniis paulo ante imbuebat. Hunc Guido ad se multis astantibus
					<lb/>nobilibus vocari praecepit, et ignorantibus universis, archiepiscopatum ei anulo et
					<lb/>virga commendavit, affirmans sese ullo modo de eo amplius non intromissurum. Quod
					<lb/>factum Herlembaldum et Arialdum minime latuit. Itaque Herlembaldus nimia indignatione
					<lb/>commotus, quoniam super hoc negotium, ut sibi soli episcopatum refutaret, permultum
					<lb/>ipse laboraverat, sub quadam occasione custodiae intromittens se de omnibus
					<lb/>villis, castellis, munitionibus et redditibus archiepiscopatus, quasi dux fugatis hostibus
					<lb/>omnia haec adversus Gottofredum terribilibus iuramentis,ut nec unum haberet, vellent
					<lb/>nollent, firmaverat. Quin etiam ei in montibus et vallibus resistere et obviare gente
					<lb/>admirabile sataguit. Dum haec agebantur, Gotofredus summo cum honore magnaque
				<lb/>gloria Novariae multis cum suffraganeis consecratus est.</p>
			</div>
			<div type="chapter">
				<head><lb/>19. (18.)</head> <p>Ea tempestate Alexander dum Ambrosianos sacerdotes quodam zelo iniquo
					<lb/>diffamare et opprimere iniuste disposuit, illi quos ipse sub quandam obedientiam super
					<lb/>eosdem sacerdotes multis cum capitulis animando velud porcos immiserat, illi insidias
					<lb/>fama turpissima pervolante in proximo paraverunt. Unde sapiens Salomon sapientia sibi
					<lb/>a Deo collata dicit: <hi rend="italic">Qui aliis foveam parat, ipse incidit in eam.</hi> Venientes namque quidam
					<lb/>suburbani, diversis ac variis dogmatibus irretiti, et Arialdus ipse, et ipse quem
					<lb/>animo prae omnibus diligebat, et aliquantis cum laicis qui Girardi de Monteforti sententiis
					<lb/>fere consentiebant, quos ipse paulo ut filios complexus deosculabatur, ad numerum
					<lb/>fere viginti, cum viderent sese suis machinationibus suisque latratibus aliquid Mediolani
					<lb/>egisse, tanquam pro nichilo habentes, Romam ut apostolicum temptarent omninoque
					<lb/>deprimerent, adierunt. Qui cum in palatio Lateranense convenissent, verbis apertissimis
					<lb/>male diffamare Alexandrum coeperunt, dicentes, ipsum sedem apostolicam invasisse, et
					<lb/>quasi fur et latro non per hostium sed per culmen intrasset, <hi rend="italic">et quod dono Dei habere
					<lb/>debuit, hoc per detestabilem Simoniam adquisivit; unde nullum divinum mysterium celebrare
					<lb/>potest. Itaque nos si populus Romanus voluerit, iudicium quodcumque voluerit vel exegerit,
					<lb/>ut apertum et manifestum, quod de eo asserimus, sine mora appareat, facere paratissimi
					<lb/>sumus.</hi> Igitur multi Romani probi sapientes atque discreti haec audientes, qui cum essent
					<lb/>in Italia, et Mediolanum ob regni negotia convenissent, et clandestinam pestem, quam
					<pb n="88"/>
					<lb/>ipse per huiusmodi homines ibidem immiserat, cum multo sanguine exercitatam comperissent,
					<lb/>agebant: <hi rend="italic">Enim iusta dignaque res est, ut ille qui suos porcis atque serpentibus
					<lb/>commisit filios, ab illis versa vice diffamatus dampnetur, et dum illos per huiusmodi homines
					<lb/>opprimere disposuit, ab illis dilaceratus atque distractus, qui una in patria secum nati
					<lb/>et aliti sunt, Simoniacus vocetur et convinciatur. Quis suis capitulis suisque exhortationibus
					<lb/>imbuti digne ipsa in caput vertunt, ac ecclesiarum sacerdotibus et episcopis, nullum
					<lb/>tenentes episcopum, ut porci, quod Veritas dicit, appareat, conversi disrumpant universos.</hi>
					<lb/>Interea dum haec fama Romae urbis regiones supervolasset, ecce Oldeprandus Romanae
					<lb/>ecclesiae archidiaconus, qui et ipse Alexandro aemulus insidiabatur et omnibus negotiis
					<lb/>ipse praeter sedis apostolicae dominium dominabatur, clanculo ad se vocari hos omnes
					<lb/>praecepit; et diu per omnia illorum causam sciscitans, aliquantulum conscius facti Alexandri,
					<lb/>illos super huiusmodi negotium incitavit. Quid multa? Ut autem venerunt ad
					<lb/>diem, quo iudicium absente tamen apostolico per ferrum calidissimum ageretur, annuente
					<lb/>Deo et beato Petro apostolo, iureiurando de eo tanta cathedra ipsi collegerunt, ut quod
					<lb/>verum erat aperuit, et quod falsum obmutuit. Et sic falsa religio illorum opilata, sub
					<lb/>obscuro, ne diversis cruciatibus attererentur, Urbem exierunt. Mihi qui autem haec
					<lb/>narravit, unus fuit ex illis, qui illo tempore nimia superstitione ac vanissima religione
					<lb/>ut filii Scaevae vallatus, huic tanto facto et inconsulto cum aliis cathedris et ipse interfuisse
				<lb/>verbis terribilibus.</p>
			</div>
			<div type="chapter">
				<head><lb/>20. (19.)</head> <p>Cum interea Mediolanum Arialdus venisset, universa ecclesiasticorum virorum
					<lb/>idens officia quadam amentissima ac dementissima crudelitate a malis iam doctus christianis
					<lb/>vel a porcis coenosis conculcari et Arianorum argumentis sanctas depravari scripturas
					<lb/>et ut canes saevissime dilacerari, et ipsum sui facti poeniteret, dolens quid ageret
					<lb/>secum rimari quasi cum alio coepit. Itaque cum sacerdotum omnium totiusque civitatis
					<lb/>solitis moribus, quasi hominis unius conventum cum primicerio eorum, dum in presbyterio
					<lb/>locus reverendus ex propriis et comunibus negotiis die statuto adunari comperisset,
					<lb/>privatim uno tantum clerico stipatus cum Domini cruce venit in medium. Cumque
					<lb/>diu intra se cogitans tacitus moraretur, lacrymis largissime decurrentibus, talibus tandem
					<lb/>verbis adorsus est: <hi rend="italic">O conventus et o patres, multa pro ipsa summa reverenda solita pietate
					<lb/>vestri sacerdotii mihi parcite, immerito et omnibus facinoribus quibus misera fragilitas
					<lb/>humana offendit irretito, nunc debita sceleratoria mihi condonate misero. Ego sum, qui
					<lb/>sancta canibus virorum sanguine summa aviditate anelantibus contra sanctum euangelium
					<lb/>agens, nec me nec ordinem attendens indiscrete dedi. Quin etiam ego sum, qui contra
					<lb/>fas et licitum vos et vestra diffamando nequiter odiosis viris ac terrae bestiis inconsulte
					<lb/>tradidi. Proinde video per visum, meis et populi peccatis exigentibus, sancti Ambrosii ordinem
					<lb/>ac eiusdem ecclesiae culmen conculcari et cominus demoliri. Cognosco praeterea et
					<lb/>in veritate comperio parvulorum multorum necem sine baptismate, quod est peccatum crudelissimum
					<lb/>et ultra modum gravissimum feraliter incurrentium, quin etiam sub obtentu
					<lb/>falsae religionis adulteria innumerabilia ac fornicationes sodomiticas multas ac diversas.
					<lb/>Inter caetera video quamplures, sensibus depravatis ac Ariano dogmate seductis sanctam
					<lb/>depravantes Scripturam, iam non qui sacerdotem, non episcopum, non summum pontificem
					<lb/>Romanum, ad ultimum non ullam ecclesiam confitentur. Quamobrem mihi veniam date,
					<lb/>et pro pace ecclesiae humiliter exorate. Ego Deo annuente exinde ut scismatici suis cum
					<lb/>argumentis discedant, et vos in pace diuturna et caritate solita feliciter vivatis, operam
					<lb/>omni dabo conamine.</hi>Cumque his Arialdus verbis finem imposuisset, et universos mala
					<lb/>praeterita memorando inflammasset, omnibus contacentibus et nichil respondentibus, quasi
					<lb/>gravissimis verberibus fuisset attritus, minans et aestuans et insalutatus recessit. Ea
					<lb/>tempestate cum Anselmus vice comes Romam orationis causa devote suis cum militibus
					<lb/>properasset, et ipse ab apostolico Alexandro de statu urbis ac ordinis ecclesiastici sciscitatus
					<lb/>esset, respondit: <hi rend="italic">Enim a tempore quo patalia nostra in civitate insonuit, universa
					<lb/>divina et humana, bellis intestinis, civibus inter se durissime praeliantibus, et sacerdotibus
					<lb/>falsis occasionibus criminose vituperatis ultra modum, ut iam ulla non sit res ordini nostrae
					<lb/>ecclesiae promiscua, conculcata sunt.</hi> Cui domnus Alexander, matris reverentia tactus,
					<pb n="89"/>
					<lb/>alta et longa trahens suspiria ait: <hi rend="italic">Convertit Deus eorum cor, ut odirent populum suum,
					<lb/>et dolum facerent in servos eius. Anathema maranatha sit damnatus, qui placitum illud
				<lb/>mihi inchoare fecit.</hi> Hoc dicto vox quaedam sine persona respondit: <hi rend="italic">Fiat, Fiat, Fiat.</hi></p>
			</div>
			<div type="chapter">
				<head><lb/>21. (20.)</head> <p>Cum haec acta fuissent, Herlembaldo de his omnibus ignorante, quasi hostis
					<lb/>ab urbe expulsis capitaneis, populi parte maxima per nimium cum ipso praeliante, omnem
					<lb/>iram omnemque furorem supra sacerdotes, ut antea numquam est auditum, furiose convertit.
					<lb/>Etenim ut Dei mereretur iram, cuius ira tarda est et cito propitiatio, multa non
					<lb/>fanda super sacerdotes adversus mulieres, et super mulieres adversus sacerdotes exercuit.
					<lb/>Cum autem nummos aut aurum, e quibus cottidie suos retinebat iustos, non haberet,
					<lb/>statim quasi imperator legem super sacerdotes per triginta mittebat viros, dicens: <hi rend="italic">Si
					<lb/>sacerdos aut levita cum duodecim testibus verbis euangelicis iurare posset, quod a diebus
					<lb/>quibus consecrationem accepit, cum femina non concubuerit, liber permaneat; sin autem,
					<lb/>ab omni substantia quam habet privetur.</hi> Alii vero intra urbem et foris palatini canes,
					<lb/>fibula dimissa et acu ceterisque negotiis e quibus vita illorum redimebatur, decoloratis
					<lb/>dentibus, necnon asinarii, quorum vita turpissimis trullis asinorum cottidie fulciebatur,
					<lb/>quibus Patalia vitam malis artibus ministrabat, mulierum ornamenta clanculo in nocte
					<lb/>per fenestras in domibus sacerdotum ipsis ignorantibus immittebant. Quo facto, cum
					<lb/>stridore magnaque ruina ipsorum fores prorumpentes magnis latratibus insiliebant, et
					<lb/>accipientes quae immiserant, verbis terribilissimis affirmantes mulierem condormisse,
					<lb/>sacerdotem nemine defendente ipsum distractum ab omnibus suis expoliatum bonis distrahebant.
					<lb/>O Deus! Imperatores gentilium de Deo vero omnino ignari non talem legem
					<lb/>suis sacerdotibus ediderunt. Sed novum placitum nova dedit praecepta, quae Iulius
					<lb/>Caesar vel Nero aut Maximinus, si adhuc viverent animo et corpore, numquam laudarent.
					<lb/>Qui etiam Herlembaldus, cum domum non haberet tam amplam, ut suos recipere
					<lb/>posset, domum palatinam magnam cum curte admirabilique viridario et delectabili,
					<lb/>quae ante ecclesiam sancti Victoris 40 martyrum morabatur, ut suos reciperet consentientes,
				<lb/>ut etiam equos et mulas foveret, criminose invasit.</p>
			</div>
			<div type="chapter">
				<head><lb/>22. (21.)</head> <p>Interea aliquantis transactis diebus, iubente tamen ipso Herlembaldo, convenerunt
					<lb/>in secretario utriusque partis ordinis tantum ecclesiastici natura et scientia maiores,
					<lb/>quatenus super hoc negotium capitulis et sententiis alterutrum rimarentur, et quaecumque
					<lb/>pars ratione convinceretur, alteri subiacens obediret. Ab una parte Guibertus archidiaconus
					<lb/>utriusque linguae magister, et Ambrosius Biffus qui et diaconus, et Ardericus
					<lb/>qui et diaconus, cuius vox velut sonitus aquarum multarum; de decumanis autem Andreas
					<lb/>sacerdos, in divinis et humanis Graecis et Latinis sermonibus virilis seu decorus. Ab
					<lb/>altera vero parte Arialdus et Landulfus et Aginulfus, qui de partibus diversis urbis novis
					<lb/>pedibus convenerant. Quibus consedentibus, ut rationibus et utilitatibus quiete disputarent,
					<lb/>maioribus fandi facultas data est. Hii autem cum diu per apostoli Pauli et canonum
					<lb/>altercarentur, Arialdus et Landulfus proclamare coeperunt dicentes: <hi rend="italic">Vetera transierunt,
					<lb/>et facta sunt omnia nova. Quod olim in primitiva ecclesia a patribus sanctis concessum
					<lb/>est, modo indubitanter prohibetur. Tantum beatus magister et doctor Ambrosius,
					<lb/>cuius ordinem tenemus, vos dampnet aut affirmet.</hi> Tunc Guibertus archidiaconus facto
				<lb/>silentio infit:</p>
			</div>
			<div type="chapter">
				<p><lb/>Incipit sermo Guiberti adversus Arialdum et Landulfum.
					<lb/>23. (22.) <hi rend="italic">“Sanctam Trinitatem et Unitatem Dei ac Domini nostri Iesu Christi, fratres karissimi, nunc corde et animo invocantes
					<lb/>deprecemur, ut ipso auxiliante, omnibus remotis indignationibus ac ira, quae iustos etiam criminosos facit, quae
					<lb/>hedificationibus tam animarum quam corporum, pandere cum pace et caritate possimus, de qua sapiens doctor dixit:
					<lb/>“Qui sine karitate virtutes congregat, quasi ventum in pulverem portat.” Unde Apostolus: “Si distribuero facultates omnes
					<lb/>meas in cibos pauperum, et tradidero corpus meum ita ut ardeam, karitatem autem non habeam, factus sum velut aes
					<lb/>sonans aut cimbatum tinniens. Iram enim viri dilectio Dei non operatur.” De qua beatus Ambrosius in tractatu super Ioseph
					<lb/>clementer dicit: “Ira saepe innocentes in crimen adducit, quia dum iusto amplius irascimur et volumus alienum coercere
					<lb/>peccatum, graviora peccata committimus.” Ideo Apostolus ait: “Non vosmetipsos iudicantes, karissimi, sed date locum irae.”
					<lb/>Quod enim, fratres karissimi, omnes sententias praeter Ambrosianas ah hoc negotio modo removistis, nobis placet multumque
					<lb/>laudamus, quoniam omnes discipuli illius tenent ac laudant sententias magistri, quem prae ceteris sapientiorem et valentiorem
					<lb/>disputando et rimando cognoverunt. Igitur Ambrosius doctor ut egregius et ecclesiarum nunc et semper magister
					<pb n="90"/>
					<lb/>veniens resedeat et colloquatur vobiscum, et quod in Exameron dicit, audientes intelligamus, ait enim: “Spectent singuli
					<lb/>fidelium pulcra animarum monilia, et delectentur maturitate prudentiae, splendore fidei, confessionis decore, iustitiae pulchritudine,
					<lb/>ubertate misericordiae, ut dicatur tibi: Uxor tua sicut vitis habundans in lateribus domus tuae. Nolite quaerere
					<lb/>alienum thorum, nolite alienae copulae insidiari. Grave est adulterium, naturae iniuria est. Duos primum Deus fecit, Adam
					<lb/>et Evam, hoc est virum et uxorem de viro, hoc est de costa Adae, et iussit ambos esse in uno corpore et in uno spiritu.
					<lb/>Quid unum se paras corpus, unum dividis spiritum?” Item super Abraham: “Nulli licet scire mulierem praeter uxorem, coniugii
					<lb/>tibi datum est ius, ne in laqueum incidas et cum aliena muliere delinquas: vinctus es uxori, noli quaerere solutionem.
					<lb/>Unde Salomon: A Deo viro praeparabitur uxor.” Forsitan cogitatis quod de laicis tantum dicat, de quibus non est dubium
					<lb/>habere coniugem? Omnes tamen laici et clerici, quicunque sunt filii Ecclesiae, sacerdotes sunt. Audite qualiter super Lucam
					<lb/>adversus sacerdotes sanctus dicat Ambrosius, cum de David: “Quomodo autem ille observator legis atque defensor panes
					<lb/>et ipse manducavit, et dedit his qui erant secum, quos non licebat edere nisi tantummodo sacerdotibus, nisi ut per illam
					<lb/>demonstraret figuram sacerdotalem cibum transire ad usus populorum, sive quia omnes vitam sacerdotalem debemus imitari,
					<lb/>sive quia omnes filii Ecclesiae sacerdotes sunt. Ungimur enim in sacerdotium sanctum, offerentes nosmetipsos Deo hostias
					<lb/>spirituales.” Quin etiam percipite quid in sermonibus dicat: “Nemo potest mutare naturam, nisi qui dominus est naturae.
					<lb/>Gravius est enim religionis adulterium quam corporis.” Unde super Lucam: “Disce personae vitium esse, non sexus.
					<lb/>Sexus enim sanctus est.” Praeter ista apostolum vas electionis audite: “Bonum est homini mulierem non tangere; propter
					<lb/>fornicationem autem unusquisque suam uxorem habeat. ” Fratres karissimi, scimus quoniam episcopis sacerdotibus et levitis
					<lb/>prophetizare et euangeliorum secreta fidelibus et infidelibus humiliter ac devote nuntiare a Deo datum sit; sed vobis nescio
					<lb/>a quo propheta sive a quo euangelio instructi sitis, cum lanceis et fustibus illos, ad quorum pedes semper stetistis, male
					<lb/>diffamando quasi imperatores criminose iudicatis, de quibus beatus Ambrosius in libro Paradisi loquitur: “Sciebat enim Deus,
					<lb/>te esse fragilem, sciebat iudicare non posse. Ideo dixit quasi fragilioribus, nolite iudicare, ut non iudicemini. Ergo quia
					<lb/>sicut te infirmum esse ad iudicandum sciebat, voluitque obedientem esse mandato, dicens, nolite iudicare; unde Paulus apostolus:
					<lb/>Tu quis es, qui iudicas alienum servum; suo domino stat, aut cadit, stabit autem. ” Item quod ipse de improbe
					<lb/>iudicantibus in aliquem dicat, audi in Beati Immaculati tractatu consilium: “Erranti enim facilius datur venia, quam improbe
					<lb/>in alterum iudicanti. Necesse est enim, eam formam in te redire iudicii, quam in alium ipse decernendam putaveris.”
					<lb/>Sed unusquisque karitatis ignem in Deo et in proximo summa cum humilitate et devotione, ut frater hedificetur, habere se
					<lb/>studeat. De quo caritatis igne quid et Ambrosius super Beati Immaculati tractatu dicat, audiamus et corde intelligamus:
					<lb/>“Qui hic habuerit caritatis ignem, illic ignem gladii timere non poterit;” et item: “Si nihil argenti in me inventum fuerit,
					<lb/>heu me in ultima inferni detrudas aut ut stipula totus exuras. Sed si quid in me inventum fuerit auri aut argenti, non
					<lb/>per meos actus, sed per misericordiam et gratiam Christi, per mysterium sacerdotii dicam fortasse ego: Etenim qui sperant
					<lb/>in te, non confundentur. Nemo sibi adrogat, nemo de meritis, nemo de potestate se iactet, sed omnes in dominum Iesum:
					<lb/>omnes ante eius tribunal stabimus; de illo veniam, de illo indulgentiam postulabo. Quae enim spes alia peccatoribus, et
					<lb/>qui se aurum putat, habet plumbum, et qui se putat granum tritici, habet stipulam, quae possit comburi. Sed hic multi
					<lb/>sibi aurum videntur habere; non illis invideo.” Item in eodem: “Et si castus et si sobrius sis, cave ne sis negligens.
					<lb/>Maiorem Christo facit iniuriam, qui advenientem repellit.” Propterea, fratres, gloriosissimi confessoris nostri Ambrosii
					<lb/>sententiam auribus interioribus graviter percipite, cui refragari a Catholico periculosum et ab iniusto criminosum indubitanter
					<lb/>esse adscribitur. Ait enim in libro de conflictu vitiorum: “Quod in exordio generis humani masculum et feminam Dominum
					<lb/>procreasse profiteris, ut mutuis se amplexibus misceri debeant, omnino verissime dicis; sed nubendi licentia quibusdam
					<lb/>tribuitur, hoc est qui virginitatem, castimoniam, vel vidualitatem nequaquam professi sunt; quibusdam autem non tribuitur,
					<lb/>id est qui virgines vel continentes esse decreverunt.” Item, fratres dilectissimi, quid sanctus Ambrosius dicat curiose
					<lb/>attendite. Ait enim in libro de fuga saeculi: “Lex hominum os potuit obstruere, non potuit mentem mutare,” et in septimo
					<lb/>libro idem super Lucam: “Ab initio autem Dei lex est. Quae est lex Dei? Relinquet homo patrem et matrem, et adhaerebit
					<lb/>uxori suae, et erunt duo in carne una. Ergo qui dimittit uxorem, carnem suam scindit, dividit corpus. Noli uxorem
					<lb/>dimittere, ne Deum copulae tuae diffitearis autorem. Audi quid dixit Deus: Qui dimittit uxorem, facit eam moechari,
					<lb/>etenim cui non licet vivente viro mutare coniugium, potest obrepere libido peccandi. Itaque qui autor erroris est, etiam
					<lb/>reus est culpae. Quam periculosum, si fragilem adolescentulae aetatem errori offeras! Quam impium, si eius destituas
					<lb/>senectutem cuius defloraveris iuventutem! Qui hominibus obsequeris, Deum verere. Audi legem Domini, cui obsecuntur
					<lb/>etiam qui leges ferunt: Quos Deus coniunxit, homo non separet. Sed non solum hoc coeleste praeceptum, sed quoddam
					<lb/>etiam opus Dei solvitur.” At quid sanctus Crisantus in sua passione, ubi mentiri non potuit, dicat, percipite. Ait enim:
					<lb/>“Errant qui castitatem se putant perfectam suis nisibus obtinere; nisi enim tuo, Domine, inbre flammae fuerint corporales
					<lb/>extinctae, non potest animus pervenire quo pergit. Libido est bestia maligna, quae in sylva huius saeculi ad devorandas
					<lb/>animas per carnem et diabolum incitatur. Qui eius mortem evaserit, tibi Deo gratias refert, quia tuum est quod evasit.”</hi>
				<lb/>Explicit sermo Wiberti archidiaconi; incipit Ambrosii, Graecis et Latinis eloquiis eruditus, qui et diaconus.</p>
			</div>
			<div type="chapter">
				<head><lb/>24. (23.)</head> <p><hi rend="italic">“Deus qui fons est bonitatis, perfectio castitatis, magister caritatis, amator verae virginitatis omniumque virtutum
					<lb/>auctor, sit nobis hoc in negotio veritatis tutor, adiutor humilitatis, adversariorum defensor, verae virtutis augmentum, sermonum
					<lb/>iustorum minister, et sincerae caritatis semper incrementum; quam caritatem Paulus apostolus super omnes virtutes
					<lb/>laudando, ut iam scitis, magnificavit; de qua sanctus Augustinus omnium sententiarum peritia fultus in libro de unico
					<lb/>baptismo perscripsit dicens: “Videant quam multa et quam magna nichil prosint, si unum quod defuerit; et videant quod
					<lb/>sit ipsum unum; nec me in homine audiant, sed Apostolum: Si linguis hominum loquar et angelorum, caritatem non habeam,
					<lb/>nichil sum.” Si igitur aliqua ingruente persecutione tradant ad flammas nobiscum corpus suum pro fide quam pariter confitentur,
					<lb/>tamen quia separati haec agunt, non sufferentes invicem neque studentes servare unitatem spiritus in vinculo pacis,
					<lb/>caritatem utique non habendo, etiam cum illis omnibus, quae nichil eis prosunt, ad aeternam salutem pervenire non possunt.
					<lb/>Idolatras enim in populo Dei gladius interemit, scismaticos autem terrae hiatus absorbuit. Sed quia negotium nobis eminet
					<lb/>nunc magnum, unde modo tractare cum summa humilitate convenit, a talibus nunc nos subtrahentes quiescamus. Igitur nunc
					<lb/>nostris occurrat memoriis, quod doctorgentium et veritatis magister Paulus apostolus, tuba salutaris intonat, dicens: “Qui
					<lb/>se non continet, nubat, melius enim est nubere quam uri. ” Et item: “Volo autem omnes homines esse sicut et me ipsum,
					<lb/>sed unusquisque proprium donum habet ex Deo, alius quidem sic, alius vero non sic. Dico autem non nuptis et viduis:
					<lb/>Bonum est illis, si sic permanserint sicut et ego. Quod si non continent, nubant, melius est enim nubere, quam uri.” Item
					<pb n="91"/>
					<lb/>ad Romanos: “Scimus autem, quia lex spiritualis est, ego autem carnalis sum sub peccato venundatus. Quid enim operor,
					<lb/>non intelligo. Non enim quod volo hoc ago, sed quod odi illud facio. Si autem quod nolo illud facio, consentio legi, quoniam
					<lb/>bona est.” Nam fratres karissimi, timens perplurimum corde et animo expavesco, tot et tantos scientia et operatione
					<lb/>praeclarissimos sacerdotes feraliter a perfidis Christianis sub quadam et inaudita occasione trucidatos animadvertens, dolens
					<lb/>modo tempus comperio nostris oculis accelerasse, de quo animus apostoli spiritu et scientia Dei perfulgens multa praesagia
					<lb/>praefatus est dicens: “In novissimis temporibus discedent quidam a fide, attendentes spiritibus erroris, et doctrinis daemoniorum
					<lb/>in ypocrisi loquentium mendacium, cauteriatam habentium suam conscientiam, prohibentium nubere, abstinere a cibis,
					<lb/>quos Deus creavit ad percipiendum cum gratiarum actione fidelibus et iis qui cognoverunt veritatem. ” Utinam, fratres
					<lb/>dilectissimi, hoc placitum cum caritate et humilitate ac discretione initium in Deo haberet! Hoc si enim fuisset, utique medium
					<lb/>bonum ac finem qui est pietatis et caritatis initium et finis, Deus certis inditiis sine tantis plagis ac angustiis, e quibus
					<lb/>nunc ordo noster Ecclesiae totius Ambrosianae in primis urgetur, clementer approbaret; de quibus beatus Ambrosius in
					<lb/>sermonibus conqueritur dicens: “Tantis enim malis haec vita misera est repleta, ut comparatione eius mors remedium putatur,
					<lb/>non poena.” Sed quia malitia et malivolentia, ira et odio ac avaritia, quae neque copia augeri, neque inopia minui
					<lb/>potest, ipsam exercentes incompensabiliter ut appareret repleti sunt, ut bonis initiis, sic melioribus finibus carebit, de qua
					<lb/>malignitatis ïniquitate doctor et beatus Ambrosius in epistola Vercellensi, quid dicat, audiamus: “Malignitas plus nocet quam
					<lb/>malitia, quia malignitas nec puram simplicitatem habet, nec apertam malitiam, sed absconditam malivolentiam.” At ut ad
					<lb/>ea, quibus animus meus intendit, veniam, quibus loricis quibusque armis, quove scuto a talibus, quamvis frustra muniri
					<lb/>et defendere possim, studiose cum omnibus Arialdus et Landulfus non me, sed apostolum nostrum Ambrosium sanctum,
					<lb/>quod in Vercellensi epistola dicat, audiant et intelligant: “Virtutum autem magister apostolus est, qui cum patientia redarguendos
					<lb/>docet et contradicentes, qui unius uxoris virum praecipiat esse, non quod exortem excludat coniugii, nam hoc
					<lb/>supra legem praecepti est, sed ut coniugali castimonia fruet ablutionis suae gratia. Nulla enim culpa coniugii, sed lex.
					<lb/>Ideo Apostolus legem posuit, dicens: Si quis sine crimine est unius uxoris vir. Ergo qui sine crimine est unius uxoris vir
					<lb/>teneatur ad legem sacerdotii supradicti; qui autem intraverit coniugium, culpam quidem non habet coinquinati, sed praerogativa
					<lb/>exuitur sacerdotii.” Item in eadem epistola: “Bonus medicus qui et fortibus subtilitatem virtutis conservare cupiat,
					<lb/>et infirmis salubritatem dare, aliis dat consilium, aliis demonstrat remedium, dicens: Qui infirmus est, olera manducet, accipiat
					<lb/>uxorem; qui validus est, fortiorem virtutis cibum expectat; meritoque adiunxit: Nam qui statuit in corde suo firmus,
					<lb/>non habens necessitatem, potestatem autem habens suae voluntatis; et hic iudicavit in corde suo servare virginitatem suam,
					<lb/>bene facit, et qui non iungit, melius facit,” et Dominus per prophetam: “Sacerdotes mei nubant semel.” Item per prophetam:
					<lb/>“Sacerdos virginem ducat uxorem, similiter et levita. ” At ut iam ego his verbis finem imponam, quid beatus Ambrosius
					<lb/>scribens in libro de officiis dicat, audite: “De monogamia sacerdotii quid loquar, quando una tantum permittitur
					<lb/>copula et non repetita. In ipso ergo coniugio lex est, non iterare coniugium, nec secundam coniugii sortiri coniunctionem;
					<lb/>quod plerisque mirum vïdetur. Cum etiam ante baptismum iterata coniugia dilatione muneris et ordinationis praerogativam
					<lb/>impedimenta generentur, cum etiam delicta obesse non soleant, si lavacri remissa fuerint sacramento, sed intelligere
					<lb/>debemus, quia baptismus culpam remittere potest, lex aboleri non potest. In coniugio non culpa, sed lex est; quod culpae
					<lb/>est igitur, in baptismate laxatur; quod legis est, in coniugio solvitur. ” Item Hieronymus: “Sacerdotem quaerit ecclesia,
					<lb/>aut de virginitate sanctum, aut de monogamia ornatum.” Laudo enim, fratres karissimi, quod fratres Arialdus et Landulphus
					<lb/>iam populis seminarunt, et conquaeri a desiderio omnium fidelium maxime sacerdotum et levitarum castitatem; sed
					<lb/>“quis esse potest continens, nisi Deus det?” ut ait Augustinus in libro contra Paulinum et Eutropium. “Caritas Dei, ut
					<lb/>idem in eodem ait, quae multitudinem peccatorum cooperit, diffunditur in cordibus nostris non per nos ipsos, sed per
					<lb/>Spiritum sanctum, qui datus est nobis,” et item in eodem: “Cum rex iustus sederit in throno suae maiestatis, quis gloriabitur
					<lb/>castum se habere cor, aut quis gloriabitur mundum se esse a peccato? Tunc ergo per eius misericordiam iusti ab
					<lb/>hiis liberati plene perfecteque mundati, fulgebunt in regno Patris sui sicut sol, et cum plene atque perfecte erit ecclesia
					<lb/>non habens maculam neque rugam.” Multa enim percurrens in Scripturis sanctis dixisse memini; sed hanc optionem damus
					<lb/>vobis, quamvis iniuste, quoniam non decet nisi solis episcopis hoc facere quod facitis, ut licentiam totius civitatis omniumque
					<lb/>plebium plane perscrutando habeatis; quatenus trutinatis facinoribus, homicidiis parvulorum sine baptismate necem
					<lb/>feraliter et innocenter incurrentibus, periuriis ob mulierum amorem et sui defensionem, nec non adulteriis ac variis fornicationibus
					<lb/>tam iuvenum quam virginum sacrarum, ac usibus quibus tota Christianitas per orbem universum usque modo diffusa
					<lb/>feliciter Deum et hominem diligens fruitur, in iudicio vestrarum animarum, ut possumus, committimus, ut sacerdotes,
					<lb/>quos bigamos aut trigamos aut concubinarios inveneritis, aut deponantur aut dividantur. Illos autem quos secundum usus
					<lb/>ecclesiae totius unius uxoris viros inveneritis, ne veniant in peius dimittite: tantum strenue providete, ne iugum quod nostri
					<lb/>maiores olim ferre non potuerunt, calorem naturae humanae quam sit ad peccandum proclivis cognoscentes, ordini nostro
					<lb/>intolerabiliter superponatis, memores euangeliorum Domini, qui cum videret suos discipulos a Pharisaeis legaliter redargui
					<lb/>dicentes: “Discipuli tui faciunt, quod non licet eis facere sabbatis, vellere spicas et manducare;” Iesus autem defendens
					<lb/>eos, ut pastor bonus ait eis: “Non legistis quid fecerit David quando esurivit, et qui cum eo erant? aut non legistis in
					<lb/>lege quod sabbatis sacerdotes in templo sabbatum violant, et sine crimine sunt?” Naturas leonum quivis homo humiliare
					<lb/>potest, hominis Deus, non bomo mutare potest. Unde Scriptura sacra: “Nemo potest mutare naturam, nisi qui eam fecit.”</hi>
					<lb/>Explicit oratio Ambrosii Biffi qui etiam Biffari, adversus Arialdum et Landulfum. Incipit Arialdi et Landulfi
				<lb/>adversus Wibertum et Ambrosium.</p>
			</div>
			<div type="chapter">
				<head><lb/>25. (24.)</head> <p><hi rend="italic">“O patres et o fratres, ordine et dignitate ac gente prae ceteris Italiae totius primatibus in omnibus, si vigorem
					<lb/>ordinis nostri in quantum ratio nostra exigit custodisse curavissetis, praeferendi! nos tamquam a talibus quae iam audivimus
					<lb/>fastiditi, perplurimum congratulamur, quod tam sapienteratque discrete usque modo sermocinastis nobiscum. Bona est
					<lb/>caritas, quae legis et prophetarum est plenitudo; bona est caritas, quae protoplaustos per multa tempora suis peccatis exigentibus
					<lb/>dampnatos a faucibus inferni clementer detraxit; beata est caritas, quae per summam Deitatis clementiam humanatam
					<lb/>nos a poena primi hominis liberare misericorditer sataguit, et liberando secum in culpa nostri saeculi in aeternum
					<pb n="92"/>
					<lb/>gaudere concessit, qua discipulos suos dicens armavit: “Beati misericordes, quoniam ipsi possidebunt terram;” et item: “In
					<lb/>hoc cognoscent omnes, quia mei discipuli estis, si dilectionem habueritis ad invicem;” de qua dixit Apostolus: “Dilectio sine
					<lb/>simulatione, odientes malum, adhaerentes bono. ” Ago et autem, karissimi, nemo qui viderit fratrem errantem aliqua negligentia
					<lb/>aut naturae infirmitate per quandam coniugis coniunctionem, occasione palliata non corripuerit eum, iam non secundum
					<lb/>caritatem, imo secundum iniustissimam pietatem ambulat, et merito secundum quod ait Apostolus, de pernice iudicabitur,
					<lb/>vel de negligentia condemnabitur. Qui autem in dubiis rebus consuluit, ut nos hodie videmus, decet esse vacuum ab
					<lb/>ira, ab odio, ac misericordia. Nam ira, ut sapiens magister ait, saepe impedit animum, ne possit cernere verum. De odio
					<lb/>quid aliud dicam, quam quod euangelium dicens clamat: “Qui habet trabem in oculo suo, non potest eicere festucam de oculo
					<lb/>fratris sui;” at qui misericordiam ita exercet, ut iustitiam funditus obliviscatur, iam non secundum caritatem ambulat; unde
					<lb/>Augustinus: “Si frater tuus vulnus habet in corpore, quod velit occultare, dum timet secari, nonne crudeliter a te sileretur,
					<lb/>si misericordia motus taceres, et misericorditer iudicaretur?” Et Apostolus: “Si videris fratrem tuum errantem, et non corripueris
					<lb/>eum, de negligentia iudicaberis, vel condempnaberis.” Vos dicitis, fratres: “Pauci sunt casti animo et corpore, et
					<lb/>paucissimi sacerdotes virgines;” sed magis volo atque desidero cum paucis in Christo coronari, quam cum multis in tenebris
					<lb/>collocari. Non omnia possumus omnes, quia non aequaliter valemus, de quibus Apostolus: “Aliis datur sermo scientiae, aliis
					<lb/>sermo sapientiae, aliis discretio spiritus, aliis genera linguarum, aliis interpretatio sermonum, unicuique sicut divisit Deus
					<lb/>mensuram fidei;” sed unusquisque nostrum, gratias Deo, ita scientia in divinis et humanis superpollet, ut viae verae tramitem
					<lb/>sive devium aut tortuosum sacris in Scripturis longo exercitio exercitatus cognoscere et se a principio liberare non
					<lb/>valet, unde propheta: “Parate viam Domino, rectas facite semitas eius. ” Declinate, fratres, a viis vestris, perspicite quod
					<lb/>Scriptura clamat, dicens: “Ve homini gradienti duabus viis;” veniat sensibus vestris, fratres, quod prophetarum eximius
					<lb/>clamat: “Viam veritatis elegi, iudicia tua, Domine, non sum oblitus. ” Et item: “Viam mandatorum tuorum cucurri, cum
					<lb/>dilatares cor meum. ” Demus Deo honorem, et ipsum in corpore nostro portemus, mortificatis nobis ipsis in cunctis actibus
					<lb/>saeculi, per quem mundo, ut ait Apostolus, crucifixus est, et ego mundo, qui cunctos legitime gloria et honore triumphantes
					<lb/>inenarrabili in perpetuo coronat, animo et corpore eum diligamus, et primum pietate fraternitatis et sincerae caritatis amemus.
					<lb/>Unde sanctus Augustinus in libro quem ad Hieronymum presbyterum facit, curialiter de pietate tractans dicit:
					<lb/>“Quid autem pietas nisi Dei cultus? et unde colitur nisi ex caritate? Caritas igitur de corde puro et conscientia bona et
					<lb/>fide non ficta, magna et vera virtus, quia ipsa est et finis praecepti.-Sicut mors animam evellit a sensibus carnis, sic
					<lb/>caritas a concupiscentiis carnalibus.-Ubi ergo illa plena et perfecta erit, nihil ex vitio remanebit.” Testatus est, karissimi,
					<lb/>domnus Guibertus apostolum dixisse: “Vinctus es uxori, noli quaerere solutionem, ” et ita est. Sed illud quod sequitur
					<lb/>quare non dicit? videlicet “solutus es ab uxore, noli quaerere uxorem.” Protulisti sententiam Apostoli dicentis: “Unusquisque
					<lb/>suam uxorem habeat:” ego autem dico “quibus licet.” Praeterea illud apostolicum animarum et corporum consilium
					<lb/>audite: “Fratres, debitores sumus non carni, ut secundum carnem vivamus; si enim secundum carnem vixeritis, moriemini,
					<lb/>si enim spiritu facta carnis mortificaveritis, vivetis. ” Dixisti quod de Vercellensi epistola placuit, sed illud quod sequitur
					<lb/>quare non protulisti, dicens in eadem: “Nec interim ut filios in sacerdotio creare apostolica mutetur auctoritate; habentem
					<lb/>enim filios, non facientem, nec coniugium iterare.” Idem Apostolus: “Nemo militans Deo implicet se negotiis saecularibus,
					<lb/>ut ei serviat, qui se probavit. ” Item ad Timotheum: “Te ipsum castum custodi. ” Mirum ac valde terribile est, ut
					<lb/>sacerdos aut levita serviens operi coniugali hostias Deo offerre possit, cum angelus Dei sacerdos dictus sit: “Labia sacerdotis
					<lb/>custodiunt scientiam, et legem requirunt ex ore eius, quia angelus Domini exercituum est. ” Ita quid sancti canones
					<lb/>dicant scitis, maxime cum dicit in quodam loco: “Sacerdotes qui duxerunt uxorem, deponantur.” Praeterea sacra scriptura
					<lb/>clamans dicit: “Fornicatores et adulteros iudicabit Deus. ” Oportet enim sacerdotem mundum nitidumque indesinenter semper
					<lb/>esse; si autem ulla mulieris vel sui tabe coinquinatus fuerit, holocausta offerre Deo non potest. Olim enim multa multis
					<lb/>quadam iniusta occasione, periculose tamen, concessa videntur. Nunc autem agere vos omnes expedit, ut via regia gradiamur,
					<lb/>non declinantes a dexteris nec a sinistris. Video vos quasi armatos multis conscripturarum scientiis astare; sed scuta
					<lb/>vestra in cucurbitarum folia vertentur, et gladii vestri in plumbum frigidum convertentur.”</hi>
				<lb/>Explicit oratio Arialdi et Landulfi; incipit Andreae sacerdotis decumani adversus Arialdum et Landulfum.</p>
			</div>
			<div type="chapter">
				<head><lb/>26. (25.)</head> <p><hi rend="italic">“Fratres, et utinam fratres karissimi, caritatem et misericordiam, quas nunc et multotiens vestris doctrinis inseruistis,
					<lb/>ut ore denotastis, sic bonorum actuum exemplo confirmavissetis. Multa de caritate tui sermonis exordio habuisti, sed
					<lb/>de quo fonte manaverint, verborum tuorum finis aperte denudavit: si enim ex caritate inchoavisses, in caritate, quae Deus
					<lb/>est, finivisses. Unde in ventum tendis, cum in vento superbiae graderis. Dixisti: “Qui misericordiam ira exercet, funditus
					<lb/>iustitiam obliviscitur, iam non secundum caritatem ambulat.” Verum est; sed qui hoc facit, et taliter circa peccatores se
					<lb/>habet, fidelis non est, nec dignus Christianus vocari. Tamen prospice, quod Dominus ait: “Misericordiam volo, non sacrificium;”
					<lb/>et iterum: “Miserebor cui misertus ero, et clemens ero in quo mihi placuero. ” Quod nos cum caritate, cum humilitate,
					<lb/>cum patientia, cum benignitate, cum discretione, quae est mater virtutum, docere et admonere et suadere multa per
					<lb/>tempora debuisti, nunc quasi dampnativos ac criminosos plagis saevissimis simulque cum tuis cathedris, lingua tamen incooperta,
					<lb/>criminose castigas. Cuius exemplo haec omnia in nobis et in populo agis? Enim et nos multis cum temporibus et
					<lb/>ordinem nostrum pacifice ac caste degentes regebamus. Vituperando nos grave bellum civile nunc excitasti; praeterea audi
					<lb/>apostolum dicentem: “Deus non vult coacta servitia.” Et item: “Tu quis es, qui iudicas alienum servum? suo domino stat
					<lb/>aut cadit, stabit autem. ” Video enim, quod nemo te et ipsos quos super nos solitis illexisti sermonibus, a talibus revocare
					<lb/>poterit. Sed terrere te debent bella civilia, homicidia, sacramenta ac periuria inenarrabilia, parvulorum multitudinem multorum
					<lb/>necem sine baptismate incurrentium, quorum membra et qualia et quanta hoc in anno in cisterna theatrali cum mundata
					<lb/>a clocariis inventa sunt, paucis tamen condolentibus, ante tuos oculos habens. Et si mihi de natura humana non
					<lb/>credis, maxime non credis de ordine nostro, qui dum magis constringitur, amplius inlicitis accenditur: vel tibi, quod olim
					<lb/>fuisti vel cras esse poteris, crede. Vetando unam et propriam uxorem, centum fornicatrices ac adulteria multa concedis.
					<lb/>Praeterea vitium detestabile, ob quod quidam ex tuis simulantes sese caste vivere, uxoribus falsa religione dimissis, vitio
					<lb/>imbuti detestabili, in theatro turpiter tracti et in fronte decocti sunt, te amice tangendo deterreat. Item intulisti domno
					<lb/>Guiberto: “Solutus es ab uxore, noli quaerere uxorem,” sed illud quod sequitur, quare non dixisti? imo apostolo dicente:
					<pb n="93"/>
					<lb/>“Si autem acceperis uxorem, non peccasti, et si nupserit virgo, non peccavit.” Dixisti: “Ut ait Apostolus, debitores sumus
					<lb/>non carni.” Ita est; non enim ita carni servimus, ut spiritu et corpore tempore congruo Deo serviamus? Ob quam causam
					<lb/>audi beatum Ambrosium; ait enim in libro De bono coniugali: “Continentia non corporis, sed animi virtus est; virtus
					<lb/>autem animi aliquando in opere manifestatur, aliquando in habitu latet. Et iustificata est sapientia a filiis suis, qui vident
					<lb/>continentiae virtutem in habitu animi semper esse debere; in opere autem pro rerum ac temporum opportunitate manifestari.”
					<lb/>Diffamasti nos et ordinem nostrum Romae et civibus nostris male dulcoratis, ut tuam scientiam vel loquacitatem ostenderes,
					<lb/>sed unde fructum bonum habere tu credis, ibi seminarium bonorum fructuum habere non poteris, beato Ambrosio super
					<lb/>Beati Immaculati tractatu attestante, qui ait: “Periculum est non solum dicere falsa, sed etiam vera, si quis ea insinuet
					<lb/>quibus non oportet. Quod vitium quadripartitum est, vel adulationis vel avaritiae vel iactantiae vel loquacitatis incautae,
					<lb/>quia dum adulari vult aliquis ei, cui loquitur, effundit mysterium. Nonnulli etiam studio lucri, mercedem perditionis secuntur,
					<lb/>ut tegenda silentio vendant loquendo: alii, ut plura nosse videantur et scientiam suam iactent, aperiunt quod celare
					<lb/>deberent, et dum sine iudicio locuntur, verbum emittunt quod revocare non possunt,” de quibus Dominus: “Vos estis qui
					<lb/>iustificatis vos ipsos coram hominibus. Deus autem novit corda vestra;” qui enim perdiderit divina, posteritatem animae
					<lb/>suae seminariumque meritorum habere non poterit. O amice, si tibi a Deo fuerit commissum, ut omnia perficeres, Veritate
					<lb/>attestante, deberes dicere “Servus inutilis sum:” si autem Apostolum imitaris, deberes sentire cum eo dicens: “Debemus nos
					<lb/>firmiores imbecillitatem infirmorum sustinere, et non nobis placere. Unusquisque nostrum proximo suo placeat in bonum ad
					<lb/>hedificationem.” Praeterea intellige, quid sanctus dicat Gregorius: “Superiores invicem, maxime eos, qui nobis contenti non
					<lb/>sunt, proximos vestros attendite, quia et quos agere aliqua prava conspicitis, quae in eis lateant bona nescitis; magnus ergo
					<lb/>unusquisque esse studeat, sed tamen aliquo modo se esse nesciat, ne dum sibi magnitudinem arroganter tribuit, amittat.
					<lb/>Hinc enim de Saule superbiente per prophetam dicitur: Cum tu te parvulum conspiceres, ego te prae caeteris magnum feci;
					<lb/>quia vero tu te magnum conspicis, a me parvulus aestimaris.” Si enim per fragilitatem carnis, ut tibi videtur, peccamus,
					<lb/>habemus beati Ambrosii consolationem; ait enim in libro De saeculi fuga: “Si per fragilitatem carnis et mundi illecebras
					<lb/>ita mentem nostram formare non possumus, reverentia paternae prolis peccatum levemus. Caritas enim multitudinem peccatorum
					<lb/>operit. Qui enim ad imaginem Dei esse non potuit, sit ad plenitudinem caritatis.” Ait enim in libro De poenitentia:
					<lb/>“Regnat in nobis lex huius carnis contraria legi mentis nostrae, et captivos nos in peccatum trahit, ut faciamus
					<lb/>quod nolumus.” Item super Lucam: “Non otiose statim in principio Genesis Dei iussum coniugium copulatur, nisi ut
					<lb/>haeresis destruatur. Sic enim Deus coniugium probavit, ut iungeret;” in multis enim natura nostra cotidie febricitat. Unde
					<lb/>sanctus Ambrosius super Lucam: “Febris enim nostra avaritia est, febris nostra libido est, eo quod ignitae sunt cupiditates;”
					<lb/>unde ait Apostolus: “Si se non continent, nubant; melius est enim nubere, quam uri. ” Multi ante homines casti et mundi
					<lb/>esse videntur, sed ante Deum flagitiosissimis vitiis irretiti apparent. Unde idem super Lucam: “Non semper enim omnis,
					<lb/>qui iustus est ante homines, iustus est ante Deum. Aliter vident homines et aliter Deus; homo videt in facie, Deus autem
					<lb/>in corde.” Enim ut nos a laqueis mortis, quibus vita ista urgetur, liberati essemus, incurrimus minima, ut maiora devitaremus.
					<lb/>Multos enim laqueos, ut ait psalmista, in via hac superbi absconderunt. Et qui sunt isti laquei? audi sanctum
					<lb/>Ambrosium super Lucam: “Oculus enim meretricis est laqueus peccatoris, laqueus in pecunia, laqueus in religione, laqueus
					<lb/>in studio castitatis.” Separasti nos ab uxoribus nostris, tu qui es Apostolo iustior, sanctior prophetis, mundior patriarchis,
					<lb/>non iustitia, non caritate, imo lanceis et ensibus durissimisque iniuriis, quas legaliter ab initio christianitatis nostri antecessores,
					<lb/>sibi et nobis vim propter vitium naturae facientes, tradiderunt. Unde si tibi et tuis placet, audi quid sanctus Ambrosius
					<lb/>super Lucam dicit: “Quam periculosum est, si fragilem adolescentulae vel adolescentis aetatem errori peccandi criminose
					<lb/>offeras! Audi legem Domini, cui obsecuntur etiam qui leges ferunt: Quos Deus coniunxit, homo non separet. Ab initio
					<lb/>autem Dei lex est. Quae est lex Dei: Propter hoc relinquet homo patrem et matrem, et adhaerebit uxori suae, et erunt
					<lb/>duo in carne una; “ergo qui dividit uxorem, carnem suam scindit, legem dividit, separat corpus, et facit eos moechari.
					<lb/>Virginitas, ut ait beatus Ambrosius, suaderi potest, imperari non potest. Quid igitur de illis respondebis, qui iam se per
					<lb/>quindecim aut viginti annos coniugali thoro copulaverunt? Dixisti: “Fornicatores et adulteros iudicabit Deus!” Aperte verum
					<lb/>est; sed de fratribus tuis quos tu vides tecum credere unum patrem habere, unam fidem catholicam tenere, unam et propriam
					<lb/>uxorem venialiter uti dicens, peccasti: stat enim sanctus Ambrosius in Vercellensi epistola: “Dicimus quod qui fuerit
					<lb/>in Christo baptizatus, haberi iam non debeat fornicarius.” Forsitan adhuc illa sententia implicitus es, qua olim illi de
					<lb/>Monteforti te imbuerant, qui omnem christianitatem mulierem non tangere et genus humanum sine semine virili apum more
					<lb/>nasci dicentes, falsis sententiis affirmabant? Volo autem et ego atque desidero omnem ordinem ecclesiasticum mundum nitidum
					<lb/>purum et sanctum; sed dicit apostolus: “Nemo potest esse mundus a peccato et sanctus.” Iob videns humani generis
					<lb/>fragilitatem, dicit: “Numquid fortitudo lapidum fortitudo mea, aut caro mea aenea est? ” Praeterea cum tu nos in multis
					<lb/>diffamasti, et dicens clamasti, sacerdotem aliqua tabe attactum sacrificium Deo offerre non posse, debuisses cognoscere, quod
					<lb/>Dominus in Apocalypsi dicit: “Ego sum Alpha et Omega, primus et novissimus: beati qui lavant stolas suas, ut sit potestas
					<lb/>eorum in ligno vitae, et portas civitatis intrent. ” Sunt enim maculae, quae sola confessione lavantur, quam lavationem
					<lb/>supradicta sententia Iohannis significat. Quin etiam Domino attestante audi quae coinquinant hominem. Ait: “Non enim
					<lb/>quae intrant in hominem coinquinant, sed quae exeunt de homine. ” Adulteria, homicidia, periuria sunt, quae coinquinant
					<lb/>hominem; scis enim, et satis, ordo clericalis in quid pronus sit ad peccandum propter incontinentiam. Unde sanctus Gregorius
					<lb/>in Moralibus Apostoli sententiam affirmat dicens: “Et Paulus cum quosdam in ecclesia incontinentes aspiceret, concessit
					<lb/>minima, ut maiora devitaret, dicens: “Propter fornicationis causam unusquisque suam uxorem habeat. ” Item in
					<lb/>Registro secundo dicens ad Sabinum episcopum, inter multos verborum nodos, quaedam sacrilegis universo clero scribens
					<lb/>dixit: “Praeter illa quae superius dixi, curae tuae sit eosdem fratres nostros episcopos adortari, ut subiecti in sacris videlicet
					<lb/>ordinibus constituti, quod ipsi servant ad similitudinem modis omnibus servare commoneant. Hoc tamen modo adiecto,
					<lb/>ut hii, sicut canonica decrevit auctoritas, uxores quas habent, irreprehensibiliter regant.” Dicis: “Cum uxoribus Deo servire
					<lb/>non potestis.” Verum est, si plus Deo illam amaremus. Unde ipsa Veritas: “Qui amat patrem aut matrem aut fratres
					<lb/>aut uxores, non est me dignus;” quod enim sancti Patres de episcopis dicunt, tu inordinate intorques. Non enim
					<lb/>sumus, quod debemus; sed enim tales nos Deus amat, quales futuri sumus, non quales sumus, sicut ipse Augustinus in libro
					<lb/>de Trinitate dicit: “Quales enim amat Deus, in aeternum conservat. ” Item ipse Augustinus: “Et si exterius offerenda
					<pb n="94"/>
					<lb/>munera non habeo, intra memetipsum tamen invenio quod in ara tuae laudis impono. Quia qui nostra datione non pasceris,
					<lb/>oblatione cordis melius placaris.” Nichil quippe Deo ditius voluntate bona. Item Augustinus contra Iulianum in libro
					<lb/>tertio: “In suo quippe genere curandum est, quod ad melius non potest erigi.” Dixisti: “Sacerdos qui duxerit uxorem,
					<lb/>deponatur.” Bene dicis, et ego dico, si post acceptum sacerdotium duxerit uxorem, sui ordinis periculo subiaceat, sin
					<lb/>autem in sacerdotio unius uxoris virum inveneris, quid separas quod non licet? Cur enim dividis corpus? Da mihi Ambrosium
					<lb/>sanctum doctorem nostrum, qui dividat uxorem ordinis nostri a viro, altero nolente; et credamus semperque teneamus.
					<lb/>Quin etiam quid sanctus papa Gregorius Teostitae patriarchae in Canobiis dicat, audite: “Sunt quidam qui dicunt religionis
					<lb/>causa coniugia debere solvi. Verum sciendum est, quia et si hoc lex divina prohibuit, lex humana concessit. Per se
					<lb/>enim Veritas dicit: Quod Deus coniunxit, homo non separet. Quin etiam ait: Viro non licet dimittere uxorem, excepta
					<lb/>fornicationis causa. Quis ergo huic coelesti legislatori contradicat? Scimus enim quia scriptum est: Erunt duo in carne una.
					<lb/>Si igitur vir et uxor una caro sunt, et religionis causa vir dimittat uxorem vel mulier virum in hoc mundo remanentem vel
					<lb/>fortasse ad illicita migrantem, quae est ista conversatio, in qua una eademque caro ex parte transit in continentiam, ex
				<lb/>parte remanet in pollutione?”</hi></p>
			</div>
			<div type="chapter">
				<head><lb/>27. (26.)</head> <p>Cum autem orantibus partis utriusque fandi terminus imponebatur, ecce quasi
					<lb/>ex ira Dei Landulfus maiorum corona furialiter consurgens, vultu pallido ac lingua stridenti,
					<lb/>clerici cuiusdam obiurgationibus commotus, cum quo tamquam canis dentaliter
					<lb/>rixatus fuerat, orationem fundere cupiens, omnibus nimia eius commotione vetantibus,
					<lb/>prosiluit. Itaque indignatione nimia ac ira magna, quasi ursa raptis catulis commotus,
					<lb/>clamans se clericorum cultello velle interimi, furialiter ex secretario in theatrum prosiliens,
					<lb/>omnibus convocatis plebeicis orationem incitativam permultum super ordines universos,
					<lb/>astante tamen Herlembaldo, lacrimabiliter edidit. Quo audito, Herlembaldo adortante
					<lb/>et tamquam rex imperante, in manibus populi super sacerdotes illico fit concursus.
					<lb/>Quod si ipsos in secretario aut in ecclesia, in quibus nullam exibebant reverentiam,
				<lb/>comperissent, profecto ipso die gladiis et fustibus universos interemissent.</p>
			</div>
			<div type="chapter">
				<head><lb/>28. (27.)</head> <p>Dei omnipotentis Patris et Filii et Spiritus sancti regnante clementia, eiusque
					<lb/>dextera virtutibus et miraculis sedule et misericorditer coruscante super homines irrationabiles,
					<lb/>et super Dei sacerdotes ab omni humano auxilio, Dei tamen fretos auxilio, destitutos,
					<lb/>miracula invisa et inaudita apparuerunt. Quadam enim die cum sacerdos Liprandus,
					<lb/>qui hominibus placiti Dei male nominati suspiciosus erat, ante oculos quorumdam
					<lb/>apparens ad sancti Nazarii ecclesiam orationis causa abiret, verbis nefandissimis obiurgatus,
					<lb/>fustibusque post eum summis cum latratibus proiectis, in concavo altaris sancti
					<lb/>Nazarii supra eius corpus nimia animi angustia fugit. Unde cum quidam nefandissimus,
					<lb/>impudentior ceteris, turpissimis verbis gravissimisque impulsionibus ipsum alapizando, ut
					<lb/>sui et suorum consimilium animos mulceret tamquam vesanos gentiles, extraheret, Dei
					<lb/>virtute operante, in proximo omnibus membris contractis misere exaruit. Alius cum in
					<lb/>ecclesia eadem sanctam Eucharistiam a sacerdote quodam in nativitate Domini timore
					<lb/>eiusdem, non Dei amore acciperet, foris in muro, secta subversus haeretica, vidente
					<lb/>tamen quodam fidele ac sacerdoti id ipsum nuntiante, immisit. Hoc audiens Dei sacerdos
					<lb/>summa cum reverentia sanctum Domini corpus colligens recondidit; sed miser ille,
					<lb/>qui sancti corporis indignus fuerat, usque in finem vitae suae ab omni cibo insatiabilis
					<lb/>ac omnibus angustiis cruciatus, moriens non meruit habere corpus Christi. Alii vero
					<lb/>quinque cum sacerdotem quemdam ob mulieris occasionem turpiter distrahendo dehonestassent,
					<lb/>ipso anno quasi canes mortui sunt. Quin etiam alius secta detestabili irretitus,
					<lb/>cum sanctum incensum, quod sacerdos in Domini natale per singulas defert domos, hostio
					<lb/>clauso ac introitu eidem vetando refutaret, nocte eadem veniente proxima diabolus, in
					<lb/>scismate fidelissimus laborantibus, filium eius e matris manibus diripiens vagientem ac
				<lb/>in aera verberans, ipsum puerum emortuum demum evanescens cadendo dimisit.</p>
			</div>
			<div type="chapter">
				<head><lb/>29. (28.)</head> <p>Ea tempestate audiens Herlembaldus, Gottofredum quem supra memoravi,
					<lb/>de omnibus episcopalibus negotiis tam in clero quam in populo contra ius suum et velle
					<lb/>intromittentem, exercitu parato inmenso et nobilium parte circa Castilionem metando
					<lb/>velud imperator composuit. Ubi cum per multos machinis et balistis praeliisque diversis
					<lb/>frustra laborasset dies, multis e populo misere amissis ac Dei ira civitate Mediolani funditus
					<lb/>tam in domibus quam in ecclesiis, tam in marmoribus quam in trabibus ardente,
					<lb/>quod castris minime latuit, ab omni spe frustratus tristis recessit. Dum haec fuissent
					<pb n="95"/>
					<lb/>acta, parvo transacto tempore, Herlembaldus consilio Oldeprandi qui et Gregorius VII
					<lb/>est vocatus edoctus, qui huius placiti caput et seminarium erat, suis cum chateris, qui
					<lb/>omnia etiam regalia negotia multoque tempore tranquilla conturbabant, sine virga et
					<lb/>anulo ac regis consensu, cui Gregorius omnibus exercitiis insidiabatur, archiepiscopum
					<lb/>habere statuit. Qui Herlembaldus producens quendam Antonem sibique consentientem,
					<lb/>coram omni multitudine ore suo et inlicito elegit. Hoc videns maiorum et minorum
					<lb/>multitudo tam suorum quam adversariorum, quae noviter fidelitatem imperatori iuraverat,
					<lb/>sumptis armis magnoque praelio Antonem noviter electum multis cum plagis et sacramentis
					<lb/>archiepiscopatum inremeabiliter refutare fecit. Alia vero die cognocens Herlembaldus,
					<lb/>inopinate se et improvide delusum, sparsis argenteis totam civitatem armatus
					<lb/>obtinuit. Interea cum Herlembaldus quasi papa ad iudicandum sacerdotes, rex ad conterendas
					<lb/>gentes, urbem iam iamque ferro et auro et iuramentis multis et diversis superasset,
					<lb/>cui nobilium nemo resistere poterat, Dei ira quam iam cum suis merebat. ..
					<lb/>detorta sibi velut gladius bisacutus obinata est. Nam Landulfus cum se iam a spe
					<lb/>archiepiscopatus, qua antea speraverat, frustratus comperisset, auri et honoris ultra modum
					<lb/>ambitiosus, gravi incidit contristatus infirmitate. Qui moriens, linguam quasi bovinam
					<lb/>orribilem, qua multum offenderat, quae coopertorium non habebat, cui tormenta
					<lb/>aperte parabantur, emisit. Demum ad sepulcrum ductus, donec eius crura velut olim
				<lb/>latronum fracta sunt, concludi minime potuit.</p>
			</div>
			<div type="chapter">
				<head><lb/>30. (29.)</head> <p>At Arialdus, cum inter paschalia solempnia ecclesia Mediolanensium letanias
					<lb/>devote celebraret, praedicando ac cum clericis rixando, nullum ieiunium in istis diebus
					<lb/>sancto asserente Ambrosio fieri debere, et carnem et vinum legaliter his tribus diebus
					<lb/>posse comedere, firmabat. Quibus per civitatem auditis atque dictis letaniis interruptis,
					<lb/>praelium magnum a partibus utrisque adorsum est. His itaque praeliantibus multisque
					<lb/>gladiis ac lapidibus vulneratis, sex in bello viri cadentes mortui sunt. In his itaque,
					<lb/>lector, cuius discretionis cuiusque scientiae cuiusque continentiae fuerit, certissime comperire
					<lb/>et investigare valebis. Scimus enim et vere scimus, Arialde, quia in his quinquaginta
					<lb/>diebus nullum ieiunium nescit ecclesia imperare, sancto Ambrosio cum multis
					<lb/>sanctis attestante. An ignoras, quid Veritas veritatis clamat: <hi rend="italic">Non possunt filii sponsi
					<lb/>ieiunare quamdiu est cum illis sponsus; sed cum ablatus fuerit sponsus ab eis, tunc ieiunabunt
					<lb/>in illis diebus</hi>. Credimus enim, apostolos post Domini ablationem, cum coelos ascendit,
					<lb/>usque ad sancti Spiritus adventum in Hierusalem orantes ieiunasse; sed utinam orationem,
					<lb/>quae in portis nostrae legitur civitatis omni coram populo, a sancto ordinatam
					<lb/>Ambrosio et scriptam, ecclesiae totius firmamentum intelligeres, et illud quod in eiusdem
					<lb/>Vita legitur: <hi rend="italic">Omni tempore vitae suae ieiunabat, praeter sabbatum et dominicam et
					<lb/>festum celebriorum martyrum,</hi> crederes! Dum haec acta fuissent, Arialdus videns urbem
					<lb/>immanissime adversum se nimio mortuorum dolore et discordiae quotidianae divortio
					<lb/>commotam, omnia quae antea suis exercitiis facta et commota fuerant, cordetenus reminiscens,
					<lb/>iter quo clanculo fugeret paravit. Qui nocte fugiens, iuxta locum Legnani a
					<lb/>manibus fidelium domnae Olivae, domni Guidonis neptae, tentus et captus est. Cumque
					<lb/>vultu eius in arce Aronae repraesentatus fuisset, eadem ilico imperante, patrui sui dolorem
					<lb/>reminiscens, in insula quadam iuxta Lacum Maiorem secretissime ductus est; ibique
					<lb/>interrogatus, si Guidonem teneret archiepiscopum quem ecclesia Romana pallio et
					<lb/>cardinalibus firmaverat, respondens et dixit: <hi rend="italic">Donec enim linguam in ore portavero et
					<lb/>animus incolumis fuerit ac mens mea serena, nec tenebo ipsum pro archiepiscopo nec habebo.</hi>
					<lb/>Hoc dicto vernulae Olivae furialiter in eum prosilientes, linguam eius desub mentonem
					<lb/>trahentes, in insula semimortuum reliquerunt. Quin etiam altera die, iubente eadem
					<lb/>Oliva, ne a suis mortuus vel vivus inveniretur et ab Herlembaldo durissime ipsa obsideretur,
					<pb n="96"/>
					<lb/>in arce Trevali in apotecha sancti Ambrosii cautissime abscondentes humaverunt
					<lb/>defunctum. Transactis vero aliquantis diebus, eius cadaveris foetor castellum omne,
					<lb/>ita ut omnes nausiarent fugientes, occupavit. Itaque huius sceleris conscii magno timore
					<lb/>territi, ne ob hoc cadaver invenirent, summo cum labore apotecham ipsam aqua usque
					<lb/>umbelicum, coarctantes foetorem, repleverunt. Hiis itaque, ut audistis, ambobus exanimatis
					<lb/>in linguis, Deus qui omnia videt omniaque suo dispensat iudicio examinatione
					<lb/>aperto. .. intentionis furialiter illorum verba fuerunt, apertissime declaravit. Hoc facto
					<lb/>nequiterque peracto, cum iam huius rei eventus umbratim et non ut veritas habebat, ad
					<lb/>Herlembaldi aures pervenit, gente illico coadunata immensa obsidendam Olivam, omnium
					<lb/>fere nequissimarum artium maximeque incantationum scientia fultam, in corpus Arialdi
					<lb/>ut sine mora ei traderet sataguit. Igitur legatis ad eandem directis ac castris in prato
					<lb/>Rocho consedentibus, nocte superveniente eadem vox quaedam fantasticae imaginis
					<lb/>vento supervolante tenui audientibus universis insonuit dicens: <hi rend="italic">Currite, currite ad ripam
					<lb/>Ticini! currite currentes, quoniam in loco in ripa Ticini sanctus noster Arialdus nobis
					<lb/>repraesentandus ecce advenit.</hi> Quo audito angelicam vocem universi credentes, magno
					<lb/>cum clamore castris relictis omnibus ad locum praedictum concurrerunt. Quo cum
					<lb/>celeri cursu ivissent, corpus iamdiu truncatum mulieris fere emarcidum, minimeque
					<lb/>propter aquam in qua iacuerat foetens, cui omnia membra cuiuscunque sexus marcuerant,
					<lb/>orribile nimis ac visu teterrimum, illis traditum est. Itaque multis dubitantibus, multisque
					<lb/>congaudentibus, plurimisque credentibus, tandem pallio superimposito in lectica
					<lb/>compositus est. Quo assumpto et quasi levita cum stola ornato, summis cum letaniis
					<lb/>magnisque exaltationibus plurimisque confrequentationibus in monasterio sancti Celsi
					<lb/>humatum est. Hiis itaque peractis, Herlembaldus suis cum omnibus magnisque ceremoniis
					<lb/>quasi novum martyrem venerantes, fantastica delusi imagine, ut postea in tempore
					<lb/>quarti Anselmi archiepiscopi apparuit, sedule ac devote colebant. Cum enim post biennium
					<lb/>suae consecrationis domnus Anselmus Arialdi ossa et corpus qualiter male olim
					<lb/>in veritate fuissent humata comperisset, curialiter cum paucis clericis ad locum tendens,
					<lb/>ossa quae habere potuit colligens, in ecclesia sancti Dionysii humavit. Ea tempestate
					<lb/>cum capitanei, quos Herlembaldus a civitate suis cum factionibus expulerat, parati mori
					<lb/>quam inhoneste vivere, viribus reintegratis urbem paulatim intrantes, cives quos habere
					<lb/>poterant, secum stare ac feudi retinere iureiurando affirmabant. Pauco autem tempore
					<lb/>cum ordinarii sanctum crisma ad sancti pascae fontes consecrandos devote adduxissent,
					<lb/>ab Herlembaldo fustibus et terroribus constricti atque coacti, in sancto sabbato ipsum
					<lb/>in theatro duxerunt. Quo ducto, cum diu super hoc negotium adversus illos pessime
					<lb/>detrahens ac nova nomina inhonesta illis imponens Herlembaldus concionaretur, furiis
					<lb/>saevissimis commotus, sanctum crisma ab illorum manibus summa cum vituperatione
					<pb n="97"/>
					<lb/>diripiens ac ipse suis manibus in terram effundens, pedibus et fustibus multorum quasi
					<lb/>lutum nullam reverentiam divinis sacramentis habentium conculcari fecit. O gens sine
					<lb/>Deo, et o placitum sine vero! Sacramentum hoc per verbum Dei consecratum quid
					<lb/>offendit? <hi rend="italic">Accedit enim,</hi> sicut beatus Ambrosius dixit, <hi rend="italic">verbum ad elementum, et fit sacramentum,</hi>
					<lb/>et quid dicat Augustinus sanctus, intellige: <hi rend="italic">Quamvis impudici et immundi sint
					<lb/>qui operantur, ipsa eius sanctitas pollui non potest, et quod verbis euangelicis et per adulteros
					<lb/>et in adulteros sanctum est.</hi> Quid de gente vesanissima a Deo oblita dicam? Dei
					<lb/>ira super civitatem apertissime multis iudiciis emittente, sancto baptismo sancti pascae
					<lb/>criminose interrupto, ventum est ad diem maioris ebdomadae, quo capitanei iam non
					<lb/>private, sed publice sui fedi ac proprietatis retinendi curiose satagebant. Dum haec
					<lb/>agebantur, Herlembaldus haec omnia suo studio parari existimans, et animam iam esse
					<lb/>in manibus diiudicans, solus quasi dux theatrum suos confortando ac cohortando ad bellum
					<lb/>regens praelii necessaria ordinabat; quin etiam in primis sibimet vexillum, milites
					<lb/>et pedites exinde, qui scalas ad capiendas domos et cellaria machinasque diversas portarent,
					<lb/>ordinabat. Praeterea secrete ordinavit balistas ac fundibularios, scalas triangulares
					<lb/>ferratas inferius per semetipsas stantes cubitorum viginti. His itaque compositis ac
					<lb/>oratione facta luculenta, in qua suis magnas divitias coelestes et humanas honoresque
					<lb/>maximos promittebat, praecepit militibus ceteraeque multitudini, ut armati in theatro dato
					<lb/>signo citissime convenirent. Ac ab altera parte capitanei cum populi parte, cui Herlembaldi
					<lb/>intentio innotuerat, viri cognoscentes industriam praeliique calliditatem, ac bellum
					<lb/>civile adversum sese curiosissime praeparari, sibi et filiis ac uxoribus necem turpissimam
					<lb/>inferri timentes, paulo citius Herlembaldo ad bellum armati et viriliter praeparati sunt.
					<lb/>Hoc audiens Herlembaldus, loricam admirabilem indutus equum ascendens feriendum, ac
					<lb/>ipse manu vexillum tenens, cum paucis armatus et Leoprando sacerdote, qui et ipse
					<lb/>crucem manu gestabat propria, non ut bellum sedaret, sed ut bellantes suos potius incitaret
					<lb/>hostibus, et ipse hostis exiliens ac barba e lorica extracta, ut terrori magis foret,
					<lb/>sese dedit. Cum autem hic primus suis non expectatis armatis et signo dato, perplurimum
					<lb/>suis confidens viribus, maxime quia ante e civitate illos fugaverat, bellum initians,
					<lb/>lanceis ac ensibus perfossus primus et inter primos cecidit. Sed effecto bello ac Dei
					<lb/>misericordia paucis mortuis, ac sine multorum strage, quam quidam ex ipsis magnis
					<lb/>firmabant assertionibus, devictis atque fugatis omnibus, quos non Dei caritas sed mala
					<lb/>res armaverat, solus sacerdos e clericis qui dissidii totius fomentum fuerat, Leoprandus,
					<lb/>naso et auribus post aliquot dies mutilatus, gaudio immenso civitas tota paceque adepta
					<lb/>repleta est. Si enim civitatis totius meritis exigentibus victoria hostibus data fuisset, et
					<lb/>frequentes armati aliquanto citius convenissent, ut profecto comperimus, machinis rerum
					<lb/>diversarum inventis, quae huius erant ordinatae flagitii, ut illi cives qui angustiis arctabantur
					<lb/>asserebant, ipso die pars tota nobilium quasi Sillae vel Marii tempore cum populo
				<lb/>sibi favente gladiis diversisque tormentis funditus interisset.</p>
			</div>
			<div type="chapter">
				<head><lb/>31. (IV, 1.)</head> <p>His autem causis, quibus hi tres cum paucis vitam finiere humanam terminatis
					<lb/>a quo fonte haec universa epistolis multis intercurrentibus manaverunt, posteris fidelibus
					<lb/>et hanc ecclesiam diligentibus ut sibimet praevideant, cetera fideliter enucleare curabo.
					<lb/>Igitur comitissa Matildis cum iam duobus fratribus emortuis, quos Henrici IV imperatoris
					<lb/>calliditate occisos fore credebat, sese solam superstitem videns, serpente qui olim
					<lb/>protoplaustos in paradiso Dei decepit callidior, ipsum quaerens imperatorem a regno
					<pb n="98"/>
					<lb/>privare, dolis acutissimis non armis laborans, septimo adhaesit Gregorio. Quae cum
					<lb/>antea virgo Gigonem virum prudentissimum Nurmandiae ducem maritum duxisset, per
					<lb/>paucos annos morata, sese iam poenitens dominii dominum habere, cum vernula consciliata
					<lb/>fidelissima, ipsum ad cloacam super lacum sedentem per podicem interimi ense
					<lb/>cautissime fecit. Haec enim cum totius fere Tusciae et usque Romam comitatus sui potestatem
					<lb/>sola exerceret, pacto secretissimo cum Oldeprando, qui tunc diaconi apicem
					<lb/>Romanae ecclesiae regebat, necnon qui plurimis Romanis ossibus Albini et Rufini sparsis,
					<lb/>quatenus sine consensu imperatoris in pontificatu Romano eligeretur et consecraretur,
					<lb/>operam dedit. Itaque electo Oldeprando et idem consecrato Gregorio, parvo moratus
					<lb/>tempore in synodo prima et domnae Matildis conscilio sine advocatione ulla Henricum
					<lb/>excommunicavit imperatorem, parvissimis datis induciis, nisi investituras episcopatuum
					<lb/>omniumque abbatiarum ipse refutaret. Exinde cum haec omnia sibi favere vidisset,
					<lb/>et maxime quia Mediolanum Herlembaldus cum suis omnibus cathedris sibi quasi apostolico
					<lb/>summis cum gaudiis in omnibus deserviret, multis epistolarum ammonitionibus
					<lb/>ammonitus, necnon comitissae Matildis quamplurimis adulationibus accensus, super huiusmodi
					<lb/>negotium sedule insistens, canones et registrum, ut clerici qui investituras de
					<lb/>manu imperatoris acciperent, ab officiis deponerentur, primus sataguit. Demum ecclesiarum
					<lb/>universarum ac saeculi totius pace et concordia spreta, illecebrarum facetiis ac
					<lb/>diligentia Matildis, cum qua et ipse ridebat, coronam admirabilem lapidibus pretiosis
					<lb/>intestam Saxoniae duci Redulfo, quatenus se de imperio Romano contra Henricum IV
					<lb/>regem intromitteret, misit; asserens se multis excommunicationibus excommunicaturum,
					<lb/>et eius armis admirabilibus ac Saxonum illius gladiis viriliter pugnaturum. Hic enim
					<lb/>Redulfus Saxoniae ipsum ducatum, ipsius fere totius terrae thetrarcatum, ab imperatore
					<lb/>Henrico fidelitate sui imperii ac totius sui honoris acceptam usque ad hoc tempus humiliter
					<lb/>ac devote tenebat. Cum haec omnia ad imperatoris aures seriatim pervenissent,
					<lb/>inmanissima ira ac dolore commotus, hanc clandestinam pestem inopinate super se insurgentem
					<lb/>videns, adversus Redulfum sibi et regno fere iam imminentem sibique periurium,
					<lb/>qui etiam totam Saxoniam adversus eum armaverat, cum suis omnibus quos habere
					<lb/>potuit, arma suscepit. Quamobrem gente utrarumque partium inenarrabili coadunata,
					<lb/>praelium est tale commissum atque perfectum, quale nec literis cognovi nec oculis vidi
					<lb/>nec auribus audivi, nec aliquis nisi qui interfuit credere potuit. Quo enim bello cum
					<lb/>antea biduum suis cum omnibus in ingressu Saxoniae castris consedentibus universis
					<lb/>imperator sederet, hoc tale dedit praeceptum, ut in primo die belli, quicquid sive prosperi,
					<lb/>sive adversi adveniret, nocte superveniente eadem ignes tres accenderentur, <hi rend="italic">quatenus
					<lb/>omnes qui dispersi fuerint ac variis eventibus, ut in bello solet, divisi fuerint, conveniant,
					<lb/>ac demum ad ignem maiorem ad me in unum conveniant, seseque colligant, sive ad insequendos
					<lb/>hostes, sive ad praelium restaurandum.</hi> Ubi cum in primo bellorum concursu
					<lb/>viginti milia militum electorum in petra ordinando ac praemittendo amisisset, et ab hostibus
					<lb/>velut olim Ionas in mare a ceto absorti fuissent, suis cum omnibus militibus praeter
					<lb/>illos, quibus lancea, in qua Dei clavus erat inclusus Romani imperii stabilimentum ab
					<lb/>hostibus durissimis, curabatur, citissime occurrit, et occurrendo multos liberavit virtute.
					<lb/>Itaque cum reges utrique velut leones ferocissimi feraliter praeliantes eminus convenissent,
					<lb/>tota die neutra parte victoriam adepta, gladiis ferocissimis invicem saevientes ac
					<lb/>utrarumque partium strage facta innumerabili, dies pervenit ad noctem. Igitur focis
					<lb/>accensis tribus, ac omnibus qui dispersi fuerant militibus congregatis, imperator multitudinem
					<lb/>universam quam colligere gregatim potuit, multis cum lacrymis cohortari ad praelium,
					<lb/>flammivomos oculos nimia ira habens, vilissime coenatus, coepit; et exinde qualiter
					<lb/>propria dextera pugnasset, nervis eiusdem a capulo ensis summa virtute Saxones
					<lb/>truncando nudis apparentibus ostendens, regaliter universam cohortans multitudinem,
					<pb n="99"/>
					<lb/>dona vivis et mortuorum filiis ac filiabus regalia promisit, mallens mori quam a suo periuro
					<lb/>vinci, mallens sui et suorum militum corpora viriliter truncari e praelio, aut campo
					<lb/>miscere. Cum altera autem dies venisset, imperator Henricus summo die crepusculo
					<lb/>suorum militum universorum viribus collectis et animatis, et domno Tealdo sanctae
					<lb/>Mediolanensis ecclesiae notario lanceam ipse custodiente, cum viginti mille militibus hoc
					<lb/>in praelio nimia cupiditate anelantibus, armatorum virtute et animorum sagacitate hostes
					<lb/>unanimiter continuo invadendo, fortiterque lanceis et ensibus atque sagittis feriendo in
					<lb/>fugam convertit. Demum utrarumque partium strage per duos dies facta hominum innumerabilium,
					<lb/>ac rege periuro Redulfo emortuo a milite imperatoris, qui et ipse in campo
					<lb/>inter mortuos iacebat, elevans se graviter vulneratus.. ipsius, et. tota ense Teutonico
					<lb/>truncavit, necnon sexaginta militibus electorum nobilium virorum, qui inter tantam
					<lb/>stragem iussu imperatoris collecti cognosci potuerunt, acervatim combustis, imperator
					<lb/>per quatuor dies intrans cum furore Saxoniam, omnes quos habere potuit, tam mares
				<lb/>quam feminas, mutilando detruncavit.</p>
			</div>
			<div type="chapter">
				<head><lb/>32. (IV, 2.)</head> <p>Post paucos interea dies clerici et laici Mediolanensium communicato ex
					<lb/>communi conscilio, eorundem civium malorum, callidorum et simulatorum, qui provocant
					<lb/>iram Dei, faece eliminata, sectarumque nequissimarum errore purgato, clericorumque
					<lb/>multorum zinzaniis fugatis, tres viros diacones et notarium ad imperatorem, ut quemcumque
					<lb/>anulo et virga laudando consentiret, archiepiscopum tenerent, unanimiter direxerunt.
					<lb/>Quod ideo Romano imperatori ab Apostolico multisque episcopis olim concessum
					<lb/>est, quatenus cum unaquaeque civitas unius sacerdotis vel levitae electionem canonice
					<lb/>facere deberet, ut Romae multisque aliis civitatibus evenisse cognovimus, duas multo
					<lb/>cum sanguine electiones facere satagebat. Quibus curiae regali representatis, imperator
					<lb/>tacite quid isti aut Thealdus, quem diu animi et corporis scientia praepollentem cognoverat,
					<lb/>valerent recogitans, tandem domnum Thealdum virum valentissimum, ex regia
					<lb/>camera honorifice ornatum, ac anulo et virga sublimatum, cunctorum astantium vocibus
					<lb/>laudatum, praesentibus civibus et absentibus universis dedit, atque ut honorifice Mediolanum
					<lb/>reciperetur ac haberetur amicabiliter imperavit. Post paucos autem annos imperator
					<lb/>omnium suorum malorum caput atque fomentum Romae fore conspiciens, ut ipsam
					<lb/>civitatem atque Gregorium sibi adversantem sibique omnibus modis insidiantem obsideret,
					<lb/>inenarrabili militum multitudine necnon episcoporum multorum corona vallatus venit in
					<lb/>Italiam. Ubi cum pervenisset, et de eligendo pontifice primates consulerent Romano,
					<lb/>et domnum Thealdum id ipsum recusantem eligere universi disposuissent, Guibertum
					<lb/>Ravennatensem archiepiscopum simulque cardinalem elegerunt, ac electum summa cum
					<lb/>diligentia et cunctorum laude ipsum dementum Graecis facetiis affluentem summa cum
					<lb/>devotione consecrarunt. Hoc facto imperator cum universa multitudine et Pado nimio
					<lb/>gelu rigidus ipsum et militiam universam tamquam serviens sustinente, ac domno Thealdo
					<lb/>omnibus cum suffraganeis, praeter illos quos ipse Gregorius inlicite saeva interiocante
					<lb/>pathalia, quam ipse incitaverat, a beati Ambrosii ecclesia abraserat, quam ob misterium
					<lb/>Ambrosianum, quod ultra fas et nefas oderat, et militibus mille et electis quos ipse
					<lb/>summis et ex propriis dispendiis ducendo alebat, in mense Decembris Romam castris
					<lb/>ordinatis universis consedit. Ubi cum per menses septem imperator frustra armis et
					<lb/>machinis laborasset, die quadam incompensate accedit, dum Teutonici universi gentesque
					<lb/>diversae a bello laxatae quiescerent in castris, duo viri audacissimi, domni Thealdi
					<lb/>et sancti Ambrosii de familia, pistor nomine Amizo, et camerlengus hostium camerae
					<lb/>diu noctuque custodiens Ugo nomine, praelio et causis audacissimis assuefacti, armis et
					<lb/>gladiis viriliter accincti, clanculo civitatis munitiones necnon et custodes turrium et murorum
					<lb/>qualitates perscrutari cupientes, mutuo animati paulatim ac pedetentim murum
					<lb/>machinis ex parte eruderatum ascenderunt. Qui videntes civitatis custodes dormire ac
					<lb/>universa silentium tenere, gladiis illico evaginatis audacter alios truncabant dormientes,
					<pb n="100"/>
					<lb/>alios e turribus proiciebant inermes. Hoc facto, protinus sese e turribus ostendentes,
					<lb/>signum scutis secretissime ut sibi imperator citissime occurreret faciebant. Domnus
					<lb/>interea hoc videns Thealdus, pavore suorum attactus virorum, ut imperator citissime sibi
					<lb/>et suis occurreret adortatus est. Itaque imperator indignatis Teutonicis, gens invida
					<lb/>Longobardis, omnibus ilico armatis militibus urbem paucis truncatis cepit; quin etiam
					<lb/>ipsum Gregorium insequentes, in locis tutissimis et turritis in veteri Roma semetipsum
					<lb/>colligentem obsiderunt. His ita gestis, imperator domni Thealdi 3. Kalendas Iulii
					<lb/>magnifice in auro et argento novis honoratis militibus, quorum audacia atque exercitiis
					<lb/>Roma capta imperatori subiacuit, ac ceteris primatibus diversis exaltatis muneribus, variis
					<lb/>fultis honoribus, cunctis gratiam dedit, solos secum Teutonicos retinens in palatio sedit
				<lb/>caesariano.</p>
			</div>
			<div type="chapter">
				<head><lb/>33. (IV, 3.)</head> <p>Interea Gregorius sese videns a civibus et a quampluribus cardinalibus
					<lb/>destitutum, omnique spe auri et argenti amissa, e quibus sancti Petri regias et cancellos et
					<lb/>altaria decrostando nudaverat, qua secum Romanos tenuerat bellicantes, magis diligentes
					<lb/>aurum quam apostolum Paulum, nec non locum in quo fugerat ipse nimia ac diuturna
					<lb/>nocturnaque obsidione exire non posse, ad Robertum ducem Apuliae legatos, ut sibi
					<lb/>quamcitius posset gente coadunata immensa, et sancti Petri regalibus illi refutatis, subveniret,
					<lb/>cautissime et secretissime misit. Hic enim Apuliam et Caravriam multasque
					<lb/>civitates marinas, exiens Nurmandiam, cuius miles pauper cum suisque sociis fuerat,
					<lb/>noviter et iniuste cum suis multis criminibus invaserat. Igitur gente coadunata inmensa
					<lb/>et Saracenis omnibus quos habere potuit, in paucis diebus Romam veterem, Romanis
					<lb/>sese ac filios ac uxores minime tuentibus, Rufini et Albini reliquiis deficientibus armata
					<lb/>manu Robertus intravit. Quo ingresso, post aliquot dies imperatorem Urbem exiisse
					<lb/>invenit. Itaque gens diversa de Deo ignara, sceleribus ac homicidiis edocta, adulteriis
					<lb/>variisque fornicationibus assuefacta, omnibus criminibus, quae ferro et igne talibus agi
					<lb/>solet negotiis, sese furialiter immerserat; quin etiam virgines sacratas corrumpentes
					<lb/>miserorumque Romanorum uxores incestantes, ac anulos eius earum digitulis detruncabant.
					<lb/>Quid multa? tribus civitatis partibus multisque palatiis regum Romanorum adustis,
					<lb/>Gregorius demum filiis male crismatis filiabusque peius consecratis, cui iam spes ulla
					<lb/>vivendi in civitate non erat, ab Urbe exiliens cum Roberto Salernum profectus est. Ubi
				<lb/>per pauca vivens tempora, tamquam malorum poenam emeritus interiit.</p>
			</div>
			<div type="chapter">
				<head><lb/>34. (IV, 4.)</head> <p>Cum haec agebantur universa, et clericorum scisma laicorumque furialia
					<lb/>praelia principatum tenerent, quidam sacerdos Anselmus nomine, quem domnus Thealdus
					<lb/>in sacerdotio consecraverat, quadam die in sancti Mauritii vigiliis, dum omnium sanctorum
					<lb/>collectam, sanctae Mariae vespero finito, ante altare sanctae Mariae ad Funticulum
					<lb/>summa cum reverentia diceret, videntibus clericis tamquam mortuus, vultu tamen coloratus
					<lb/>pulsantibusque fibris, cadens occidit. Quo audito multi ex civitate utriusque sexus
					<lb/>exeuntes, visu videbant mirabile omnibusque terribile. Cumque multorum turmae turmatim
					<lb/>ad hoc convenissent inauditum, alii credebant fictitium, alii pedes subula vel acu
					<lb/>secure quasi mortuo pungebant. Factum est autem in altero die circa meridiem, videntibus
					<lb/>multis ac stupefactis, quasi ab angustiis liberatus, clamans poenitentiam, spiritu
					<lb/>restaurato sibi sese velocissime erexit: qui multa tormenta incredulis ac usurariis incredibilia,
					<lb/>et honores et gloriam quae super sanctos vidit viros, prout potuit, angelo sibi
				<lb/>haec omnia ostendente, qui spiritum eius per diversa portavit, lacrimis multis patefecit.</p>
				<p><lb/>EXPLICIT LIBER HISTORIARUM LANDULFI HISTORIOGRAPHI.</p>
			</div>
		</div>
	</body>
</text>
</TEI>
