<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita beati Romualdi</title>
				<author>Petrus Damiani</author>
				<respStmt>
					<resp key="print_editor">Edizione critica a stampa a cura di</resp>
					<name>G. Tabacco</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="16441" unit="words">Parole: 16441</measure>
				<measure quantity="102484" unit="characters_without_spaces">Caratteri (spazi esclusi): 102484</measure>
				<measure quantity="116907" unit="characters_witht_spaces">Caratteri (spazi inclusi): 116907</measure>
			</extent>
			<publicationStmt>
				<publisher>ALIM</publisher>
				<date when-iso="2003-08-03">03/08/2003</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Tipo: </note>
				<note>Note: Periodo di composizione dell'opera: circa metà XI secolo&#13;
Parole: 16708&#13;
Caratteri:105586&#13;
Correzioni al testo:&#13;
p. 111,9: sunt] ssunt <hi rend="italic">ed. [&lt;I/&gt;]&#13;
LAB</hi></note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Petrus Damiani</author>
						<title level="m">Petri Damiani Vita Beati Romualdi</title>
						<editor>G. Tabacco</editor>
						<imprint>
							<publisher>Istituto storico italiano</publisher>
							<pubPlace>Roma</pubPlace>
							<date>1957</date>
						</imprint>
					</monogr>
					<series>
						<title level="s">Fonti per la storia d'Italia</title>
						<biblScope unit="volume">94</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="3"/>
		<div>
			<head><lb/>INCIPIUNT CAPITULA VITę BEATI ROMUALDI </head>
			<p><lb/>I. Causa conversionis Romualdi.</p>
			<p><lb/>II. Ipsa conversio et quia corpus beati Apolenaris sine
			<lb/>dubio in Classensi monasterio iaceat.</p>
			<p><lb/>III. Quando monachi correpti Romualdum de solario
			<lb/>precipitare voluerunt.</p>
			<p><lb/>IIII. Quando Romualdus se ad heremum contulit.</p>
			<p><lb/>V. Qualiter Petrus Ursiulus et primo dux factus et
			<lb/>postmodum sit conversus.</p>
			<p><lb/>VI. Quia Romualdus uno anno de pugillo ciceris per
			<lb/>diem et tribus de sua agricultura vixit.</p>
			<p><lb/>VII. De diversa pugna diaboli quam sustinuit.</p>
			<p><lb/>VIII. Unum genus vitę Romualdi et de patientia Petri
			<lb/>ducis et prophetia eius.</p>
			<p><lb/>VIIII. Aliud vivendi genus Romualdi.</p>
			<p><lb/>X. De comite qui vaccam rapuit et eam comedendo necatus est.</p>
			<p><lb/>XI. De Olibano conversionem promittente.</p>
			<pb n="4"/>
			<p><lb/>XII. De Sergio ad seculum reverti volente.</p>
			<p><lb/>XIII. De prudentia Romualdi et labore itineris et disciplina
			<lb/>in patrem.</p>
			<p><lb/>XIIII. Quando Sergius vidit Spiritum sanctum.</p>
			<p><lb/>XV. De crure Iohannis propter inobędientiam fracto.</p>
			<p><lb/>XVI. De Romualdo a dęmonibus percusso.</p>
			<p><lb/>XVII. De iniquis spiritibus qui sibi velut dirę volucres
			<lb/>apparebant.</p>
			<p><lb/>XVIII. De monachis Romualdum verberantibus et divina
			<lb/>ira percussis.</p>
			<p><lb/>XVIIII. De iussione sancti Apolenaris ad Romualdum.
			<lb/>/*</p>
			<p><lb/>XX. De habitatione eius in Origario.</p>
			<p><lb/>XXI. De cella incensa et per orationem extincta.</p>
			<p><lb/>XXII. De rege hospite Romualdi et quia abbatiam suscepit.
			<lb/>/*</p>
			<p><lb/>XXIII. De abbatia dimissa et pace inter regem et Tiburtes
			<lb/>facta.</p>
			<p><lb/>XXIIII. De sancto Venerio.</p>
			<p><lb/>XXV. De Tamo et religione regis Ottonis.</p>
			<p><lb/>XXVI. Quando Romualdus apud Cassinum egrotavit,
			<lb/>deinde ad Pereum venit.</p>
			<p><lb/>XXVII. De Bonifatio martyre.</p>
			<p><lb/>XXVIII. De Iohanne et Benedicto martyribus.</p>
			<p><lb/>XXVIIII. De monacho per angelum de carcere
			<lb/>liberato.</p>
			<p><lb/>XXX. De monasterio sancti Adelberti constructo et
			<lb/>prophetia Romualdi adversus regem prolata.</p>
			<p><lb/>XXXI. Ubi gratia perfectionis Romualdo divinitus
			<lb/>est concessa.</p>
			<pb n="5"/>
			<p><lb/>XXXII. De prophetia Romualdi qua discipulorum prenuntiavit
			<lb/>adventum.</p>
			<p><lb/>XXXIII. De reditu eius a Parentio et nautis eius
			<lb/>meritis de periculo liberatis</p>
			<p><lb/>XXXIIII. De adventu Romualdi in Bifurcum.</p>
			<p><lb/>XXXV. De adventu eiusdem ad Vallem de Castro et
			<lb/>multo animarum fructu per eum facto.</p>
			<p><lb/>XXXVI. De fure quem frangentem cellam Gregorii
			<lb/>per spiritum vidit et illęsum dimisit.</p>
			<p><lb/>XXXVII. De monasterio Urbis Veteris quod construxit.</p>
			<p><lb/>XXXVIII. De filio comitis, qui cęcum post mortem inluminavit.
			<lb/>/*</p>
			<p><lb/>XXXVIIII. De tribus monasteriis quę Romualdus construxit
			<lb/>et de profectione eius in Ungriam.</p>
			<p><lb/>XL. De Rainerio marchione.</p>
			<p><lb/>XLI. De abbate Classis qui Romualdum voluit strangulare.
			<lb/>/*</p>
			<p><lb/>XLII. De itu eius et reditu rursus a
			<lb/>Parentio.</p>
			<p><lb/>XLIII. De miraculo latronis in monte Petrano facto.</p>
			<p><lb/>XLIIII. Item miraculum de aliis latronibus .</p>
			<p><lb/>XLV. Quare et quomodo Romualdus eiectus est de Valle
			<lb/>de Castro.</p>
			<p><lb/>XLVI. De miraculo quod fecit in Aquabella curans presbyterum.
			<lb/>/*</p>
			<p><lb/>XLVII. Item miraculum de fago prope cellam eius
			<lb/>incisa.</p>
			<p><lb/>XLVIII. De ilice lapsa super rusticum et eum non lędente.</p>
			<pb n="6"/>
			<p><lb/>XLVIIII. De contumelia quam passus est a suis discipulis
			<lb/>in Sitria.</p>
			<p><lb/>L. De divina iussione ad Romualdum ut missam celebraret
			<lb/>et psalmos exponeret.</p>
			<p><lb/>LI. De anima Romualdi quę delata est ante Deum candida
			<lb/>velut nix.</p>
			<p><lb/>LII. De nimia districtione vitę, quam in Sitria tenuit.</p>
			<p><lb/>LIII. De miraculo quo Gregorium
				<lb/>insufflando sanavit.
			<lb/>/*</p>
			<p><lb/>LIIII. De insano quem osculo curavit.</p>
			<p><lb/>LV. Item de Gregorio quem de gravi morbo aqua frigida
			<lb/>liberavit.</p>
			<p><lb/>LVI. De discipulo quem Romam euntem per spiritum cognovit
			<lb/>et de illo qui sibi derogans reclusorium fregit.</p>
			<p><lb/>LVII. De Gaudentio et Berardo et monacho sanato.</p>
			<p><lb/>LVIII. De discipulo in lecto Romualdi a dęmonibus verberato.
			<lb/>/*</p>
			<p><lb/>LVIIII. De muliere in amentiam versa et Romualdi
			<lb/>benedictione sanata.</p>
			<p><lb/>LX. De dęmoniaco ab eo curato.</p>
			<p><lb/>LXI. De diabolo qui Romualdo mortem minatus cellę
			<lb/>parietem fregit.</p>
			<p><lb/>LXII. Item de diabolo qui exterrens equum Romualdum
			<lb/>mergere voluit.</p>
			<p><lb/>LXIII. Item de diabolo qui orta inter discipulos Romualdi
			<lb/>discordia vegetem percutiebat.</p>
			<p><lb/>LXIIII. De districta vita quę tunc in Sitria ducebatur.</p>
			<p><lb/>LXV. De prophetia Romualdi et colloquio eius cum
			<lb/>Heinrico rege.</p>
			<pb n="7"/>
			<p><lb/>LXVI. De monacho quem diabolus strangulare cępit,
			<lb/>sed Romualdus eripuit.</p>
			<p><lb/>LXVII. De Romualdo qui circumclusus aquis cibum
			<lb/>sibi deferendum cęlitus agnovit.</p>
			<p><lb/>LXVIII. De pisce qui inventus est in arenti rivo meritis
			<lb/>Romualdi.</p>
			<p><lb/>LXVIIII. De transitu Romualdi.</p>
			<p><lb/>LXX. De dęmoniaco per particulam cilicii eius
			<lb/>sanato</p>
			<p><lb/>LXXI. De villico qui vaccam rapuit et statim extinctus
			<lb/>est.</p>
			<p><lb/>LXXII. De corpore Romualdi sano post quinquennium
			<lb/>invento.</p>
		</div>
		<pb n="9"/>
		<div>
			<head><lb/>PROLOGUS VITę BEATI ROMUALDI.</head>
			<p><lb/>Adversum te prorsus, inmunde munde, conquerimur
				<lb/>quia habes intolerabilem stultorum sapientium turbam tibi
				<lb/>facundam, Deo mutam. Habes qui per vanam eloquentiam et
				<lb/>inanem philosophiam se sciunt in superbię cornibus arroganter extollere:
				<lb/>non habes qui profuturum aliquid ędificationi proximorum
			<lb/>ad posterorum velit memoriam scedulis annotare.</p>
			<p><lb/>Habes, inquam, qui in pretoriis iudicum negotiorum secularium
				<lb/>lites et causarum iurgia continuis valeant declamationibus perorare:
				<lb/>non autem habes qui possit in sancta ęcclesia vel unius
				<lb/>sanctorum virtutes et clara gesta describere. Sapientes siquidem
				<lb/>sunt ut faciant mala, bona autem facere nesciunt. Ecce enim
				<lb/>tria iam fere lustra transacta sunt ex quo beatus Romualdus
				<lb/>deposito carnis onere ad etheria regna migravit, et nemo adhuc
				<lb/>ex huiusmodi sapientibus extitit, qui de tot mirabilis vitę eius
				<lb/>preconiis pauca saltim hystorico stilo digereret, et avidissimę
				<pb n="10"/>
				<lb/>devotioni fidelium satisfaciens, ad communem utilitatem recitanda
				<lb/>legivo sanctę ęcclesię tradidisset. Nobis autem
				<lb/>in angusto cellulę angulo residentibus utilius erat, sicut proposuimus,
				<lb/>propria peccata ad mentis oculos assidue revocare, quam alienę
				<lb/>virtutis hystoriam texere; magis expediret commissi reatus
				<lb/>tenebras plangere, quam splendida sanctitatis insignia imperitis sermonibus
				<lb/>offuscare. Verumtamen cum ad sepulchrum eius ex longinquis
				<lb/>terrarum partibus toto anno maximeque in eius festivitate
				<lb/>fidelium multitudo conveniat, miracula per eum divinitus
				<lb/>facta conspiciat, audire vitę eius hystoriam desiderabiliter
				<lb/>quęrat, sed utpute quę non sit, audire non valeat; non inrationabiliter
				<lb/>pertimescimus ne celeberrima eius fama, quę adhuc populi
				<lb/>totius ore depromitur, labente curriculo temporum, de memoria
			<lb/>hominum pęnitus deleatur.</p>
			<p><lb/>Quapropter hoc timore compulsus multorumque fratrum
				<lb/>precibus et germana karitate devinctus, quod de predicto mirabili
				<lb/>viro ab egregiis eius discipulis didici aggrediar Deo auctore
				<lb/>describere, vitęque eius initium, cursum et finem, nimirum imperitus
				<lb/>homo, non hystoriam texens, sed quoddam quasi breve commonitorium
				<lb/>faciens, quibuscumque temptabo litterarum apicibus
				<lb/>exarare. Hoc autem unum in primis lectorem meum nosse
				<lb/>desidero, quia non multa per eum facta miracula in hac ego descriptiuncula
				<lb/>colligam, sed potius quod ad ędificationem omnimodis
				<lb/>attinet, conversationis eius ordinem referre contendam.
				<pb n="11"/>
				<lb/>Beatus siquidem vir in tantum se humilitatis tegmine a vento
				<lb/>vanę glorię custodivit, quod undecumque humanis oculis videri mirabilis
				<lb/>potuit, studiosissima occultatione suppressit. Quę tamen
				<lb/>miracula etiam si minime fecisset, mirabilem vitam ducens minori
				<lb/>veneratione dignus non esset. Neque enim precursor Domini
				<lb/>fecisse miracula legitur, quo maiorem nullum inter natos mulierum
				<lb/>surrexisse Veritas ipsa testatur. Nonnulli enim Deo
				<lb/>se deferre existimant, si in extollendis sanctorum virtutibus
				<lb/>mendatium fingant. Hii nimirum ignorantes Deum nostro
				<lb/>non egere mendatio, relicta veritate, quę ipse est,
				<lb/>de falsitatis ei putant se placere posse commento. Quos
				<lb/>bene Hieremias redarguit dicens: «Docuerunt linguas suas loqui
				<lb/>mendacium, ut inique agerent laboraverunt». Qui enim ultro
				<pb n="12"/>
				<lb/>oblatam simplicem veritatem referre facile poterant, in componendis
				<lb/>quę nesciunt, casso labore desudant, et quo se pro Deo
				<lb/>stare quasi adiutores autumant, eo ut revera falsi testes contra
				<lb/>Deum pertinaciter pugnant, apostolo Corinthiis attestante, qui
				<lb/>ait: «Si Christus non resurrexit, inanis est predicatio nostra,
				<lb/>inanis est fides vestra»; deinde subiungit: «Invenimur
				<lb/>falsi testes Dei, quoniam diximus testimonium adversus Deum
				<lb/>quod suscitaverit Christum, quem non suscitavit». Sed
				<lb/>quia necessitate ad scribendum coacti, velut commoti ista premisimus,
				<lb/>iam precibus eius de quo loquimur, Deo opitulante, ad narrationis
			<lb/>ordinem veniamus.</p>
		</div>
		<pb n="13"/>
		<div>
			<head><lb/>INCIPIT VITA
			<lb/>BEATI ROMUALDI ABBATIS ET HEREMITę.</head>
			<div type="chapter">
				<head><lb/>I.</head> <p>Romualdus igitur Ravennę civitatis oriundus ex
					<lb/>illustrissima ducum fuit stirpe progenitus. Qui cum iam in
					<lb/>adulescentiam pervenisset, cępit in peccato carnis proclivus existere,
					<lb/>quo videlicet vitio illa ętas inpugnare homines, presertim
					<pb n="14"/>
					<lb/>divites, vehementius solet. Mente tamen Deo devotus, frequenter
					<lb/>se temptabat erigere facturumque se magnum aliquid proponebat.
					<lb/>Nam et si quando se ad studium venationis accingeret,
					<lb/>ubicumque per silvas amęnum locum reperire poterat,
					<lb/>mox se ad heremi desiderium eius animus accendebat, dicens
					<lb/>intra se: «O quam bene poterant heremitę in his nemorum recessibus
					<lb/>habitare, quam congrue possent hic ab omni secularis strepitus
					<lb/>perturbatione quiescere!». Et ita mens eius cęlitus inspirata
					<lb/>iam divinabatur in amore quod impleturus erat postmodum
				<lb/>opere.</p>
				<p><lb/>Huic erat pater nomine Sergius, mundo vehementer intentus
					<lb/>et omnino secularibus negotiis implicatus. Qui dum adversus
					<lb/>quendam propinquum suum exortis simultatibus pro
					<lb/>possessione partis inimicitias exerceret, videns filium suum
					<pb n="15"/>
					<lb/>Romualdum in contentione mollescere crimenque fratricidii medullitus
					<lb/>formidare, minari cępit exheredem facere, si in eadem diutius
					<lb/>sententia permaneret. Quid plura?. Tandem utręque
					<lb/>inimicantium partes ex urbe ad litis materiam proruunt, arma corripiunt,
					<lb/>bellum sotiale committunt: et dum comminus hinc inde pugnatur,
					<lb/>repente manu Sergii inimicus occiditur. Romualdus
					<lb/>autem licet nullum perempto vulnus inflixerit, quia tamen
					<lb/>interfuit, pęnitentiam tanti reatus accępit moxque ad Classense
					<lb/>monasterium beati Apolenaris, more homicidarum diebus .XL.
				<lb/>permansurus in luctibus, properavit.</p>
			</div>
			<pb n="16"/>
			<div type="chapter">
				<head><lb/>II.</head> <p>Illic autem districta se pęnitentia iugiter macerans,
					<lb/>cępit cum quodam converso cottidianum habere colloquium,
					<lb/>a quo etiam, iuxta mediocritatem sensus, bonę exhortationis
					<lb/>audiebat sepe consilium. Quem cum conversus frequenter
					<lb/>ammoneret secularem vitam omnino postponere et ad
					<lb/>sanctę conversationis ordinem festinare, sed ad hoc mentem
					<lb/>eius humiliare nullatenus posset, aliquando inter cętera velut
					<lb/>gratulabundus intulit dicens: «Si tibi», inquit, «ego beatum
					<lb/>Apolenarem corporali specie, ita ut eum manifeste videre
					<pb n="17"/>
					<lb/>possis, ostendero, quid a te premii reportabo?». Ad hęc
					<lb/>Romualdus: «Firma», inquit, «et inviolabili me obligatione
					<lb/>constringo quia mox ut beatum martyrem videro,
					<lb/>apud seculum ulterius non manebo». Hortatur ergo conversus
					<lb/>ut ipsa nocte Romualdus dormire postponeret et una secum
					<lb/>intra ęcclesiam in orationibus vigilaret. Cumque nocturno silentio
					<lb/>longanimiter ambo in oratione persisterent, ecce circa gallicinium
					<lb/>noctis beatus Apolenaris, his duobus manifeste videntibus,
					<lb/>exiit de sub altari quod in medio ęcclesię ad honorem beatę virginis
					<lb/>Marię cernitur esse constructum. Visus est autem exire ab
					<lb/>orientali parte, illinc videlicet ubi marmor porfireticum iacet. Confestim
					<lb/>vero tantus splendor totam replevit ęcclesiam ac si sol
					<lb/>fulgoris sui radios intra ipsos parietes cohiberet. Tunc beatissimus
					<lb/>martyr sacerdotalibus infulis mirabiliter exornatus, aureum in
					<lb/>manu portans turibulum, cuncta ęcclesię incensavit altaria, et
					<lb/>hoc facto statim unde exierat rediit, et mox omnis ille
				<lb/>splendor eum prosequens apparere cessavit.</p>
				<pb n="18"/>
				<p><lb/>Cępit itaque conversus Romualdo durus nimirum exactor
					<lb/>vehementer insistere et ut impleret quod ultro promiserat
					<lb/>anxie postulare. Cumque Romualdus adhuc resisteret et eandem
					<lb/>visionem cernere denuo flagitaret, alia nocte similiter
					<lb/>in oratione persistunt et beatum martyrem per omnia sicut prius
					<lb/>aspiciunt. Unde etiam postmodum, si de corpore predicti martyris
					<lb/>aliquando questio oriretur, Romualdus penitus affirmabat in ipsa
					<lb/>ęcclesia esse reconditum, et quamdiu vir sanctus vixit, hoc proferre
				<lb/>testimonium non cessavit.</p>
				<p><lb/>Habebat quoque Romualdus consuetudinem ante precipuum
					<lb/>altare ęcclesię orationi frequenter incumbere, ibique, postquam fratres
					<lb/>abscederent, multis Deum satagebat gemitibus exorare.
					<lb/>Dumque hoc quadam die post visionem attentius faceret, tanto
					<lb/>mox divini amoris igne mentem illius Spiritus sanctus accendit, ut
					<lb/>in fletum repente prorumperet, uberes lacrimarum rivos restringere
					<lb/>non valeret, monachorum se pedibus prostratus advolveret,
					<lb/>tradi sibi monachicum habitum inenarrabili desiderio
					<lb/>flagitaret. Monachi vero dum patris eius duritiam metuunt, conversioni
					<lb/>illius aditum pandere non presumunt. Honestus
					<lb/>autem, qui tunc Ravennę archiepiscopalem cathedram optinebat,
					<lb/>olim Classensis cęnobii abbas extiterat . Hunc ergo Romualdus
					<lb/>impiger adiit eique omne sui cordis desiderium patefecit.
					<lb/>Qui alacer factus castę concupiscentię exhortationis stimulos
					<lb/>addidit fratribusque ut eum suo collegio incunctanter asciscerent
					<pb n="19"/>
					<lb/>imperavit. Huius itaque patrocinio cęnobitę suffulti, Romualdum
					<lb/>intrepida securitate suscipiunt eique sanctę conversationis habitum
				<lb/>tradunt. In eo igitur monasterio triennium fere transegit.</p>
			</div>
			<div type="chapter">
				<head><lb/>III.</head> <p>Sed cum ibi cerneret nonnullos per lata gradientes
					<lb/>remissius vivere, sibi autem arduam perfectionis semitam, quam
					<lb/>mens dictabat, arripere non licere; quod sibi agendum
					<lb/>esset, sollicite in semetipso cępit inquirere, multisque cogebatur cogitationum
					<lb/>fluctibus estuare. Pręsumebat autem leviter conversantium
					<lb/>vitam dure corripere et sepe ad eorum confusionem
					<lb/>precepta regulę in testimonium convocare. Cumque redarguendis
					<lb/>eorum vitiis vehementer insisteret, illi autem iunioris
					<lb/>et novitii verba pro nichilo deputarent, tandem hoc obprobrium
					<lb/>non ferentes, dum propriam emendare vitam despiciunt,
					<lb/>de corripientis morte tractare cęperunt. Solebat denique
					<lb/>Romualdus per noctem cęteris fratribus maturius surgere et, si
					<lb/>oratorii adhuc ianua clausa esset, intra ipsum dormitorium
					<lb/>in orationibus excubare. Erat autem predictum ędificium more
					<lb/>solarii alte ędificatum. Hoc itaque invenerunt filii Cain, diabolo
					<lb/>dictante, consilium, ut dum Romualdus ante alios solito more consurgeret,
					<lb/>ipsi eum per solarii speculum, verso deorsum capite,
					<lb/>in terram precipitarent. Quę res postquam Romualdo per
					<lb/>conscium conspirationis innotuit, ille iam de cętero intra cordis
					<lb/>cubiculum, clauso oris ostio, orans Patrem suum, imminens periculum
					<pb n="20"/>
					<lb/>devitavit. Hoc itaque modo dum sibi cavit precipitium
					<lb/>corporis, fratribus, ne in animarum mortem corruerent, baratrum
				<lb/>clausit iniquitatis.</p>
			</div>
			<div type="chapter">
				<head><lb/>IIII.</head> <p>Cumque in eius animo perfectionis amor magis
					<lb/>ac magis in dies cresceret nullamque mens eius requiem inveniret,
					<lb/>audivit quia in Venetiarum partibus quidam spiritualis vir
					<lb/>esset, Marinus nomine, qui heremiticam duceret vitam. Consensu
					<lb/>itaque ab abbate et fratribus nimirum facillime impetrato,
					<lb/>ad predictum venerabilem virum navigio discurrente pervenit et
					<lb/>sub illius regimine degere humillima devotione mentis instituit.
					<lb/>Erat autem Marinus inter cęteras virtutes vir simplicis animi et
					<lb/>sincerissimę admodum puritatis, nullo quidem magisterio heremiticę
					<lb/>conversationis edoctus, sed ad hanc solummodo bonę
					<lb/>voluntatis impulsu fuerat incitatus. Porro autem hunc vivendi
					<lb/>morem habebat, ut per continuum anni circulum tribus in ebdomada
					<lb/>feriis mediam panis bucellam et pugillum fabę
					<lb/>gustaret, tribus vero vinum et pulmentum discreta sobrietate perciperet.
				<lb/>Psalterium quidem per dies singulos totum canebat.</p>
				<p><lb/>Sed nimirum rudis et nullatenus ordine vitę singularis instructus,
					<pb n="21"/>
					<lb/>sicut ipse postmodum beatus Romualdus hilariter
					<lb/>referebat, plerumque de cella exiens, una cum discipulo
					<lb/>passim per latitudinem heremi psallendo spatiabatur, nunc sub
					<lb/>ista arbore vicenos, nunc sub illa tricenos vel quadragenos concinens
					<lb/>psalmos. Romualdus autem, quia seculum idiota reliquerat,
					<lb/>aperto psalterio, vix suorum versuum notas sillabatim explicare valebat,
					<lb/>et hęc oculorum in ima defixio intolerabilem sibi importunitatem
					<lb/>accidię generabat; Marinus vero virgam in dextera
					<lb/>gerens, Romualdo e diverso sedenti sinistram capitis
					<lb/>partem sepissime verberabat. Post multa autem Romualdus
					<lb/>gravi admodum necessitate compulsus, humiliter ait: «Magister,
					<lb/>si placet, a dextro me deinceps tympore percute, quia iam levę
					<lb/>auris auditum funditus perdo». Tunc ille tantam eius patientiam
				<lb/>ammiratus, indiscretę severitatis temperat disciplinam.</p>
			</div>
			<div type="chapter">
				<head><lb/>V.</head> <p>Eodem vero tempore Petrus, cognomine Ursiulus,
					<lb/>Dalmatici ducatus gubernabat habenas. Qui videlicet ad huius
					<lb/>fastigium dignitatis ascendere idcirco meruerat, quia decessoris
					<lb/>sui, Vitalis scilicet Candiani, peremptoribus fautor extiterat.
					<pb n="22"/>
					<lb/>Cur autem ille a suis extinctus sit, non ab re esse arbitror, si
					<lb/>servatę compendio brevitatis exponam. In coniugium namque
					<lb/>germanam Ugonis magni illius marchionis accęperat, et ęmulatione
					<lb/>leviri suadente, multos ex Longobardię et Tusciarum
					<lb/>partibus milites, profligatis pecuniarum stipendiis, acquirebat.
					<lb/>Hoc autem Venetiarum incolę non ferentes, clam
					<pb n="23"/>
					<lb/>iniere consilium ut repentino impetu ducis palatium armati
					<lb/>violenter irrumperent eumque cum omni domo sua in ore gladii
					<lb/>absque ulla retractatione necarent. Huius denique conventiculę
					<lb/>coniuratione comperta, Vitalis dux, nocturnis diurnisque
					<lb/>vallatus excubiis, hostiles insidias ad nichilum redigebat. Illis
					<lb/>autem hęc et illa temptantibus, sed ad incęptę factionis effectum
					<lb/>attingere non valentibus, tandem visum est ut domum Petri,
					<lb/>quę ducis palatio adiacebat contigua, prius incenderent, istoque
					<lb/>modo et ducem caperent et universa eius domestica concremarent.
					<lb/>Istius vero rei experiendę consensum a Petro, qui eorum consilii
					<lb/>particeps fuerat, flagitantes, huius tandem mercedis
					<lb/>foedere pacti sunt, ut pro una eius domo, quam igne consumerent,
					<lb/>totam ditioni illius Venetiam subderent et, deleto
					<lb/>illo quem exosum habebant, ducem hunc loco eius protinus
					<lb/>subrogarent. Hoc igitur modo Petrus Dalmatici regni
					<lb/>adeptus est principatum, qui postmodum ambitionis suę iam voluptate
					<lb/>potitus, respectu divinę gratię demum corde compunctus
				<lb/>est.</p>
				<p><lb/>Quidam autem venerabilis abbas, Guarinus nomine, ex
					<lb/>ulterioris Gallię finibus orationis gratia per diversas mundi regiones
					<lb/>peregrinari solitus erat. Hic quoque ad ducem veniens,
					<pb n="24"/>
					<lb/>ab eo protinus ut sibi ad evadendum tanti reatus periculum
					<lb/>consultum preberet exactus est. Accersitis igitur Marino
					<lb/>et Romualdo, hoc sibi communi iubetur sententia, ut seculum
					<lb/>simul cum ipso quem per nefas invaserat ducatu relinqueret,
					<lb/>et quia ad alienę dominationis arcem iniuste proruperat,
					<lb/>ipse se alienę potestatis dominio subiugaret. Ille
					<lb/>autem homo nimirum in potestate positus, quia conversionem
					<lb/>suam manifeste facere ausus non est, tutum putavit hoc
					<lb/>utendum esse consilio. Imminente igitur festivitate sancti
					<lb/>cuiusdam martyris, ex cuius vocabulo basilicam in propria possessione
					<lb/>adhuc privatus habuerat, illuc pridie uxorem suam premisit,
					<lb/>ipse quasi mox secuturus, hoc ei precipiens ut et
					<pb n="25"/>
					<lb/>ornatum ęcclesię accuratissimum provideret et secum venientibus
					<lb/>sumptuosas epularum delicias in crastinum properaret. Ipse
					<lb/>autem post coniugem remanens, his de suis thesauris, quę
					<lb/>sibi videbantur, ablatis, cum quodam suo familiari, Iohanne
					<lb/>scilicet Grandenico, qui prefatę coniurationis conscius
					<lb/>fuerat, et cum tribus illis beatis viris quos preposuimus navem
					<lb/>ascendit, deinde Galliam ad monasterium abbatis Guarini
					<lb/>magnus conversus aufugit. Petro igitur et Iohanne
					<lb/>monachis in sancti Michahelis cęnobio factis, Marinus et
					<lb/>Romualdus non longe a monasterio degentes, ad singularem vitam
					<lb/>qua assueti fuerant revertuntur. Quibus etiam ipsi iam
					<lb/>dicti fratres, peracto vix annuo spacio, ad perferendam eiusdem
				<lb/>solitudinis districtionem aggregati sunt.</p>
			</div>
			<pb n="26"/>
			<div type="chapter">
				<head><lb/>VI.</head> <p>Interea Romualdus accenso mentis desiderio cêpit
					<lb/>de virtutibus in virtutes mirabiliter crescere et reliquos fratres
					<lb/>sanctę conversationis gressibus longius anteire, ut iam quicquid inter
					<lb/>fratres sive de spiritualibus sive etiam de corporalibus ipse decerneret,
					<lb/>cunctis volentibus, eius omnimodo sententia prevaleret.
					<lb/>Ipse quoque Marinus gaudebat Romualdo esse devotus,
					<lb/>cui nuper fuerat ipse prelatus. Per continuum quippe
					<lb/>annum Romualdus nichil aliud in cibum habuit, nisi tantum per
					<lb/>singulos dies ex uno pugillo elixi ciceris vixit. Tribus
					<lb/>vero annis ipse et Iohannes Grandenicus, sarculis terram frangentes
					<lb/>et triticum seminantes, ex manuum suarum labore vixerunt.
					<lb/>Qui nimirum dum agriculturam exercebant, pondus ieiunii duplicabant.
				<lb/>/*</p>
			</div>
			<div type="chapter">
				<head><lb/>VII.</head> <p>Impugnabat tamen diabolus Romualdum multis et
					<lb/>variis temptationum inmissionibus, maxime initio conversionis
					<lb/>mentemque eius per multa vitiorum incentiva raptabat,
					<lb/>modo illi in memoriam revocans quę et quanta, ut puta vir strenuus,
					<pb n="27"/>
					<lb/>in seculo acquirere potuit, modo quę ingratis propinquis
					<lb/>necdum post se concupiscibiliter hereditanda reliquit; modo parva
					<lb/>nimis et nullius meriti esse quę faceret accusabat; modo, tanti
					<lb/>laboris horrorem incutiens, longę vitę spacium promittebat.
					<lb/>O quam sepe cellulam eius percutiens, eum cum adhuc vix obdormisceret
					<lb/>excitavit et quasi iam iam imminente crepusculo per
					<lb/>totam noctem vigilando deduxit! Per continuum ferme quinquennium
					<lb/>super pedes eius et crura diabolus nocturno tempore iacuit,
					<lb/>et ne huc illucque se facile verteret, tipo phantastici ponderis aggravavit.
					<lb/>Quis explicare valeat quot frementes vitiorum bestias
					<lb/>pertulit? quam sepe presentes iniquos spiritus durissimis increpationibus
					<lb/>effugavit? Unde etiam si fratrum aliquis silentii
					<lb/>tempore cellam eius quavis necessitate compulsus adiret, statim
					<lb/>miles Christi paratus ad prelium, solito more, ipsum esse existimans
					<lb/>diabolum, claris vocibus increpabat dicens: «Quo tendis
					<lb/>modo turpissime? Quid tibi in heremo, de cęlo deiecte?
					<lb/>Recede, canis inmunde; evanesce, coluber veternose».
					<lb/>His igitur et huiusmodi verbis declarabat se cum malignis spiritibus
					<lb/>in atie semper adsistere et fidei se armis accinctum provocantibus
				<lb/>hostibus in campum protinus obviare.</p>
			</div>
			<pb n="28"/>
			<div type="chapter">
				<head><lb/>VIII.</head> <p>Contigit autem ut aliquando, librum de vita patrum
					<lb/>legens, in illum locum incideret ubi continetur quia quidam
					<lb/>fratres, per continuam ebdomadam singulariter ieiunantes, sabbatorum
					<lb/>die pariter convenirent, ipsoque et dominico die ieiunii
					<lb/>rigorem interponerent et remissius victitarent. Quem vivendi
					<lb/>ordinem statim Romualdus arripuit et in eo quindecim fere annis
					<lb/>vel eo amplius continua austeritate permansit. Petrus autem
					<lb/>dux, quia multis educari deliciis solitus fuerat, iam iam sub
					<lb/>tam districti ieiunii pondere succumbebat. Unde se ad pedes beati
					<lb/>Romualdi humiliter stravit, iussusque ut surgeret, necessitatem
					<lb/>suam cum verecundia coactus innotuit. «Pater», inquit,
					<lb/>«quia magnum corpus habeo, pro peccatis meis ex hac paximatii
					<lb/>medietate sustentare me non possum». Romualdus
					<lb/>igitur, fragilitati pie compatiens, consuetę mensurę
					<lb/>quadram paximatii superaddidit, et sic labenti iam fratri,
					<lb/>ne omnino deficeret, misericordię manum tetendit et ad peragendum
					<lb/>bene vivendi iter quod cêperat confirmavit. Hunc filius
					<lb/>eius sibi ęquivocus, vir valde secundum seculum prudens,
					<lb/>aliquando visitavit. Cui pater, nescio utrum prophetię spiritu
					<pb n="29"/>
					<lb/>seu revelatione aliqua, quêque sibi essent eventura predixit:
					<lb/>«Novi», inquit, «fili mi, procul dubio, quia ducem te
					<lb/>constituent et prosperaberis. Tu tantummodo satage ut
					<lb/>et ęcclesiis Christi sua iura conserves et erga subditos,
				<lb/>alicuius amore vel odio, a iustitia non declines».</p>
			</div>
			<div type="chapter">
				<head><lb/>VIIII.</head> <p>Post hęc autem Romualdus, iterum legens
					<lb/>quia sanctus Silvester urbis Romę episcopus sabbatorum diem
					<lb/>ieiunandum esse, ut revera sancti pascę vigilias, instituerit,
					<lb/>mox remissionem sabbati in quintam feriam commutavit,
					<lb/>et sic infirmorum inbecillitati consulens, longum ieiunium discretione
					<lb/>habita facilius reddidit, hanc nimirum vivendi regulam cunctis
					<lb/>sectatoribus singularis vitę prefigens, ut tunc se unusquisque
					<lb/>heremiticę vitę ieiunium tenere cognoscat, si per ebdomadam
					<lb/>triduanas et biduanas levando, quinta feria et
					<lb/>dominicis diebus holera vel quodcumque liquamen cum gratiarum
					<lb/>actione percipiat, exceptis videlicet duabus anni quadragesimis,
					<lb/>in quibus non solum ipse sed et plerique sui discipuli totius
					<lb/>ebdomadę soliti erant continuare ieiunium. Et certe satis
					<pb n="30"/>
					<lb/>congruum erat ut qui Deum in choro laudare semper studebat
					<lb/>et timpano, precipuas modulationis armonicę consonantias,
					<lb/>diapason videlicet et diapente atque diatesseron, iugiter
					<lb/>in aures incircumscripti luminis personaret. Ieiunare autem
					<lb/>omnino, hoc est diem absque ullo cibo transigeret, licet
					<lb/>ipse sepissime fecerit, aliis omnimodo prohibeat. Dicebat
					<lb/>enim ad perfectionem tendenti hoc ad summe congruere ut
					<lb/>cottidie comedat et semper esuriat, quatinus hoc caro
					<lb/>per consuetudinem leviget, quod grave novitiis initio conversionis
					<lb/>apparet. Parvi pendebat autem si quis ad tempus
					<lb/>magnum quid inciperet, si non etiam in eo longanimiter perseveraret.
					<lb/>/*
					<lb/>Vigilias vero temperate et cum magna discretione faciendas
					<lb/>maxime suadebat, ne cui fortasse contingeret ut sopori, peractis
					<lb/>nocturnis officiis, consentiret. Sane huiusmodi somnum
					<lb/>vir sanctus in tantum habebat exosum, ut si quis ei confiteretur
					<lb/>post duodecim psalmorum vigiliam vel maxime circa
					<pb n="31"/>
					<lb/>diluculum obdormisse, nequaquam posset eo die cum eius licentia
					<lb/>sacra missarum solemnia celebrare. Dicebat etiam melius
					<lb/>esse, si possibile sit, unum psalmum ex corde et cum compunctione
					<lb/>cantare, quam centum cum mentis fabulatione percurrere.
					<lb/>Cui autem hęc gratia perfecte data non esset, hortabatur tamen nequaquam
					<lb/>desperare, nequaquam vel ab ipsa corporali exercitatione
					<lb/>tepescere, donec ipse qui voluntatem dedit tribuat
					<lb/>etiam aliquando facultatem. Tantummodo orationis incensum
					<lb/>mentis intentio in Deum semel fixa custodiat, quod exterius veniens
					<lb/>cogitationum aura perturbat. Ubi enim est intentio recta,
				<lb/>contra voluntatem cogitatio veniens non est nimium formidanda.</p>
			</div>
			<div type="chapter">
				<head><lb/>X.</head> <p>Quodam vero tempore, dum adhuc in Gallię finibus
					<lb/>moraretur, familiarem sibi quendam habebat agricolam, qui sibi et
					<lb/>utensilia, quibus in cella opus est, aliquando faciebat, et si quid
					<lb/>ei oportunum esset, ditior caritate quam rebus, de suę paupertatis
					<lb/>inopia hilariter ministrabat. Huius vaccam comes quidam superbus
					<lb/>et tumidus, missis parasitis, impetu barbarico rapuit
					<lb/>eiusque carnes preparari sibi ad prandium cum magna gulę
					<lb/>aviditate precepit. Ecce autem rusticus cellam Romualdi festinus
					<lb/>aggreditur, iacturę suę casum clamosis ululatibus vociferatur, spem
					<lb/>suam et suę domus ablatam esse conqueritur. Sanctus itaque
					<lb/>Romualdus ad eundem comitem concito gradu nuntium dirigit, et
					<lb/>ut pauperi suum animal reddat humillima supplicatione deposcit.
					<lb/>Cuius preces lubricus comes protervo spiritu respuit, et
					<lb/>quem saporem crassi vaccę lumbi potuissent habere
					<pb n="32"/>
					<lb/>quia ipso die esset gustaturus, asseruit. Adveniente autem
					<lb/>hora prandii, apposita mensa, vaccę carnes allatę sunt: et divinę
					<lb/>ultionis iam iminente sententia, in ipso edendi initio comes frustum
					<lb/>bovini renis abscidens sibi in os misit. Quod repente
					<lb/>in illius gutture tam immobiliter hęsit, ut nec ad interiora
				<lb/>descendere nec foras eici ullis conatibus potuisset.</p>
				<p><lb/>Sicque inter suorum manus, intercluso spiraminis aditu,
					<lb/>terribili morte necatus est: et unde contra Dei servum concupiscentiam
					<lb/>carnis explere ad saturitatem voluit, inde iusto Dei
				<lb/>iudicio carnalem vitam adhuc ieiunus amisit.</p>
			</div>
			<div type="chapter">
				<head><lb/>XI.</head> <p>Alius quidam comes, Olibanus nomine, in eisdem
					<lb/>Galliarum partibus erat, sub cuius iure monasterium quoque
					<lb/>predicti Guarini abbatis fuerat positum. Qui sublimi quidem
					<lb/>culmine terrenę potestatis erectus, sed multis erat peccatorum
					<lb/>molibus aggravatus. Hic aliquando Romualdum gratia visitationis
					<lb/>adiit, et cęteris extra cellulam manentibus solus cum
					<lb/>solo gestorum suorum seriem narrare quasi per confessionem cępit.
					<lb/>Cui vir venerabilis, his quę ab eo referebantur auditis, respondit
					<lb/>aliter eum salvari minime posse, nisi mundum relinquens ad monasterium
					<lb/>convolaret. Comes autem mox mente turbatus ait
					<lb/>quia videlicet sui spirituales viri, qui eius acta cognoscerent, nequaquam
					<pb n="33"/>
					<lb/>ita sentirent neque tam intolerabilem rem sibi aliquando
					<lb/>suaderent. Adscitis itaque episcopis et abbatibus qui secum
					<lb/>venerant, cępit in commune perquirere si ita se res sicut
					<lb/>servus Dei testabatur haberet. Illi autem beati Romualdi
					<lb/>sententiam omnes una voce confirmant, se autem id comiti
					<lb/>eatenus non dixisse terrore constrictos excusant. Tunc comes
					<lb/>semotis omnibus hoc cum beato Romualdo secreto valde consilio
					<lb/>pepigit, ut ad Cassinum montem sub pretextu orationis pergeret
					<lb/>et in monasterio sancti Benedicti divino se servitio inrevocabiliter
				<lb/>manciparet.</p>
			</div>
			<div type="chapter">
				<head><lb/>XII.</head> <p>Interea Sergius pater Romualdi monachus efficitur,
					<lb/>sed aliquanto post, suadente diabolo, factę conversionis
					<lb/>pęnitens in ęgyptum redire conatur. Quod protinus monachi,
					<lb/>cęnobii videlicet sancti Severi, quod non longius ab urbe
					<lb/>Ravenna est positum, ubi corpore, non corde Sergius habitabat,
					<lb/>beato Romualdo indicare per nuntium studuerunt. Hac
					<lb/>ille sinistra relatione perculsus necessarium esse decrevit ut Guarinus
					<lb/>abbas et Iohannes Grandenicus una cum comite ad eius
					<lb/>conversionem pergerent, ipse vero pereunti patri quantotius
					<pb n="34"/>
					<lb/>subveniret. Petrus autem dux extremum iam diem feliciter
					<lb/>clauserat. His itaque duobus comitem in eorum fide commisit,
					<lb/>utrique quidem, sed Iohanni precipue, qui ei subditus erat,
					<lb/>per obędientiam specialiter mandans, ut etiam si Guarinus
				<lb/>abscederet, ipse se numquam a comite separaret.</p>
			</div>
			<pb n="35"/>
			<div type="chapter">
				<head><lb/>XIII.</head> <p>Audientes autem illius regionis incolę quia Romualdus
					<lb/>abire disponeret, nimio męrore turbati sunt, et tractantes
					<lb/>inter se qualiter ab hac illum intentione reprimerent, hoc illis
					<lb/>tandem potissimum visum est, ut eum missis interfectoribus impia
					<lb/>pietate perimerent, quatinus, quia eum non poterant retinere
					<lb/>viventem, haberent pro patrocinio terrę vel cadaver exanime.
					<lb/>His vero cognitis Romualdus caput suum undique decalvavit,
					<lb/>et huius rei exequutoribus cellulę eius iam appropinquantibus,
					<lb/>primo fere diluculo comedere quasi per aviditatem cępit.
					<lb/>Illi autem hoc videntes dementiam crediderunt et arbitrantes
					<lb/>mentem lęsam esse corpus ledere dedignati sunt. Sic videlicet,
					<lb/>sic prudens spiritualis David insania stultam carnaliter sapientium
					<lb/>superavit astutiam. Nam et volentes peccare cohibuit
					<lb/>et ad meritorum suorum cumulum sine mortis formidine
					<lb/>mortis periculum declinavit. Deinde iam libera uti facultate
					<lb/>permissus, non equo fultus, non vehiculo deportatus, sed
					<lb/>solum in manu ferens baculum, nudis plantis ex intimis
					<lb/>Galliarum finibus Ravennam usque pervenit, ibique patrem ad seculum
					<lb/>reverti volentem reperiens, in ligno pedes eius fortiter strinxit,
					<lb/>gravibus eum vinculis alligavit, verberibus duris afflixit et
					<pb n="36"/>
					<lb/>tamdiu corpus eius pia severitate perdomuit, donec eius mentem
				<lb/>ad salutis statum Deo medente reduxit.</p>
			</div>
			<div type="chapter">
				<head><lb/>XIIII.</head> <p>Sergius igitur tandem sanę mentis recepto
					<lb/>consilio, quicquid prius retrograda voluntate deliquit multipliciter
					<lb/>postmodum rectis sanctę conversationis gressibus
					<lb/>emendavit. Habebat denique inter cętera consuetudinem ante
					<lb/>quandam Salvatoris imaginem frequenter adsistere ibique peculiarius
					<lb/>orans uberibus lacrimis et multa se cordis contritione
					<lb/>mactare. Quadam igitur die, dum ibi attentius in oratione persisteret,
					<lb/>nova res et nostris temporibus inaudita, repente sibi, nescio
					<lb/>qua specie, Spiritus sanctus apparuit. Qui protinus a Sergio
					<lb/>quis esset interrogatus, manifeste quia ipse esset Spiritus
					<lb/>sanctus asseruit, et subito quasi pertransiens ab oculis se aspicientis
					<lb/>evasit. Statim ille in extasin raptus atque eius quem
					<lb/>viderat igne succensus cępit in claustrum monasterii post eum
					<lb/>velociter currere fratresque qui illic aderant, magno fervoris impetu,
					<lb/>quo Spiritus sanctus abisset interrogare. Illis autem, in insaniam
					<lb/>eum cecidisse putantibus atque illum dure corripientibus, asserebat
					<lb/>Sergius se Spiritum sanctum absque ulla dubietate vidisse et ante
					<lb/>suum conspectum visibiliter pertransisse. Qui statim languore
					<lb/>correptus lecto decubuit et intra paucos dies felici consumatione
					<lb/>vitam finivit. Hinc sane probatur quod divina voce ad Moysen
					<pb n="37"/>
					<lb/>dicitur: «Non videbit me homo et vivet». Hinc Danihel
					<lb/>cum non Deum sed visionem Dei conspexisse se diceret, addidit:
					<lb/>«Elangui et egrotavi per dies plurimos». Recte igitur
					<lb/>Sergius postquam ęternam vitam, quę Deus est, cernere meruit,
				<lb/>a temporali mox vita defecit.</p>
			</div>
			<div type="chapter">
				<head><lb/>XV.</head> <p>Olibanus autem comes, sua relinquens filio, cum
					<lb/>multa divitiarum copia, quindecim scilicet onustis thesauro sagmariis,
					<lb/>comitantibus eum Guarino et Iohanne, ipso
					<lb/>quoque Marino, ad beati Benedicti se monasterium contulit
					<lb/>et vale dicens his qui secum venerant, nil tale de eo usque tunc
					<lb/>suspicantes, multis gemitibus et amaris se fletibus affligentes, ad
					<lb/>propria remeare coegit. Marinus autem paulo post Apuliam
					<lb/>versus abiit ibique postmodum in solitudine habitans ab Agarenis
					<lb/>est latrunculis interfectus. Brevi post tempore Guarinus,
					<pb n="38"/>
					<lb/>orationis causa discurrere solitus, Iohannes vero, fratris
					<lb/>exemplo ad idem religionis officium provocatus, Hierosolimam
					<lb/>commeare pari consilio decreverunt. Hoc igitur Olibanus cognito
					<lb/>tristis et flens obsecrare devotissime cępit, ne se violata fide desererent,
					<lb/>sed sicut beatus Romualdus precęperat, in Dei illum servitio
					<lb/>custodirent, addens etiam: «Memento tu saltem, Iohannes, quia
					<lb/>magister tuus in tua me propensius fide commisit et titulum tibi
					<lb/>inobędientię, si discedis opposuit». Illi autem obstinata
					<lb/>intentione in proposito persistentes, relicto tandem Olibano, peregrinationis
					<lb/>iter arripiunt. Cumque descendentes de monte iam
					<lb/>in campestria declinassent, figentes se loco necessarium aliquid
					<lb/>inter se tractare cęperunt. Et inter agendum subito Guarini
					<lb/>equus furioso rotatus impetu in aliam partem invito
					<lb/>sessore devertit et Iohannis tybiam ferrata calce percutiens
					<lb/>fregit. Qui ilico ad terram nimio dolore prostratus, iam sero
					<lb/>memor magistri precepta ad mentem revocat et se perfidum, se
					<lb/>inobędientię reum verbis publicę confessionis accusat. In fracto
					<lb/>namque crure didicit quia fidem frangere peccatum fuit. Et
					<lb/>quia ipse rationis capax magistro inobędiens extitit, ad incolomitatis
					<lb/>suę custodiam inrationale animal sessori obędire nescivit.
					<lb/>Deinde illuc unde venire cęperat rediens, cellam sibi ędificari prope
					<lb/>monasterium petiit ibique per triginta fere annos, quamdiu vixit,
					<lb/>in sancta conversatione permansit. Multa in eo caritas, mira
					<pb n="39"/>
					<lb/>humilitas, abstinentia vero districta nimis et cauta, ita ut nec
					<lb/>infra claustrum monasterii quisquam sciret, vir sanctus qualiter
					<lb/>ieiunaret. Inter reliqua autem virtutum dona ita exosum
					<lb/>habebat detractionis vitium, quatinus mox ut quis ad detrahendum
					<lb/>os aperiret, velut sagitta rigore lapidis repercussa
					<lb/>in dirigentem protinus redundaret. Post eius vero obitum
				<lb/>nonnulla per eum miracula divinitus facta sunt.</p>
			</div>
			<div type="chapter">
				<head><lb/>XVI.</head> <p>Romualdus autem post patris correptionem,
					<lb/>in palude Classis cellulam figens, in loco qui pons Petri
					<lb/>dicitur habitavit. Postmodum vero non corporis egritudinem
					<lb/>metuens, non fętoris nausiam perhorrescens, sed ne inbecillitatis
					<lb/>occasione quantumlibet se ab abstinentię rigore remitteret,
					<lb/>ad Classis itidem predium, ubi est ęcclesia beati
					<pb n="40"/>
					<lb/>Martini quę dicitur in Silva, migravit. Ibi vero quadam die,
					<lb/>dum completorium caneret, quia antiquum illic cimiterium
					<lb/>fuerat, ut sepe fit, subito illi ex huiusmodi re cogitatio incidit,
					<lb/>moxque eius animum magnus phantasticę illusionis horror invasit.
					<lb/>Cumque hoc crebrius in mente revolveret, ecce maligni
					<lb/>spiritus repentino impetu cellam eius ingressi protinus illum
					<lb/>in terram sternunt, inmani eum cede conficiunt et exhaustis
					<lb/>longo ieiunio membris durissimos ictus illidunt. Tandem
					<lb/>Romualdus inter ipsa percussionum verbera respectu divinę gratię
					<lb/>visitatus in hanc vocem erupit: «Care Iesu, dilecte Iesu, quare
					<lb/>me dereliquisti? Numquid omnino me inimicorum manibus
					<lb/>tradidisti?». Ad hęc omnes iniqui spiritus divina virtute
					<lb/>fugati sunt. Et continuo tanta divini amoris compunctio
					<lb/>Romualdi pectus accendit, ut totum cor eius in lacrimas quasi
					<lb/>cera liquesceret, et de tot allisionibus sautiati corporis nil
					<lb/>sentiret. Mox sanus et validus de terra surrexit, et licet impediente
					<lb/>adhuc sanguine ad eundem psalmi versum quem reliquerat
					<lb/>rediit. In ingressu quippe demonum fenestra cellulę in
					<lb/>frontem illius impegit, in qua manifesta postmodum cicatrix
					<lb/>occalluit, quę evidens vulneris inditium quamdiu vir sanctus
				<lb/>vixit ostendit.</p>
			</div>
			<pb n="41"/>
			<div type="chapter">
				<head><lb/>XVII.</head> <p>Iam igitur miles Christi assueto bello robustior
					<lb/>studebat cotidie ad maiora proficere, de viribus in vires
					<lb/>crescere, et semper semetipso fortior nullas iam poterat
					<lb/>enervati hostis insidias formidare. Sepe enim sibi in cella residenti,
					<lb/>velut teterrimi corvi vel vultures, iniqui spiritus videbantur
					<lb/>adsistere, et quasi ad custoditum animalis cadaver, quia non
					<lb/>audebant accedere, cogebantur eminus aspectare. Sepe
					<lb/>se in figuris Ethiopum, sepe se per diversorum animalium
					<lb/>species ostendebant. Quibus clarus Christi triumphator insultabat
					<lb/>dicens: «Ecce paratus sum, venite, et si qua in vobis sit
					<lb/>virtus ostendite. Numquid iam omnino deficitis? Numquid
					<lb/>iam victi estis et aliquas contra Dei servulum certandi machinas
					<lb/>non habetis?». His denique et huiusmodi verbis confundens
					<lb/>iniquos spiritus, confestim eos velut missis totidem iaculis effugabat.
					<lb/>Videns ergo diabolus quia per semetipsum contra Dei
					<lb/>famulum prevalere non posset, ad callida argumenta conversus,
					<lb/>quocumque vir sanctus ibat, discipulorum eius animos adversus
					<lb/>eum in malitiam excitabat, ut quia retentari eum ab accenso
					<lb/>sui fervoris impetu impossibile fuerat, saltim ab alienę salutis
					<lb/>cura compesceret, et quia ipse ab hoste superari minime posset,
				<lb/>vel ex aliis victoriam non negaret.</p>
			</div>
			<pb n="42"/>
			<div type="chapter">
				<head><lb/>XVIII.</head> <p>Aliquando namque ad locum qui Balneum
					<lb/>dicitur, qui videlicet in Saxenati constitutus est territorio, transiit,
					<lb/>ubi etiam non pauco tempore commorans monasterium ad
					<lb/>beati archangeli Michahelis honorem construxit, a quo non
					<lb/>longe cellam habitaturus intravit. Illuc autem Ugo
					<lb/>marchio septem sibi pro necessitate misit nummismatum
					<lb/>libras, quas ille, ut bene prodigus misericorditer dispensaret, accępit.
					<lb/>Audito itaque quod monasterium Palatioli fuisset igne consumptum,
					<lb/>sexaginta solidos de predicta pecunia fratribus adiutorium
					<pb n="43"/>
					<lb/>direxit, reliqua autem ut in simile opus expenderet reservavit.
					<lb/>Cognito hoc monachi sancti Michahelis beluino adversus eum
					<lb/>furore commoti sunt, tum quia pravis eorum moribus contrarius iam
					<lb/>in multis extiterat, tum quia quę illi deferebantur, non eis
					<lb/>omnia, sed quędam aliis impendebat. Facta igitur conspiratione,
					<lb/>unanimiter cellam eius cum sudibus et falangis irrumpunt, verberibus
					<lb/>eum multis afficiunt et direptis omnibus turpiter dehonestatum
					<lb/>de finibus suis expellunt. Cum itaque sic eliminatus
					<lb/>abiret et nimia tristitię vis in mentis eius iam interiora
					<lb/>descenderet, hoc apud semetipsum deliberat, ut iam de cętero sua
					<pb n="44"/>
					<lb/>contentus alienę salutis curam omnino postponat. Post quam
					<lb/>videlicet cogitationem tantus animum eius terror invasit,
					<lb/>ut si in eo quod mente concęperat obstinate persisteret, periturum
					<lb/>se dampnandumque divino iudicio nullatenus dubitaret. Monachi
					<lb/>autem compotes diu desideratę ultionis effecti et quasi proiecto
					<lb/>gravi onere levigati, hoc quod in Dei famulum egerant multis
					<lb/>inter se laudibus efferunt et in inmoderatum ludum atque cachinnum
					<lb/>se lętitia lenocinante resolvunt; deinde etiam, ut tanti
					<lb/>gaudii solemnitatem quodammodo iocundissimam faciant, sumptuosas
					<lb/>deliciarum copias sibi ad convivium parant. Erat vero tunc
					<lb/>hyems, quę non solum vicissitudini temporum, sed frigidis
					<lb/>quoque eorum mentibus aptissime congruebat. Unus autem ex
					<lb/>eis, qui in beatissimum Christi militem sevior fuerat, mel
					<lb/>adquirere unde mulsum epulantibus faceret satagebat. Cumque
					<lb/>Sapin fluvium hoc studio transmearet, offendentibus in plancas
					<lb/>pedibus, subito de ponte deicitur, et fluviali voragine
					<lb/>funditus absorbente raptatus extinguitur: iusto videlicet Dei
					<lb/>iudicio, ut turbida illum aqua satiaret ad mortem, qui in eo
					<lb/>quod flere debuerat mellis dulcedinem ad vitę concupierat voluptatem.
					<lb/>Nocte vero, dum omnes ex more quiescerent, descendente
					<lb/>crebra nivium multitudine, repente tota communis ędificii super
					<lb/>eos fabrica corruit et alteri caput, alii brachia, alii crura vel quęlibet
					<lb/>alia membra contrivit. Uni etiam eorum oculus evulsus
					<lb/>est, et merito divisionem corporeę lucis pertulit, qui divisus a proximo,
					<pb n="45"/>
					<lb/>etiam si alterum haberet, geminę caritatis unum lumen
				<lb/>amisit.</p>
			</div>
			<div type="chapter">
				<head><lb/>XVIIII.</head> <p>Aliquando autem vir sanctus non longe mansit
					<lb/>a Catria. Cumque ibi aliquandiu moraretur, manifeste sibi
					<lb/>beatus Apolenaris apparuit, et quatinus ad suum monasterium
					<lb/>pergeret ibique potius habitaret, ex magna auctoritate
					<lb/>precępit. Quod vir sanctus nequaquam neglegendum ducens,
					<lb/>locum in quo morabatur sine cunctatione deseruit et quo missus
				<lb/>fuerat impiger festinavit.</p>
			</div>
			<div type="chapter">
				<head><lb/>XX.</head> <p>Inclusus est etiam quodam tempore vir venerabilis
					<lb/>in palude Commiaclensi quę dicitur Origarium: unde
					<lb/>postmodum pre nimio palustris cęni fętore et corrupto aere ita totus
					<pb n="46"/>
					<lb/>tumefactus et depilatus exiit, ut nequaquam eadem quę inclusa fuerat
					<lb/>species videretur. Nam et caro eius tota eatenus erat
				<lb/>viridis, ut vix stellioni discolor appareret.</p>
			</div>
			<div type="chapter">
				<head><lb/>XXI.</head> <p>Alio quoque tempore in insula quę Pereum
					<lb/>dicitur habitavit, quę videlicet insula a Ravenna urbe duodecim
					<lb/>fere milibus distat. Ibi vero dum in cella cum quodam
					<lb/>venerabili viro, suo nimirum discipulo Guilielmo nomine, moraretur,
					<lb/>angusti parietes habitaculi repente flamma corripuit, deinde
					<lb/>ad alta conscendens, dominari per tecta liberis iam viribus
					<lb/>cępit. Protinus vir sanctus ad solitę defensionis argumenta
					<lb/>confugiens, non quę ibi erant reposita foras extrahere, non,
					<lb/>ut mos est, tecti sindulas dissipare, non aquarum abundantiam
					<pb n="47"/>
					<lb/>spargere, non ullis inpulsus est ad extinguendos ignes nisibus
					<lb/>anhelare, sed solummodo orationem fudit, et confestim stridentes
				<lb/>ignium globos divina virtus extinxit.</p>
			</div>
			<div type="chapter">
				<head><lb/>XXII.</head> <p>Eodem vero tempore iunior Otto imperator, Classensem
					<lb/>abbatiam ordinare desiderans, optionem fratribus dedit,
					<lb/>ut quem ipsi vellent, indubitanter eligerent. At illi continuo
					<pb n="48"/>
					<lb/>unanimiter expetunt Romualdum. Imperator autem, diffidens
					<lb/>beatum virum ad regiam aulam evocari posse per nuntium, ire
					<lb/>ad eum per semetipsum voluit et ad cellam eius, sole iam occidente,
					<lb/>pervenit. Cui Romualdus, quia magnum hospitem in parva domo
					<lb/>susceperat, lectulum suum ad quiescendum dare dignatus est.
					<lb/>Coopertorium tamen rex noluit, quia asperrimum iudicavit. Mane
					<lb/>autem facto, rex eum secum ad palatium duxit tandemque sibi
					<lb/>instare, ut abbatiam susciperet, multis precibus cepit. Qui cum
					<lb/>reluctaretur et regię petitioni assensum penitus denegaret,
					<lb/>rex autem e contrario excommunicationem et anathema ab omnibus
					<lb/>episcopis et archiepiscopis et toto sinodali concilio minaretur,
					<lb/>tandem imminente necessitate succubuit et animarum
					<lb/>regimen coactus accepit. Referebat tamen hoc sibi nequaquam
					<lb/>videri novum, sed ante quinquennium sibi fuisse divinitus
					<lb/>revelatum. Regebat itaque monachos sub discricta regulę
					<lb/>disciplina, neque alicui ab ea declinare inpune licebat: non denique
					<lb/>nobilis, non litteris eruditus per actus illicitos in dextram levamque
					<lb/>partem deflectere vel a rectę conversationis audebat rectitudine
					<lb/>deviare. Vir denique sanctus, cordis oculos in cęlum figens, ut
					<lb/>Deo in omnibus obtemperaret non timebat hominibus displicere.
					<lb/>Hoc autem suscepti fratres sero considerantes, semetipsos prius
					<lb/>accusant quia hunc sibi preesse poposcerant; deinde multis eum
					<lb/>detractionum susurrationibus lacerant et duris scandalorum aculeis
				<lb/>vexant.</p>
			</div>
			<pb n="49"/>
			<div type="chapter">
				<head><lb/>XXIII.</head> <p>Romualdus itaque videns et suam perfectionem
					<lb/>aliquatenus minui et illorum mores proclivius in deteriora converti,
					<lb/>regem impiger adiit, et eo non leviter reluctante, una cum archiepiscopo
					<lb/>Ravennate, in utriusque conspectu virgam proiecit
					<lb/>et monasterium dimisit. Porro autem rex Tiburtinam tunc
					<lb/>civitatem obsidebat. Cives enim inclitum eius ducem, Mazolinum
					<lb/>nomine, interfecerant, ipsum quoque regem
					<lb/>correptis armis de suis moenibus exturbarant. Unde non
					<lb/>dubium est beatum Romualdum illuc ex divina providentia missum,
					<lb/>qui imminens tot animarum periculum sequestra pace delevit.
					<lb/>Hoc etenim inter eos pactus est, ut Tiburtes ad honorem regis murorum
					<lb/>partem diruerent, obsides darent, ducis vero interfectorem
					<pb n="50"/>
					<lb/>ad eius matrem catenatum dirigerent. Quę sancti
					<lb/>viri fusis ad Deum precibus mitigata, crudeliter offenso
				<lb/>et crimen indulsit et incolumem ad propria redire permisit.</p>
			</div>
			<div type="chapter">
				<head><lb/>XXIIII.</head> <p>Fecit quoque venerabilis vir apud Tibur
					<lb/>alium boni operis fructum, quem silentio pretereundum esse
					<lb/>non arbitror. Quidam namque beatus, Venerius nomine,
					<lb/>habitare primitus in monasterio cepit cum tanta humilitate et
					<lb/>simplicitate, ut omnes illum fratres subsannando despicerent et
					<lb/>delirum eum atque dementem esse putarent. Alii namque
					<lb/>illum sepe colafizare, alii sordida qua lebetes lavabantur
					<lb/>aqua perfundere, alii diversis illum solebant convitiorum
					<lb/>iurgiis lacerare. Cumque ille se perpenderet inter tot
					<lb/>adversa tranquillum suê mentis statum servare non posse, consortium
					<lb/>deserens, in solitudinem fugiens properavit, ubi per
					<lb/>sex annos absque vino omnique pulmento sub nimię districtionis
					<pb n="51"/>
					<lb/>ariditate permansit. Quem interrogans sub cuius regimine
					<lb/>degeret cuiusve arbitrio suę conversationis obędientiam exhiberet,
					<lb/>respondit se, alieno solutum imperio, hoc sequi quod sibi utilius
					<lb/>videretur. Cui Romualdus ait: «Si crucem Christi portas, superest
					<lb/>ut Christi obędientiam non relinquas. Vade igitur et
					<lb/>consensu a proprio abbate suscepto revertere et sub eius dominio
					<lb/>humiliter vive, quatinus sacri operis ędifitium, quod
					<lb/>bona voluntas ędificat, humilitas erigat, obędientię virtus extollat ».
					<lb/>Hęc et multa alia ędificationis monita proferens, docuit
					<lb/>eum qualiter cogitationibus suis resistere, qualiter posset
					<lb/>iniquorum spirituum infestationibus repugnare, et ita confirmatum
				<lb/>et instructum in multa eum alacritate reliquit.</p>
				<p><lb/>Ille igitur sancti viri documenta gratanter amplectens, abbatem
					<lb/>suum protinus adiit, consensum accepit et ad dilectam solitudinem
					<lb/>quantotius remeavit. Volens autem in possessione sui
					<lb/>monasterii habitare, ascendit in quoddam saxum nullis hominum
					<lb/>vestigiis pervium et ab humana penitus conversatione remotum.
					<lb/>Ibi per quattuor annos omni humano solatio destitutus singulariter
					<lb/>habitans, exceptis tribus bucellis quas de monasterio
					<lb/>secum detulerat, non panem comedit, non vinum bibit, non coctum
					<lb/>aliquid omnino gustavit, sed solis arborum pomis et erbarum
					<pb n="52"/>
					<lb/>radicibus vixit. Erat autem in eodem saxo quędam concavitas,
					<lb/>ubi colligebatur aqua hieme, ex qua vir sanctus tota vivebat
					<lb/>estate. Tandem cognito quod ibi servus Dei moraretur,
					<lb/>ceperunt ad eum multi confluere, ciborum alimenta deferre et
					<lb/>quęque sibi quasi necessaria ministrare. Quorum ille nullius
					<lb/>indigens, cuncta pastoribus pecorum et aliis indigentibus exhibebat.
					<lb/>Exhortante autem loci episcopo, basilicam ibi fieri et consecrari
					<lb/>permisit. In qua ipse aliquanto post tempore defunctus est
					<lb/>et a quibusdam se quêrentibus inventus est acclinis ante
					<lb/>altare, quasi causa orationis in cubitis et genibus iacens: ubi
					<lb/>nonnulla per eum Dominus miraculorum signa operari dignatus est.
					<lb/>Sic denique, sic bona terra uberes fructus reddidit, quę verbi
				<lb/>semen ex ore Romualdi multiplicatura suscepit.</p>
			</div>
			<div type="chapter">
				<head><lb/>XXV.</head> <p>Apud prefatam quoque civitatem convertit
					<lb/>beatissimus vir Tammum quendam Teotonicum, qui
					<lb/>sicut dicitur in tantum regi familiaris et carus extiterat, ut utriusque
					<lb/>vestes utrumque contegerent et amborum manus una parobsis
					<lb/>communi sepe convivio sotiaret. Crescentius namque
					<lb/>senator Romanus, indignationem regis incurrens, in montem
					<lb/>qui dicitur sancti Angeli, confugium petiit, et quia munitio
					<lb/>inexpugnabilis est, obsidente rege ad defendendum se fidutialiter
					<lb/>preparavit. Cui Tammus ex precepto regis iusiurandum
					<pb n="53"/>
					<lb/>securitatis prestitit, et ita ille deceptus, annitente papa
					<lb/>qui sibi inimicus erat, quasi reus maiestatis capitalem sententiam
					<lb/>subiit: cuius uxorem postea imperator in concubinam accepit.
					<lb/>Quia igitur Tammus et fraudis conscius et periurio tenebatur
					<lb/>obnoxius, idcirco a beato Romualdo iussus est relinquere
					<lb/>seculum. Qui mox a rege licentiam expetens, non modo facilem
				<lb/>repperit, sed nimis etiam alacrem fecit.</p>
				<p><lb/>Erat enim predictus imperator monastico ordini valde
					<lb/>benivolus et nimia circa Dei famulos affectione devotus. Ipse
					<lb/>autem ex eodem crimine beato viro confessus, pęnitentię
					<lb/>causa nudis pedibus de Romana urbe progrediens, sic usque
					<lb/>Garganum montem ad sancti Michaelis perrexit ęcclesiam.
					<lb/>Per totam etiam quadragesimam in Classensi monasterio
					<lb/>beati Apollenaris, paucis sibi adherentibus, mansit: ubi ieiunio
					<pb n="54"/>
					<lb/>et psalmodię, prout valebat, intentus, cilitio ad carnem indutus,
					<lb/>aurata desuper purpura tegebatur; lecto etiam fulgentibus
					<lb/>palliis strato, ipse in storia de papiris compacta tenera delicati
					<lb/>corporis membra terebat. Promisit itaque beato Romualdo
					<lb/>quod imperium relinquens, monachicum susciperet habitum;
					<lb/>et cui innumeri mortales erant obnoxii, iam ipse pauperculo
				<lb/>Christo subiectus cępit esse debitor sui.</p>
			</div>
			<div type="chapter">
				<head><lb/>XXVI.</head> <p>Romualdus igitur cum eo quem prediximus
					<lb/>Tammo et cum Bonifatio viro clarissimo, quem nunc felicissimum
					<lb/>martirem se habere Russiana gloriatur ęcclesia, et cum
					<lb/>aliis conversis Teutonibus a Tiburis oppido ad monasterium
					<lb/>sancti Benedicti, quod in Cassino constitutum est monte, devenit.
					<lb/>Ibi nempe graviter infirmatus est, sed cito ex divina misericordia
					<lb/>convaluit. Habebat autem equum satis egregium, quem sibi
					<pb n="55"/>
					<lb/>Busclavi Sclavonici regis filius dederat, factus ab eo
					<lb/>monachus. Hunc vir sanctus humilitatis studio permutavit
					<lb/>et lucroso concambio asinum laudabilis negotiator accepit.
					<lb/>Nimio quippe Redemptoris nostri desiderio, qui asellę tergo consederat,
					<lb/>vir venerabilis hoc ipsum animal libentius equitabat.
					<lb/>Cum his igitur omnibus superius nominatis Romualdus ad
					<lb/>Pereum, ubi dudum habitaverat, rediit. Ibi denique
					<lb/>his et aliis multis fratribus aggregatis et per cellas singulas constitutis,
					<lb/>tanto fervore heremiticę conversationis rigorem et in se et in
					<lb/>aliis tenuit, ut illorum vita omnibus ad quos fama eorundem pervenire
					<lb/>poterat, mirabilis haberetur. Quis enim non obstupesceret,
					<lb/>quis non inmutationem divinę dexterę predicaret, cum vidisset
					<lb/>prius homines sericis, immo deauratis vestibus indutos, crebris
					<lb/>obsequentium cuneis constipatos, omnium deliciarum affluentiis
					<lb/>assuetos, nunc eos cerneret uno birro contentos, inclusos,
					<pb n="56"/>
					<lb/>discalciatos, incultos et tanta abstinentię ariditate contritos?
					<lb/>Fatiebant autem omnes opera manuum, alii scilicet coclearia,
				<lb/>alii nebant, alii retia nectebant.</p>
			</div>
			<div type="chapter">
				<head><lb/>XXVII.</head> <p>Quorum tamen omnium vitam beati Bonifatii
					<lb/>conversatio longius transcendebat. Hic denique regis fuerat
					<lb/>consanguineus et ita carus, ut rex illum non alio vocaret
					<lb/>nomine nisi anima mea. Erat autem adprime liberalium artium
					<lb/>doctrinis instructus maximeque in modulationis musicę studiis
					<lb/>approbatus. Hic itaque cum in capella regia moraretur,
					<lb/>videns êcclesiam antiqui martiris Bonifatii, mox exemplo sui
					<lb/>equivoci ad martirii desiderium provocatus, ait: «Et ego
					<lb/>Bonifatius vocor. Cur ergo etiam ipse Christi martir esse non
					<lb/>debeo?». Deinde quoque iam monachus factus tanta se abstinentię
					<lb/>frugalitate constrinxit, ut sepe dominicis diebus et quinta
					<lb/>tantum feria per ebdomadam manducaret. Nonnumquam
					<lb/>vero, si urticarum vel etiam veprium cerneret densitatem, illuc se
					<lb/>proitiens volutabat. Ex quo cum quidam frater aliquando eum
					<pb n="57"/>
					<lb/>corriperet dicens: «Ipochrita, quare hoc ad captandos popularis
					<lb/>aurę rumores coram omnibus facis?», nichil aliud respondit:
					<lb/>«Tui sint confessores, mei sint martires». Cum
					<lb/>vero post diuturnam heremiticę conversationis vitam ad predicandum
					<lb/>iam ire disponeret, Romam primitus pergere studuit et ab apostolica
					<lb/>sede consecrationem archiepiscopatus accepit. Retulit
					<lb/>mihi quidam senex monachus, qui eum illuc comitatus
					<lb/>de Ravennę finibus fuerat, quia in toto illo itinere vir venerabilis
					<lb/>cum omnibus quidem qui eum sequebantur pedester ibat, sed
					<lb/>ipse iugiter psallens et ceteros longe precedens, nudis
					<lb/>semper pedibus incedebat. Pro labore quidem itineris cotidie
					<lb/>comedebat, sed per singulos dies de medio pane et aqua vivens,
					<lb/>in diebus festis, ignoto videlicet omni liquamine, cotidiano victui
				<lb/>poma quęlibet vel herbarum radices addebat.</p>
				<p><lb/>Postquam autem consecratus est, cotidie observabat et monasticum
					<lb/>pariter et canonicum in celebrandis horarum offitiis
					<lb/>ordinem. Cum vero iam ultramontanos peteret fines, equo
					<lb/>quidem vehebatur, sed venerabilis pontifex, sicut dicitur, nudis cruribus
					<lb/>semper et plantis adeo intolerabilem frigidissimę regionis
					<lb/>tolerabat algorem, ut volens descendere vix pedem ab subherente
				<lb/>ferro disiungeret, nisi aqua calida subveniret.</p>
				<p><lb/>Ad gentiles autem postremo perveniens, cum tanta cepit fervidi
					<pb n="58"/>
					<lb/>pectoris constantia predicare, ut iam nullus ambigeret quia vir
					<lb/>sanctus martirium flagitaret. Illi vero timentes ne, sicut post martirium
					<lb/>beati Adelberti coruscantibus miraculorum signis Sclavonicę
					<lb/>gentis plerique conversi sunt, ipsis quoque similiter
					<lb/>eveniret, longo tempore a beato viro manus artifitiosa malitia
					<lb/>reprimunt, et cupidissimo mori, nolentes eum occidere,
					<lb/>crudeliter parcunt. Cumque ad regem Russorum vir venerabilis
					<lb/>pervenisset et constanti animo predicationi vehementer
					<lb/>insisteret, videns eum rex squalidis vestimentis indutum, nudis
					<lb/>pedibus incedentem, opinatus est quia vir sanctus talia non religionis
					<lb/>causa proferret, sed idcirco potius ut pecunias congregaret.
					<lb/>Promisit ergo sibi quia, si ab huiusmodi vanitate recederet,
					<lb/>ipse paupertatem eius largissima divitiarum liberalitate ditaret.
					<lb/>Bonifatius itaque mox ad hospitium sine mora
					<lb/>revertitur, pretiosissimis pontificalibus hornamentis decenter induitur
					<lb/>et sic ad regis palatium denuo presentatur. Rex autem
					<lb/>videns eum tam decoris vestibus adhornatum, ait: «Nunc scimus
					<pb n="59"/>
					<lb/>quia te ad vanam doctrinam non paupertatis inopia, sed veritatis
					<lb/>inpulit ignorantia. Verumtamen, si vis vera credi quę
					<lb/>asseris, erigantur duę excelsę lignorum catastę, brevissimo a
					<lb/>se interstitio separatę, et igne subposito, cum vaporatę fuerint ita
					<lb/>ut utriusque struis unus ignis esse videatur, tu transi per medium.
					<lb/>Quod si lęsus ex aliqua parte fueris, ipsis te penitus
					<lb/>consumendum ignibus tradimus; sin autem, quod credi non
					<lb/>potest, sanus evaseris, omnes nos deo tuo absque ulla difficultate
					<lb/>credemus. Cumque hoc foedus non solum Bonifatio, sed
					<lb/>et cunctis qui aderant gentilibus placuisset, Bonifatius ita
					<lb/>vestitus velut missarum sollemnia celebraturus, prius cum sanctificata
					<lb/>aqua et incenso ture undique perlustrans ignem, deinde
					<lb/>stridentes flammarum globos ingressus, ita exivit illesus ut nec
					<lb/>minimus capitis eius capillus videretur exustus. Tunc rex et ceteri
					<lb/>qui huic spectaculo interfuerant, catervatim se ad pedes beati
					<lb/>viri proitiunt, indulgentiam lacrimabiliter petunt, baptizari se
				<lb/>instantissima supplicatione deposcunt.</p>
				<p><lb/>Cępit itaque tanta gentium multitudo ad baptisma confluere,
					<lb/>ut vir sanctus ad spatiosum quendam lacum pergeret et
					<lb/>in ipsa aquarum abundantia populum baptizaret. Decrevit
					<lb/>autem rex ut regnum relinquens filio, ipse quamdiu viveret se
					<lb/>a Bonifatio nullatenus separaret. Frater autem regis cum ipso
					<lb/>pariter habitans, dum nollet credere, absente Bonifatio ab ipso
					<lb/>rege peremptus est. Alius vero frater, qui iam a regis erat cohabitatione
					<lb/>divisus, mox ut ad eum vir venerabilis venit, audire eius
					<pb n="60"/>
					<lb/>verba noluit, sed de conversione fratris nimia adversus eum ira
					<lb/>succensus continuo comprehendit: deinde timens ne si vivum teneret,
					<lb/>rex eum de manibus eius eriperet, in sua presentia, circumstante
				<lb/>non parva hominum multitudine, decollari precepit.</p>
				<p><lb/>Statim vero et ipse cecatus est et tantus eum cum omnibus qui adstabant
					<lb/>stupor oppressit, ut nec loqui nec sentire nec aliquod
					<lb/>humanitatis offitium agere aliquatenus potuissent, sed cuncti
					<lb/>velut lapides rigidi et inmobiles permanerent. Rex autem hoc
					<lb/>audiens, nimio dolore perculsus, omnino deliberat non solum
					<lb/>fratrem occidere, sed et cunctos qui sibi tanti reatus fautores extiterant
					<lb/>gladiis trucidare. Sed cum illuc protinus advenisset et
					<lb/>corpore martiris adhuc in medio posito fratrem simul cum reliquis
					<lb/>hominibus sine sensu et motu stupefactos astare conspiceret,
					<lb/>hoc sibi cum suis omnibus placuit, ut prius pro eis oratio
					<lb/>fieret, si forsitan illis divina misericordia sensum quem amiserant
					<lb/>reformaret; deinde si adquiescerent credere, indulto crimine
					<lb/>viverent; sin autem, omnes ultoribus gladiis interirent. Cum igitur
					<lb/>et ab ipso rege et a ceteris Christianis diutius fuisset oratum,
					<lb/>non solum prior sensus stupefactis hominibus redditur, sed insuper
					<lb/>consilium quoque flagitandę verę salutis augetur. Nam
					<lb/>continuo poenitentiam sui criminis flebiliter expetunt, baptismi sacramenta
					<lb/>cum magna alacritate suscipiunt, super corpus quoque
					<lb/>beatissimi martiris ęcclesiam construunt. Verumtamen ego si de
					<lb/>hoc mirabili viro cuncta, quę dici veraciter possunt,
					<lb/>virtutum dona referre temptarem, deficeret forsitan
					<lb/>lingua non deficiente materia. Dum igitur Bonifatii virtus
					<pb n="61"/>
					<lb/>proprio indigeat stilo, idcirco tamen illum cum aliis Romualdi
					<lb/>discipulis summotenus hic memorare curamus, ut ex eorum
					<lb/>laude quam magnus vir gloriosus magister eorum fuerit
					<lb/>demonstremus, quatinus dum celsitudo clientium auribus fidelium
					<lb/>insonat, quam excelsus doctor eorum fuerit ex scola
				<lb/>quam tenuit innotescat.</p>
			</div>
			<div type="chapter">
				<head><lb/>XXVIII.</head> <p>Interea, Romualdo in Pereo habitante,
					<lb/>Busclavus rex preces imperatori direxit ut sibi spirituales
					<lb/>viros mitteret qui regni sui gentem ad fidem vocarent. Mox
					<lb/>Romualdum imperator aggreditur et concedi sibi de suis monachis
					<lb/>qui illuc destinari utiliter valeant deprecatur. Ille vero nulli
					<lb/>suorum hoc precipere velut ex prelationis auctoritate voluit, sed
					<lb/>in eorum voto ponens, sive manendi sive abeundi omnibus optionem
					<lb/>dedit. Ignorabat enim ex tam metuendo negotio voluntatem
					<lb/>Dei et ideo non illud suo sed fratrum potius arbitrio committebat.
					<lb/>Interrogante igitur eos rege et humiliter obsecrante, tandem
					<lb/>duo solummodo inventi sunt ex omnibus, qui se ultro ad eundum
					<lb/>promptos offerunt. Quorum unus Iohannes, Benedictus
					<pb n="62"/>
					<lb/>alter vocabatur. Hii itaque ad Busclavum euntes,
					<lb/>in heremo prius, eo sustentante, manere ceperunt, et ut
					<lb/>predicare postmodum possent, Sclavonicam linguam laboriose discere
					<lb/>studuerunt. Septimo vero anno, cum iam loquelam terrę plene
					<lb/>cognoscerent, unum ad Romanam urbem monachum mittunt et
					<lb/>per eum summę sedis antistiti predicandi licentiam petunt.
					<lb/>Iniungunt etiam ut nuntius ille aliquos secum de beati Romualdi
					<lb/>fratribus duceret, qui heremiticę conversationis edocti cum eis
				<lb/>simul in Sclavorum partibus habitarent.</p>
				<p><lb/>Busclavus autem volens coronam sui regni ex Romana
					<lb/>auctoritate suscipere, predictos venerabiles viros cepit obnixa
					<lb/>supplicatione deposcere ut ipsi plurima eius dona papę deferrent
					<lb/>et coronam sibi a sede apostolica reportarent. Qui regię
					<lb/>petitioni assensum penitus denegantes dixerunt: «Nos in sacro
					<lb/>ordine positi sumus, tractare nobis secularia negotia minime licet».
					<pb n="63"/>
					<lb/>Et ita relinquentes regem, ad cellam reversi sunt. Quidam vero
					<lb/>regis agnoscentes consilium, sed quid sancti viri responderint
					<lb/>ignorantes, copiosum auri pondus, quod mittendum apostolico
					<lb/>fuerat, secum eos detulisse ad cellulam opinati sunt. Deinde
					<lb/>inter se conventione pacta condicunt ut noctu heremum latenter
					<lb/>ingressi et monachos interficerent et pecuniam asportarent. Quos
					<lb/>cum beati viri temptantes irrumpere persensissent, adventus eorum
					<lb/>causam protinus agnoscentes, confessionem inter se facere et sanctę
					<lb/>crucis se ceperunt vexillo munire. Erant autem ibi duo
					<lb/>pueri eorum obsequio ex aula regia deputati, qui prout vires dabant,
					<lb/>stare pro sanctis et furibus resistere nisi sunt. Fures vero reperto
					<lb/>tandem aditu irruentes extractis gladiis omnes pariter occiderunt.
					<lb/>Tunc thesaurum anxie perquirentes et eversis omnibus
					<lb/>nichil invenientes, ut tanti reatus crimen obtegerent et humana
					<lb/>suspitio non armis sed flammis potius quod factum fuerat
					<pb n="64"/>
					<lb/>deputaret, cellam incendere et ipsa conati sunt martirum
					<lb/>cadavera conflagrare. Sed admoti ignes, amissis naturę viribus,
					<lb/>nil omnino consumere ullis hominum studiis potuerunt. Ita enim
					<lb/>eos ipsa etiam parietum materies repellebat ac si pro lignis
					<lb/>durissimi silices essent. Frustrati itaque fures in fugam se conferre
					<lb/>nituntur, sed et hoc illis ex divina providentia denegatur. Tota
					<lb/>siquidem nocte per frutecta nemorum, per latitudinem saltuum,
					<lb/>per opaca silvarum viam anxiati sunt querere, quam tamen nullatenus
					<lb/>valuerunt errabundis vestigiis invenire. Sed neque pugiones
					<lb/>in vaginas recondere arefactis brachiis potuerunt . Ubi vero
					<lb/>sanctorum iacebant corpora, copiosum lumen usque in diem splendescere
					<lb/>et dulcissima angelicę cantilenę, non desiit suavitas resonare.
					<lb/>Adveniente autem die, quod factum fuerat regem latere non
					<lb/>potuit. Qui ilico ad heremum cum numerosa populi multitudine
					<lb/>festinavit et ne fures evaderent, facta corona hominum, totam
					<lb/>silvam undique circumcinxit. Qui tandem reperti sunt manifesti
					<lb/>criminis rei et ad gladios suos adhuc ex divina ultione ligati.
					<lb/>Rex autem quid de eis faceret habita consideratione deliberans,
					<lb/>hoc postremo decrevit ut nequaquam eos, sicut merebantur, occidi
					<lb/>preciperet, sed ferreis catenis vinctos ad sepulchra martirum
					<lb/>destinaret, quatinus aut ibi usque ad obitum in vinculis miserabiliter
					<lb/>viverent aut, si sanctis martiribus aliter videretur, ipsi eos sua
					<lb/>misericordia liberarent. Qui cum ad sanctorum tumulum fuissent
					<lb/>ex precepto regis attracti, mox ineffabili divinitatis omnipotentia
					<lb/>fractis sunt nexibus absoluti. Deinde facta super corpora sanctorum
					<lb/>basilica, innumerabilia non solum tunc sed et nunc ibi
				<lb/>fiunt ex divina virtute prodigia.</p>
			</div>
			<pb n="65"/>
			<div type="chapter">
				<head><lb/>XXVIIII.</head> <p>Imperator autem Heinricus, Busclavi consilium
					<lb/>non ignorans, undique vias custodiri preceperat , et si Busclavus
					<lb/>Romam nuntios mitteret, in eius ilico manibus devenirent.
					<lb/>Monachus ergo qui nuper missus a sanctis martiribus fuerat, demum
					<lb/>captus est et mox carcerali custodię mancipatus. Nocte vero
					<lb/>illum angelus Domini in carcere visitavit et consummatos esse eos
					<lb/>quorum legatione fungebatur innotuit statimque aperto divinitus
					<lb/>carcere preparatum sibi esse navigium in fluvio quem transiturus erat
					<lb/>asseruit. Quo festinans monachus angelicę promissionis fidem veram
				<lb/>esse probavit.</p>
			</div>
			<div type="chapter">
				<head><lb/>XXX.</head> <p>Dum moraretur autem Romualdus adhuc in
					<lb/>Pereo, imperator Otto monasterium ibi ad honorem sancti
					<lb/>Adelberti eo suggerente construxit, cui contigua Classensis cenobii
					<lb/>predia contulit, et ea sibi ex phiscali possessione in Firmensis
					<lb/>monarchię partibus reconpensavit. Abbate ergo illic
					<pb n="66"/>
					<lb/>ex Romualdi discipulis constituto et fratribus aggregatis, cepit
					<lb/>eos Romualdus sub magna tenere custodia et docebat eos sub regulari
					<lb/>vivere disciplina. Pręcepit etiam abbati ut in heremum
					<lb/>secedens per totam ebdomadam in cella consisteret, diebus vero dominicis
					<lb/>fratres ad monasterium veniens visitaret. Qui sancti
					<lb/>viri iussa contempnens cepit seculariter vivere et pede operis semel
					<lb/>exorbitante a rectitudinis tramite iam longius declinare. Videns
					<lb/>ergo Romualdus quod secundum suę voluntatis ardorem ibi laborare
					<lb/>non posset, regem protinus adiit, et acceptę promissionis exactor,
					<lb/>ut rex monachus fieret insistere vehementius cepit. At ille facturum
					<lb/>se quidem quod exigebatur asseruit, si tamen prius Romam,
					<lb/>quę sibi rebellabat, inpeteret, et ea devicta Ravennam cum victoria
					<lb/>remearet. Cui Romualdus: «Si Romam», inquit, «ieris,
					<lb/>Ravennam ulterius non videbis». Et apertissime illi mortem propinquam
					<lb/>esse denuntians, quia eum revocare non potuit,
					<lb/>procul dubio de eius certus interitu dum rex Romam properat,
					<lb/>Romualdus navim ascendens ad civitatem Parentium transfretat.
					<pb n="67"/>
					<lb/>Rex itaque secundum beati viri prophetiam vix a Roma reverti incipiens,
				<lb/>mox languore correptus apud Paternum defunctus est.</p>
			</div>
			<div type="chapter">
				<head><lb/>XXXI.</head> <p>Romualdus autem, tribus annis in Parentinę civitatis
					<lb/>finibus habitans, in uno monasterium construxit, in duobus
					<lb/>vero inclusus mansit. Ibi nempe ad magnę perfectionis
					<lb/>cumulum pietas illum divina provexit, ita ut sancto afflatus
					<lb/>Spiritu et nonnulla ventura prospiceret et multa veteris
					<lb/>ac novi testamenti occulta misteria radiis intelligentię penetraret.
					<lb/>Anxiabatur autem ibi aliquando in lacrimas erumpere, sed nullo
					<lb/>valebat conamine ad contriti cordis compunctionem venire. Factum
					<lb/>est ergo quadam die, dum in cellula psalleret, ut
					<lb/>in hunc psalmi versiculum incidisset: «Intellectum tibi dabo
					<pb n="68"/>
					<lb/>et instruam te in via hac qua gradieris, firmabo super te oculos
					<lb/>meos». Repente igitur tanta sibi lacrimarum effusio
					<lb/>orta est et ita mens eius ad intellegendas divinę scripturę sententias
					<lb/>illustrata, ut ex eodem die et deinceps, quamdiu vixit et
					<lb/>quandocumque voluisset, uberes sibi lacrimę facillime fluerent
					<lb/>et plurima illum scripturarum mistica non laterent. Frequenter
					<lb/>enim tanta illum divinitatis contemplatio rapiebat, ut quasi
					<lb/>totus in lacrimas resolutus, estuante inenarrabili divini amoris
					<lb/>ardore, clamaret: «Care Iesu, care, mel meum dulce, desiderium
					<lb/>ineffabile, dulcedo sanctorum, suavitas angelorum» et cetera
					<lb/>huiusmodi. Quę ille sancto Spiritu dictante in iubilum proferebat,
					<lb/>nos humano sensu exprimere talia non valemus. Sicut
					<lb/>enim apostolus dicit: «Nos sicut oportet orare nescimus, sed ipse
					<lb/>Spiritus orat pro nobis gemitibus inenarrabilibus». Et ideo Romualdus
					<lb/>missam celebrare coram pluribus numquam volebat, quia
					<lb/>se a lacrimarum inundantia continere non poterat. Unde etiam
					<lb/>postmodum pre nimia iam consuetudine vir simplicis animi,
					<lb/>putans gratiam sibi divinitus prerogatam omnibus esse concessam,
					<lb/>dicebat plerumque discipulis: «Cavete», inquit, «ne multas
					<lb/>lacrimas effundatis, quia et visum minuunt et verticem ledunt».
					<lb/>Ubicumque autem vir sanctus habitare disponeret, oratorium cum
					<lb/>altari primitus intra cellulam fatiens, deinde se recludens, aditum
				<lb/>dampnabat.</p>
			</div>
			<pb n="69"/>
			<div type="chapter">
				<head><lb/>XXXII.</head> <p>Miserunt aliquando ad illum fratres qui
					<lb/>morabantur in solitudine quę Bifurcum dicitur, consilium flagitantes
					<lb/>qualiter conversari in heremo deberent, qualiter diabolicis
					<lb/>inpugnationibus resistere potuissent. Quorum nuntii cum ad
					<lb/>monasterium a quo Romualdi cella longius aberat pervenissent,
					<lb/>ilico venerabilis vir per spiritum, eorum cognovit adventum, pręcepitque
					<lb/>abbati Ansoni, qui sibi tunc assistebat, dicens: «Vade», inquit,
					<lb/>«et pulmentum fratribus prepara, qui de longinquis partibus
					<pb n="70"/>
					<lb/>advenerunt». Qui continuo cepit eum deridere et dicere
					<lb/>quia vere falsus propheta esset. Postremo tamen velut coactus
					<lb/>ad monasterium veniens, eos quos vir sanctus predixerat orantes
					<lb/>iam in ęcclesia repperit. Quos videlicet Romualdus multo salutaris
					<lb/>doctrinę sale condivit, multis denique contra antiqui hostis
					<lb/>insidias virtutum armis instruxit, et postquam eos de omnibus subtiliter
				<lb/>docuit, cum multa eos ad heremum alacritate remisit.</p>
			</div>
			<div type="chapter">
				<head><lb/>XXXIII.</head> <p>Alio quoque tempore rursus predicti fratres
					<lb/>ad eum nuntios dirigunt et de eadem re consilium maiori adhuc
					<lb/>anxietate requirunt. Quibus vir venerabilis ait: «Ego», inquit,
					<lb/>«nunc libellum de pugna demonum scribo, quem vobis cum
					<lb/>redieritis dabo, vel certe ipse vobiscum forsitan venio». Hoc
					<lb/>illi audientes protinus in fatiem se prosternunt, et ut cum illis ire dignaretur,
					<lb/>inportuna admodum supplicatione deposcunt. Altera vero
					<lb/>die iturum se cum eis incunctanter asseruit et ut navim
					<lb/>inquirerent iussit. Audiens hoc Parentinus episcopus nimio merore
					<lb/>perculsus est. Inveniens quoque monachos propter navigium
					<lb/>discurrentes, multis contumeliarum eos dehonestavit iniuriis.
					<lb/>Hoc etiam cunctis iuxta portum manentibus promulgavit edictum,
					<lb/>ut quicumque Romualdo navim dare presumeret, ipse quoque una
					<lb/>cum ipso inrevocabili profectione demigrans, Parentium ulterius
					<lb/>non rediret. Festine igitur nuntius ad Polensem episcopum
					<pb n="71"/>
				<lb/>mittitur ut beato viro navigium mittere non moretur.</p>
				<p><lb/>Sepe namque prefatus episcopus adhortatus illum fuerat ut nequaquam
					<lb/>de cetero in tam obscuro recessu inclusus lateret, sed illuc
					<lb/>se potius conferret ubi animarum lucrum copiosius facere potuisset,
					<lb/>ne videlicet sicut carbo soli sibimet arderet, sed magis, ut revera
					<lb/>lucerna super candelabrum posita, omnibus qui in domo Dei sunt
				<lb/>radios suę lucis infunderet.</p>
				<p><lb/>Dum igitur nuntius qui missus fuerat expectaretur, Romualdus
					<lb/>his qui secum erant fratribus ait: «Noveritis procul dubio
					<lb/>quia frater ille tardius veniet et in alia navi nos ire prius
					<lb/>quam ille revertatur oportet». Adveniente autem sancto
					<lb/>die dominico, in ipso primę lucis crepusculo dixit assistenti sibi
					<lb/>cuidam fratri nomine Ingelberto, qui postea archiepiscopus in
					<lb/>gentibus factus est: «Respice», inquit, «procul in pelagus
					<lb/>et vide duas naves longinquis adhuc spatiis pari adversum nos
					<lb/>velocitate tendentes, quarum nos definite debet una suscipere».
					<lb/>Qui curiosius intendens et expansis oculorum radiis sollicite
					<lb/>cuncta perlustrans, aliquod remigandi signum omnino videre
					<lb/>non potuit. At cum dies iam iamque claresceret, ecce
					<lb/>extremo videt intuitu duas naves eminus adventantes et pre nimia
					<lb/>adhuc longinquitate quasi totidem volucres apparentes. Quibus
					<lb/>tandem subeuntibus portum, interrogati remiges utrum Romualdum
					<lb/>cum suis in propria vellent nave suscipere, nova mox
					<lb/>repleti letitia, se et sua omnia in eius potestate constituunt et
					<pb n="72"/>
					<lb/>beatos se fore tam pretiosę margaritę pondere profitentur. Illo
					<lb/>itaque die minas aeris formidantes ire noluerunt. Romualdus
					<lb/>autem exhortatus est eos ut statim in spe divinę gratię iter
					<lb/>inciperent, spondens eis quia nullum omnino periculum sustinerent.
					<lb/>Illi tamen, tota die ibidem commorantes, nocte
				<lb/>navigare ceperunt.</p>
				<p><lb/>Circa diluculum autem subito venti seviunt, tempestas oritur,
					<lb/>mare ab imo fundo versatur. Iam vero furentes undique
					<lb/>procellę ipsos quoque remiges transvolant et navim hinc inde
					<lb/>concutientes totas pene tabulas laxant. Videres itaque homines,
					<lb/>alios quidem se ad natandum exuere, alios vero diversis se aplustribus
					<lb/>religare, quosdam autem, ut supernatare fluctibus possent,
					<lb/>remos aut lignum aliquod strictum tenere. Cumque
					<lb/>in tanto discrimine non iam dubium desperatis omnibus naufragium
					<lb/>immineret, ilico Romualdus ad solita videlicet orationis armamenta
					<lb/>cucurrit, et reclinato paululum capitio, capite devexo
					<lb/>in gremium, preces sub silentio ad Dominum fudit; deinde Ansoni
					<lb/>abbati, qui comminus assidebat, secure precepit dicens:
					<lb/>«Denuntia», inquit, «nautis ut nequaquam timeant, sed omnes
					<lb/>se incolumes evasuros absque ulla penitus ambiguitate
					<lb/>cognoscant». Vix modicum post hoc et ecce ultra omnium
					<lb/>spem absque ullo humano studio ipsa se navis dirigit et mox in
					<lb/>portum Capreolę civitatis delapsa celeriter subintravit. Tunc
					<pb n="73"/>
					<lb/>omnes liberatori Deo dignas referunt gratias et manifeste se de
				<lb/>faucibus mortis ereptos Romualdi meritis profitentur.</p>
			</div>
			<div type="chapter">
				<head><lb/>XXXIIII.</head> <p>Veniens itaque Romualdus Bifurcum, visis
					<lb/>omnium fratrum cellis, quia superstitione quadam ambitiosę
					<lb/>videbantur, in nulla earum habere hospitium voluit
					<lb/>nisi in illa solummodo in qua Petrus venerabilis eius discipulus
					<lb/>habitabat, vir siquidem mirabilis abstinentię multęque admodum
					<lb/>extremitatis, qui cellulam sibi ad sancti Ilarionis exemplum
					<lb/>vix umquam largiorem fieri quattuor cubitis permittebat. Referebat
					<lb/>autem postea idem venerabilis vir, quia dum beatus
					<lb/>Romualdus cum ipso maneret et psalmos uterque inter se vicariis
					<lb/>versibus alternaret, trities in nocte vel eo amplius se Romualdus
					<lb/>ad requisita naturę ire simulabat, quoniam affluentium lacrimarum
					<lb/>inundantiam atque singultus cohibere non poterat. Cumque ibi
					<lb/>Romualdus aliquandiu moraretur et fratres non solum de spirituali
					<lb/>certamine, verum etiam ut sibi abbatem preferrent et
					<lb/>communia cuncta facerent ammoneret, illi, quia suum habebat
					<lb/>unusquisque sustentatorem et prout cuique libuerat proprii
					<lb/>sequebatur arbitrii libertatem, Romualdi precepta suscipere non
				<lb/>magnopere curaverunt.</p>
			</div>
			<pb n="74"/>
			<div type="chapter">
				<head><lb/>XXXV.</head> <p>Romualdus ergo sterilitatis impatiens anxia
					<lb/>cêpit aviditate perquirere ubi terram potuisset ad proferendos animarum
					<lb/>fructus idoneam invenire. Misit itaque nuntios ad Camerinę
					<lb/>provintię comites. Qui audito nomine Romualdi, nimio
					<lb/>repleti gaudio, cuncta suę virtutis offerunt predia, non
					<lb/>modo silvarum et montium, sed si sibi etiam placeret, agrorum.
					<lb/>Postremo repertus est in eorum possessione locus heremiticę conversationi
					<lb/>satis congruus, montibus undique vallatus et silvis. In
					<lb/>medio vero ampla quędam planities non solum proferendis frugibus
					<lb/>apta, sed perspicuis etiam fontium aquis irrigua. Hic itaque
					<lb/>locus Vallis de Castro antiquitus vocabatur, ubi iam parva erat
					<lb/>ęcclesia, in qua conversarum quarundam mulierum videbatur esse
					<lb/>conventus. His itaque loco cedentibus, constructis cellulis
					<lb/>illic habitare cum suis discipulis vir venerabilis cępit. Ibi autem
					<lb/>quantos animarum fructus per illum Dominus acquisierit, quis
					<lb/>valeat vel atramento describere vel lingua proferre? Cęperunt
					<lb/>namque homines ad pęnitentiam hinc inde confluere, sua pauperibus
					<lb/>misericorditer erogare, alii seculum omnino relinquere et ad sanctę
					<lb/>conversationis ordinem spiritu fervido festinare. Erat enim vir beatissimus
					<lb/>quasi unus de seraphim, quia et ipse flamma divini
					<pb n="75"/>
					<lb/>amoris incomparabiliter estuabat, et alios, quocumque pergeret, sanctę
					<lb/>predicationis facibus incendebat. Sepe namque, dum predicationis
					<lb/>verba proferret, tanta illum compunctio in lacrimas
					<lb/>excitabat, ut subito interruptum sermonem relinquens, aliquorsum
					<lb/>repentino impetu velut demens aufugeret. Nam et
					<lb/>si quando cum fratribus equitabat, longe post alios veniens semperque
					<lb/>psallens, nichilominus ac si in cellula resideret, iugiter lacrimas
				<lb/>effundere non cessabat.</p>
				<p><lb/>Inter cęteros autem, precipue seculares clericos qui per pecuniam
					<lb/>ordinati fuerant, durissima severitate corripiebat, et eos,
					<lb/>nisi ordinem sponte desererent, omnino damnabiles et hereticos
					<lb/>asserebat. Qui novam rem audientes, occidere illum
					<lb/>moliti sunt. Per totam namque illam monarchiam usque ad
					<lb/>Romualdi tempora, vulgata consuetudine, vix quisquam noverat
					<lb/>symoniacam heresem esse peccatum. Qui dixit eis: «Canonum
					<lb/>mihi libros afferte, et utrum vera sint quę dico, vestris attestantibus
					<lb/>paginis comprobate». Quibus itaque diligenter
					<lb/>inspectis, et crimen agnoscunt et errata deplangunt. Constituit
					<pb n="76"/>
					<lb/>itaque vir sanctus plures canonicas, et clericos qui laicorum
					<lb/>more seculariter habitabant prepositis obędire et communiter in congregatione
					<lb/>vivere docuit. Nonnulli quoque episcopi, qui per symoniacam
					<lb/>heresem sacras sedes invaserant, ad eum causa pęnitentię
					<lb/>concurrebant. Qui etiam venerabili viro se committentes, et episcopatum
					<lb/>termino statuto deserere et ad sanctę conversationis se promittebant
					<lb/>ordinem festinare. Ex quibus tamen vir sanctus, quamdiu
					<lb/>vixit, nescio si vel unum convertere potuit. Est enim venenata
					<lb/>illa heresis, presertim in episcopali ordine, tam dura et ad
					<lb/>convertendum rigida, ut semper promittens, semper de die in diem
					<lb/>producens atque in futurum procrastinans, facilius possit Iudeus ad
					<lb/>fidem converti, quam hereticus latro plene ad pęnitentiam provocari.
					<lb/>/*
					<lb/>In eisdem quoque partibus vir sanctus monasterium condidit
				<lb/>puellarum.</p>
			</div>
			<div type="chapter">
				<head><lb/>XXXVI.</head> <p>Solemni quadam die, dum vir venerabilis illic
					<lb/>cum fratribus in capitulo resideret et eos salutaris doctrinę dapibus
					<lb/>satiaret, repente ipsum interrumpens sermonem anxia quadam
					<lb/>animadversione exclamare cępit et dicere: «Agite», inquit,
					<pb n="77"/>
					<lb/>«agite, quantotius properate, quia iam fratris Gregorii cellam
					<lb/>frangit»; hic autem Gregorius archiepiscopus in gentibus postmodum
					<lb/>consecratus est. Qui protinus exilientes ad cellam
					<lb/>perniciter currunt et furem iam parietes infringentem inveniunt.
					<lb/>Quem capientes ad magistrum pertrahunt, et quid de tam sacrilego
					<lb/>raptore faciendum esset inquirunt. Quibus vir sanctus cępit
					<lb/>hilariter dicere: «Et ego», inquit, «fratres, ignoro quid de tam
					<lb/>malo homine possimus facere. Eruimus sibi oculos? sed
					<lb/>postea non videbit. Incidimus ei manum? sed amplius non
					<lb/>laborabit ac per hoc forsitan fame peribit. Si pedem
					<lb/>truncamus, ambulare non poterit. Sed intro eum minate
					<lb/>et cibum sibi prius apponite, ut quid de eo faciendum sit
					<lb/>interim pertractemus». Et ita vir sanctus exultans in Domino,
					<lb/>postquam cibari latronem fecit, deinde modeste correptum et
				<lb/>dulcibus verbis ammonitum redire ad propria in pace permisit.</p>
			</div>
			<div type="chapter">
				<head><lb/>XXXVII.</head> <p>Postremo dimissis in Valle de Castro nonnullis
					<lb/>de suis discipulis, ad regionem se Urbis Veteris contulit, et in
					<lb/>possessione Pharulphi comitis monasterium, multis quidem suffragantibus,
					<pb n="78"/>
					<lb/>sed eo maxime expensas prebente, construxit. Tantus
					<lb/>namque in sancti viri pectore faciendi fructus ardor incanduerat,
					<lb/>ut effectis numquam contentus, dum alia faceret, ad facienda
					<lb/>mox alia properaret: adeo ut putaretur totum mundum in heremum
					<lb/>velle convertere et monachico ordini omnem populi multitudinem
					<lb/>sotiare. Multos denique illic de seculo abstulit, quos per plura
				<lb/>sacra loca divisit.</p>
			</div>
			<div type="chapter">
				<head><lb/>XXXVIII.</head> <p>Nonnulli quoque nobilium filii, contemptis
					<lb/>parentibus, ad virum beatissimum fugiebant. Ex quibus etiam filius
					<lb/>Guidonis comitis fuit, qui in ipsa pueritia non longo tempore
					<lb/>postquam monachus factus est ad mortem veniens, vidit duos iniquos
					<lb/>spiritus, quasi nigerrimos vultures, terribiles in se oculos
					<lb/>infigentes. Cumque hoc assistenti sibi beato Romualdo puer
					<lb/>ediceret, protinus addidit: «Ecce», inquit, «magister, tanti nunc
					<lb/>Ethiopes intrant, ut iam totum ędificium repleant». Exhortatur
					<lb/>autem ut confiteretur quid deliquisset: hoc solummodo crimen
					<lb/>felix ille peccator cum magno terrore confessus est, quia iussus
					<lb/>fuerat a priore nescio quot scopas accipere, quas necdum
					<lb/>accęperat. Romualdo igitur sibi tanti facinoris veniam indulgente,
					<lb/>in pace defunctus est. Postera vero die cêcus quidam, prebendarius
					<lb/>videlicet patris eius, ad sepulchrum illius venit et altiori
					<pb n="79"/>
					<lb/>voce clamavit: «He domine», inquit, «meus, si cum
					<lb/>Deo es, sicut credo, preces pro me ad eum funde et oculorum
					<lb/>michi lumen restitue». Et hoc dicto statim illuminatus est.
					<lb/>Nonnulli quoque ęgroti ad eius tumulum venientes redditi sunt
					<lb/>sanitati. Nam et ipsum eius sepulchrum velut multis plenum
					<lb/>aromatibus redholebat. Et ita a Deo meruit honorari
					<lb/>post mortem qui pro eius amore, dum viveret, carnalium parentum
				<lb/>sprevit hereditatem.</p>
			</div>
			<div type="chapter">
				<head><lb/>XXXVIIII.</head> <p>Interea Romualdus, audiens quia beatissimus
					<lb/>vir Bonifatius martyrium suscępisset, nimio desiderii
					<lb/>igne succensus ut pro Christo sanguinem funderet, Ungriam
					<lb/>mox ire disposuit. Interim tamen dum in ipsa intentione
					<lb/>persisteret, brevi tempore tria constituit monasteria: unum
					<lb/>videlicet in Valle de Castro, ubi nunc sanctissimum corpus eius est
					<lb/>conditum, aliud prope Isinum fluvium, tertium iuxta
					<pb n="80"/>
					<lb/>oppidum condidit Esculanum. Deinde licentia ab apostolica
					<lb/>sede suscępta et duobus de suis discipulis in archiepiscopos
					<lb/>consecratis, cum viginti quattuor fratribus iter arripuit.
					<lb/>Tantus enim ardor moriendi pro Christo in omnibus estuabat,
					<lb/>quod vir sanctus ad tale negotium cum paucis ire difficile poterat.
					<lb/>Euntes ergo cum iam ipsis Panoniarum finibus interessent,
					<lb/>repente Romualdus languore correptus ulterius ire non potuit.
					<lb/>Cumque diutius pateretur, si quando redire disponeret, protinus
					<lb/>ex ęgritudine convalescebat. Sin autem ire ultra temptaret,
					<lb/>tota eius facies protinus intumescebat, cibos quoque iam retinere
					<lb/>stomacho languescente non poterat. Advocatis itaque fratribus
					<lb/>ait: «Perpendo», inquit, «nequaquam divinę voluntatis esse
					<lb/>iudicium ut ultra progrediar. Verumtamen quia intentionis
					<lb/>vestrę desiderium non ignoro, neminem vestrum redire compello.
					<lb/>Multi nempe etiam ante nos totis nisibus studuerunt ad
					<lb/>martyrii culmen attingere, sed quia divina providentia aliter sensit,
					<lb/>in suo gradu coacti sunt remanere. Licet ergo vobis
					<lb/>omnibus martyrium defuturum esse non ambigo, qui tamen
					<lb/>ire, qui mecum redire voluerint, uniuscuiusque relinquatur
					<lb/>arbitrio». Quindecim igitur Ungriam prodeuntibus, duobus
					<pb n="81"/>
					<lb/>alibi iam dimissis, vix septem cum magistro discipuli remanserunt.
					<lb/>Euntium autem quidam flagellantur, venduntur, plures
					<lb/>dominos subeunt: ad martyrium tamen, sicut vir sanctus
				<lb/>predixerat, non pertingunt.</p>
				<p><lb/>Romualdus autem, converso quodam nobilissimo viro, Adelberonis
					<lb/>videlicet ducis consanguineo, qui postea monachus factus
					<lb/>in sancta usque ad mortem conversatione permansit, aliisque Teutonicis,
					<lb/>ad monasterium quod in Urbis Veteris regione construxerat
					<lb/>rediit. Notandum itaque est quia sanctus vir nequaquam,
					<lb/>velut levitate usus, falli inaniter potuit, qui secundum
					<lb/>intentionem quidem suam martyrium subiit, iuxta divinum
					<lb/>vero consilium pro salute eorum missus est quos convertit. In
					<lb/>predicto igitur monasterio multa persecutionis scandala passus est.
					<lb/>Volebat enim abbatem, ut revera monachum, extremitatem
					<lb/>diligere, secularia ex desiderio non tractare, res monasterii pro
					<lb/>vana gloria non expendere, fratrum usibus necessaria ministrare.
					<lb/>Quę omnia dum ille surda aure contempnit, Romualdus
					<lb/>locum cum suis discipulis deserens, non longe a Castro Prędii
					<pb n="82"/>
					<lb/>in virtute Rainerii, qui postmodum Tuscię marchio factus
				<lb/>est, habitavit.</p>
			</div>
			<div type="chapter">
				<head><lb/>XL.</head> <p>Hic autem Rainerius coniugem suam occasione
					<lb/>propinquitatis abiecerat et consanguinei sui uxorem, quem ipse
					<lb/>se insequentem quodammodo invitus occiderat, in coniugium
					<lb/>copularat. Ob hoc itaque Romualdus, ne criminis eius particeps
					<lb/>fieret, gratis manere in eius possessione noluit,
					<lb/>sed unum sibi aureum pro aqua, alterum vero pro lignis appendit.
					<lb/>Quos cum ille omnino respueret, malens videlicet sua dare quam
					<lb/>a sancto viro quicquam recipere, postremo tamen victus assensit
					<pb n="83"/>
					<lb/>potius quam Romualdus abiret. Dicebat autem idem Rainerius,
					<lb/>cum iam monarchiam optineret, quia: «Non imperator, non
					<lb/>aliquis omnino mortalium tantum mihi metum valet incutere,
					<lb/>quantum me Romualdi terret aspectus. Ante eius quippe vultum
					<lb/>neque quid dicam scio, neque quibus me defendere valeam
					<lb/>ullas excusationes invenio». Habebat revera vir sanctus
					<lb/>hanc ex divino munere gratiam, ut quicumque peccatores presertim
					<lb/>potentes seculi in eius presentiam devenissent, mox velut ante maiestatem
					<lb/>Dei tremefactis visceribus formidarent. Sanctus nimirum
					<lb/>Spiritus, qui pectori eius habitator inerat, hunc terrorem iniustis
				<lb/>divinitus intentabat.</p>
				<p><lb/>Illis vero temporibus vir venerabilis unum monasterium
				<lb/>non longe a Massiliano castro construxit.</p>
			</div>
			<div type="chapter">
				<head><lb/>XLI.</head> <p>Audiens autem aliquando quia Venetus quidam
					<lb/>Classensem abbatiam per coemptionem symoniacę hereseos
					<lb/>invaserat, insuper quoque in corpus suum inique peccabat, illuc
					<lb/>protinus ire miles Christi impiger studuit diversisque modis
					<lb/>ex eo monasterium purgare temptavit. Vir autem reprobus
					<pb n="84"/>
					<lb/>dum abbatiam metuit perdere, non timet homicidium perpetrare.
					<lb/>Intempesta siquidem nocte, dum Romualdus in lecto
					<lb/>secure quiesceret, ille eum latenter aggressus impiis cępit digitis
					<lb/>guttur eius adstringere, nitens eum crudeliter suffocare. Sed
					<lb/>dum vir sanctus, necdum prorsus intercepto spiramine, anhelitu
					<lb/>vix eluctante rauciret, Ingelbertus ilico magistri singultibus excitatus
					<lb/>torrem mox ex sopito igne corripuit et ministrum diaboli
				<lb/>ab incepto nefandissimi criminis exturbavit.</p>
			</div>
			<div type="chapter">
				<head><lb/>XLII.</head> <p>Post hęc Romualdus denuo Parentium navigavit,
					<lb/>sed apostolicę sedis antistes et Romani cives ad eum redeundi
					<lb/>legationem dirigunt. Quod si reverteretur, facturos se omnia
					<lb/>eius precepta promittunt; sin autem, excommunicationis sententiam
					<lb/>comminantur. Hoc itaque modo suum Romualdum alumpna
				<lb/>Italia recuperare promeruit.</p>
			</div>
			<div type="chapter">
				<head><lb/>XLIII.</head> <p>Eo itaque tempore in faucibus Callensium
					<lb/>montium aliquandiu mansit, deinde in Petranum montem, non
					<lb/>longe videlicet a monasterio sancti Vincentii, quod iuxta Candilianum
					<pb n="85"/>
					<lb/>constitutum est fluvium, demigravit. Quocumque
					<lb/>autem vir sanctus ibat, semper fructificans, semper animarum lucrum
					<lb/>magis ac magis accumulans et homines de seculo abstrahens,
					<lb/>velut totus in ignem conversus, ad cęleste desiderium animos
					<lb/>hominum accendebat. Volens autem tunc locum ad heremum
					<lb/>faciendam idoneum invenire, precepit cuidam presbytero ut, ad
					<lb/>domum propriam rediens, sibi et his qui eum comitabantur
					<lb/>alimenta deferret. Deinde montem indagine studiosa perlustrans,
					<lb/>postremo quendam monachum iuxta parvam basilicam
					<lb/>habitantem repperit, cui mox, ut secum pergeret et locum ostenderet
					<lb/>ubi aqua inveniretur, exegit. Qui nimirum denegavit se domum
					<lb/>sine custode posse relinquere, quia latronum insidiantium impetum
					<lb/>formidaret. Ad hęc Romualdus recompensaturum se, si
					<lb/>tale quid accidisset, cuncta spopondit. Sicque iam alienę
					<lb/>iniurię debitor factus, monachum secum duxit. Illis itaque locum
					<lb/>quęrentibus, ecce presbyter, ut iussus fuerat, prandium deferens furem
					<lb/>iam domum infringentem repperit, repertum cępit, captum
					<lb/>usque ad Romualdi reditum custodivit. Quem Romualdus inveniens,
					<lb/>prius illum pia studuit verborum austeritate corripere,
					<lb/>deinde dulciter ammonens incolomem permisit ad propria
					<lb/>remeare. Sic nimirum, sic divina providentia servavit inlęsum
				<lb/>quod in absentis Romualdi fuerat custodia derelictum.</p>
			</div>
			<pb n="86"/>
			<div type="chapter">
				<head><lb/>XLIIII.</head> <p>Rursus dum in eisdem partibus cellas
					<lb/>construeret - erat autem sarcina procul ab eis sub quodam saxo
					<lb/>reposita - tunc vir venerabilis quendam fratrem illuc quasi cum
					<lb/>quodam impetu propulit, precipiens sibi ut nimis anxie
					<lb/>festinaret. Qui mox furibus superveniens, illos quidem iam
					<lb/>clepere temptantes repperit, sed nichil adhuc ex his quê reposita
					<lb/>fuerant deesse cognovit. Qua ex re recte colligitur beatum
					<lb/>virum non sine divinê revelationis instinctu fratrem cum tanta sollicitudine
					<lb/>destinasse, ipso videlicet puncto quo fures ad rem non
				<lb/>custoditam contigit pervenisse.</p>
			</div>
			<div type="chapter">
				<head><lb/>XLV.</head> <p>Post hêc Romualdus ad monasterium Vallis de Castro
					<lb/>revertitur, moxque abbatem sic alios regere, ut semetipsum
					<lb/>tamen nequaquam neglegeret, exhortatur. Volebat insuper ut
					<lb/>cellam qua usus fuerat, occasione regiminis non omnino desereret,
					<lb/>sed, in ea sibimet spiritualiter vivens, precipuis tantum festivitatibus
					<lb/>fratres ammonitionis gratia visitaret. Erat enim beato viro
					<lb/>tam odiosa ista quam cernimus abbatum conversatio, ut non minus
					<lb/>gauderet si de manu cuiusquam abbatiam potuisset evellere,
					<lb/>quam si daretur sibi potentissimum quemlibet secularium ad
					<lb/>sanctê conversationis ordinem convocare. Sed, sicut per
					<lb/>Salomonem dicitur: «Velut acetum in nitro, ita qui cantat carmina
					<lb/>cordi perverso», ille predicatione venerabilis viri de
					<lb/>malo deterior factus, comitissas loci dominas protinus adiit,
					<pb n="87"/>
					<lb/>
					<pb n="87"/>
					<lb/>et ut ligna quibus Romualdi cellę debebant construi, minutatim
					<lb/>incidi preciperent, sacrilega machinatione suggessit. Eo itaque
					<lb/>modo alta Paradisi cedrus de terrenorum hominum silvis
				<lb/>eiecta est.</p>
			</div>
			<div type="chapter">
				<head><lb/>XLVI.</head> <p>Inde vero progrediens, non longe ab Appennino
					<lb/>monte in loco qui dicitur Aquabella manere constituit. Illic
					<lb/>sane dum seculares quidam cum discipulis eius habitationum
					<lb/>tecta construerent, Romualdus autem, quia iam pre senectute
					<pb n="88"/>
					<lb/>laborare non poterat, solus hospitium custodiret, presbyter
					<lb/>quidam intolerabilem dolorem in dentibus sentiens, opus ędificii
					<lb/>invitus reliquit, et postulata fratribus licentia, redire domum
					<lb/>miserabiliter eiulans cępit. Cumque per Romualdum transitum
					<lb/>reversionis haberet, interrogatus cur abscederet, mox casum
					<lb/>suę passionis innotuit . Huic Romualdus hianti locum
					<lb/>ubi patiebatur digito tetigit dicens: «Ignitam», inquit, «subulam,
					<lb/>ne labrum lędat, in calamum mitte et hic pone, sic dolor
					<lb/>aufugiet». Vix presbyter unius iugeri spatio ultra progressus
					<lb/>est, et confestim omni dolore deposito, ad opus quod reliquerat,
					<lb/>sanus et incolomis repedavit, claris nimirum vocibus exclamans et
					<lb/>dicens: «Gratias tibi agimus, omnipotens Deus, qui regionem
					<lb/>nostram splendore tanti sideris illustrare dignatus es. Vere angelus
					<lb/>Dei, vere propheta sanctus et lux magna occulta mundo in
					<lb/>finibus nostris apparuit». Hęc et alia multa in Dei laude
					<lb/>vociferans, vix a beati viri discipulis tacere compulsus est.
					<lb/>Nam si talia verba ad Romualdi aures qualibet occasione pertingerent,
				<lb/>gravissima cor eius indignatione ferirent.</p>
			</div>
			<pb n="89"/>
			<div type="chapter">
				<head><lb/>XLVII.</head> <p>Alio quoque tempore magnam aliquam
					<lb/>fagum, quę prope cellam eius adstabat, incidi precępit. Erat
					<lb/>autem fagus ita cellę acclinis et imminens, ut iuxta humanam
					<lb/>opinionem, si cecidisset, totum mox ędificium indubitanter obrueret.
					<lb/>Cumque operarii vellent iussa perficere, sed ruinam arboris formidarent,
					<lb/>ille ut nequaquam timeretur instabat. Itaque cum,
					<lb/>inpactis circumquaque securibus, in ipsa iam arboris viscera
					<lb/>veniretur, arbor autem super beatum virum non iam dubie
					<lb/>impetum minabatur, cęperunt omnes rogare et vocibus clamosis
					<lb/>vehementer insistere ut si cellam postponeret, semetipsum exiens
					<lb/>conservaret. Ille autem nequaquam eorum clamoribus acquiescens,
					<lb/>ut cęptum cito perficerent diffinite precepit. Postremo
					<lb/>fagus gravissimo sonitu corruens, ita aliorsum est ex divina virtute
					<lb/>proiecta, ut cunctis mirantibus cella omnino maneret inlęsa.
					<lb/>Omnes igitur tanto obstupefacti miraculo lętas ad cęlum
				<lb/>voces tollunt et immensas Deo gratias referunt.</p>
			</div>
			<pb n="90"/>
			<div type="chapter">
				<head><lb/>XLVIII.</head> <p>Sed quid nos de divina circa venerabilem virum
					<lb/>custodia dicimus, cum et alios sepe per eius presentiam ex
					<lb/>magnis ereptos fuisse periculis non ignoramus? Ex quibus
					<lb/>videlicet unum hic memorare sufficiat, ut plures fuisse prudens
					<lb/>lector agnoscat. Aliquando namque ipse cum operariis
					<lb/>manens, nimię magnitudinis ilicem in monte Petrano faciebat
					<lb/>incidi. Quę videlicet arbor in prerupto montis declivio pendens,
					<lb/>in ima vergebat. Rusticus autem quidam paulo inferius stabat.
					<lb/>Cum igitur precisa arbor graviter corruens, per devexum montis volveretur
					<lb/>in preceps, mox repertum rusticum repentino impetu cępit
					<lb/>ad inferiora rotare. Cuncti protinus dolentes exclamant, et iam
					<lb/>non solum esse hominem mortuum, sed totum quoque dilaceratum
					<lb/>eius corpus existimant. Sed mira divina virtus! ita mox
					<lb/>sanus et incolomis repertus est ac si super eum non arbor sed arboris
					<lb/>folium cecidisset. Hinc iure perpenditur sancti viri meritum
					<lb/>quantum apud Deum pondus habuerit, in cuius conspectu gravissima
				<lb/>arboris moles pondus habere nescivit.</p>
			</div>
			<div type="chapter">
				<head><lb/>XLVIIII.</head> <p>Postmodum vero Romualdus, cum Appeninum
					<lb/>deseruit, montem Sitrię habitaturus ascendit. Cavendum
					<lb/>autem summopere est ne quis, cum audierit quia vir sanctus tot
					<lb/>loca mutaverat, pii operis pondus vitio levitatis adscribat.
					<pb n="91"/>
					<lb/>Haec namque mutationum eius causa procul dubio fuerat, quia ad
					<lb/>venerabilem virum, ubicumque degeret, turba hominum pene innumerabilis
					<lb/>concurrebat. Ratio ergo poscebat ut, cum unius loci
					<lb/>spatium plenum habitatoribus cerneret, illic priore constituto, ad replendum
				<lb/>mox aliud festinaret.</p>
				<p><lb/>In Sitria vero quot contumelias, quot scandala a suis
					<lb/>discipulis passus sit, non est nostrę facultatis evolvere. Ex quibus
					<lb/>videlicet unum hic ponimus, cętera brevitatis studio preterimus.
					<lb/>Habebat namque quendam discipulum, Romanum nomine,
					<lb/>qui nobilis quidem fuerat genere, sed omnino degener
					<lb/>actione. Hunc itaque vir sanctus cum pro suę carnis inmunditia
					<lb/>non modo verbis argueret, sed sepe etiam verberibus gravissimis
					<lb/>coerceret, ausus est diabolicus vir titulum illi eiusdem reatus opponere
					<lb/>et inpudenter contra sancti Spiritus templum sacrilego ore
					<lb/>latrare, dicens videlicet sanctum virum una secum ex eadem contagione
					<lb/>peccasse. Mox itaque discipuli omnes adversus eum
					<lb/>irati, omnes infesti, alii clamant senem impium laqueo debere
					<lb/>suspendi, alii dignum iudicant cum ipsa cellula ignibus concremari.
					<lb/>Quod utique valde fuit mirabile, presertim spirituales
					<lb/>viros ex decrepito sene et ultra quam centenario tam nefarium
					<lb/>scelus credere potuisse: cui etiam si voluntas adesset, natura
					<lb/>tamen et frigidus sanguis et ariditas attenuati corporis hoc
					<lb/>penitus denegaret. Sed credendum est procul dubio ad augendum
					<lb/>sancti viri meritum hoc sibi tam gravis adversitatis cęlitus
					<pb n="92"/>
					<lb/>accidisse flagellum. Nam et ipse se asserebat hoc in heremo
					<lb/>unde nuper abscesserat veraciter agnovisse et ad hoc dehonestatis
					<lb/>improperium subeundum alacriter advenisse. Ille autem sarrabaita
					<lb/>reprobus, qui sancto viro crimen intenderat, episcopatum
					<lb/>postmodum Nucerinum per symoniacam heresem acquisivit,
					<lb/>et per biennium illum occupans, in primo anno ędem incensam
					<lb/>cum libris et tintinnabulis et cęteris sacris ornamentis, exigentibus
					<lb/>suis meritis, vidit, in secundo autem dignitatem cum
				<lb/>vita, divina illum feriente sententia, perdidit.</p>
			</div>
			<div type="chapter">
				<head><lb/>L.</head> <p>Imposuerunt itaque discipuli sancto viro quasi de commisso
					<lb/>crimine pęnitentiam et celebrandi sacra misteria penitus
					<lb/>abstulere licentiam. Quod ille preiudicium libenter amplectens,
					<lb/>et pęnitentiam velut revera obnoxius criminis observavit et
					<lb/>ad sacrosanctum altare per sex fere menses accedere non presumpsit.
					<lb/>Tandem vero, sicut ipse postmodum eisdem suis
					<lb/>discipulis retulit, divinitus sibi iussum est ut si divinam timeret gratiam
					<lb/>perdere, iam indiscretam simplicitatem omnino postponeret
					<lb/>et sacra missarum solemnia fiducialiter celebraret. Postera igitur
					<pb n="93"/>
					<lb/>die sacrificare incipiens, cum ad secunda missę secreta perventum
					<lb/>esset, in extasin raptus tam longo temporis spacio siluit, ut omnes
					<lb/>qui aderant mirarentur. Interrogatus autem postmodum cur
					<lb/>in offerendo sacrificium tantas moras preter solitum habuisset,
					<lb/>respondit: «Raptus», inquit, «in cêlum oblatus sum ante Deum,
					<lb/>et continuo mihi divina voce preceptum est ut, secundum hunc
					<lb/>intellectum quem mihi Deus inmisit, psalmos exponerem et pro
					<lb/>modulo mei sensus cartulis per ordinem commendarem. Ego
					<lb/>autem, nimio et inenarrabili terrore constrictus, respondere nichil
					<lb/>aliud potui nisi tantummodo: fiat, fiat». Unde postea vir sanctus
					<lb/>totum psalterium et nonnulla prophetarum cantica luculenter exposuit,
					<lb/>et licet corrupta grammaticę regula, sanum tamen sensum
				<lb/>ubique servavit.</p>
			</div>
			<div type="chapter">
				<head><lb/>LI.</head> <p>Interrogaverunt eum aliquando discipuli dicentes:
					<lb/>«Magister, cuius esse ętatis anima cernitur, vel in qua figura ad
					<lb/>iudicium presentatur?». Respondit: «Scio hominem in Christo,
					<lb/>cuius anima delata est ante Deum splendida velut nix, humana
					<pb n="94"/>
					<lb/>quidem effigie, statura perfectę ętatis ». Inquisitus
					<lb/>iterum quis ille esset, indignans et confundens eos, dicere noluit.
					<lb/>Mox discipuli rem ad eum, ut veraciter erat, inter se invicem
					<lb/>referunt et ipsum fuisse hominem certa manifestatione cognoscunt.
				<lb/>/*</p>
			</div>
			<div type="chapter">
				<head><lb/>LII.</head> <p>In Sitria denique vir venerabilis per septem fere
					<lb/>annos inclusus mansit et silentium continuum inviolabiliter tenuit.
					<lb/>Verumtamen tacente lingua et predicante vita vix
					<lb/>usquam tantum laborare aliquando potuit vel in convertendis
					<lb/>hominibus sive ad pęnitentiam concurrentibus. Vivebat
					<lb/>autem, vergente iam senectute, nimis districte, videlicet cum iam et
					<lb/>ipsi perfecti viri solent remissius vivere et aliquid sibi de
					<lb/>sui propositi rigore laxare. Nam per unius quadragesimę spacium
					<lb/>nichil aliud neque in cibo neque in potu penitus habuit, nisi, de
					<lb/>modica farina et paucis herbis sorbitiunculam faciens, ex ea
					<pb n="95"/>
					<lb/>ad imitationem Hilarionis vixit. Quinque vero ebdomadibus
					<lb/>nichil aliud comedens, ad modicum se infusi ciceris adstrinxit.
					<lb/>Et ita Romualdus per multa alia vivendi genera, quid sua virtus
					<lb/>posset, per hęc et illa se iugiter exercendo, temptabat. Studebat
					<lb/>quippe discretus Christi miles ad novum se certamen
					<lb/>semper accingere et, cum iam iam cadere urgeretur, adhibita
					<lb/>mox misericordia vacillans corpusculum relevare. Duo
					<lb/>autem vel etiam tria quandoque habebat cilicia propter nascentem
					<lb/>corporis inportunitatem, quę lavari nullatenus permittebat,
					<lb/>sed ea potius ad imbrem proiciens post triginta dies mutare consueverat.
					<lb/>Novaculam autem numquam in suum caput
					<lb/>patiebatur ascendere, sed ipse sibi perraro solebat excrementa capillorum
					<lb/>et barbę forpicibus attondere. Si quando vero eum
					<lb/>ex aliquo esculentiori cibo gulę vitium titillaret, mox accurate
					<lb/>illum preparari precipiens, ori et naribus apponebat, et solum
					<lb/>captans hodorem dicebat: «O gula, gula, quam dulcis, quam suavis
					<lb/>modo tibi saperet iste cibus, sed ve tibi! ex eo numquam gustabis»;
				<lb/>et sic intactum ad cellarium remittebat.</p>
			</div>
			<pb n="96"/>
			<div type="chapter">
				<head><lb/>LIII.</head> <p>Sed quamquam vir sanctus tantam erga se servaret
					<lb/>austeritatem, semper tamen hilarem vultum, semper serenam faciem
					<lb/>ostendebat. Nam frater quidam, Gregorius nomine, gravissimum
					<lb/>capitis dolorem se perpeti aliquando conquestus est. Qui cum ad
					<lb/>beati viri cellulam, ubi et alii fratres tunc erant, cum nimia lamentatione
					<lb/>venisset, mox ut eum vir venerabilis vidit, hunc dolorem nequaquam
					<lb/>humorum inęqualitati, sed insidiis antiqui hostis indubitanter
					<lb/>adscripsit: et mox quasi deridens eum, ut erat semper alacri vultu,
					<lb/>per fenestram cellulę sibi insufflavit in frontem, et ut cęteri
					<lb/>omnes qui aderant similiter facerent innuit. Et hoc facto ita
					<lb/>sanatus est, ut nullum penitus sentiret in suo capite doloris remansisse
					<lb/>vestigium. Arbitror, idcirco vir sanctus hoc facere
					<lb/>voluit, quia per Spiritum sanctum, qui in eius pectore presidebat,
					<lb/>effugandum esse iniquissimum hostem doloris inmissorem credidit.
					<lb/>Ad evitandam vero propriam laudem, et ludum finxit et sotios
					<lb/>quęsivit. Nam et Redemptor noster insufflasse legitur,
				<lb/>cum Spiritum sanctum apostolis dedisse perhibetur.</p>
			</div>
			<div type="chapter">
				<head><lb/>LIIII.</head> <p>Vir quidam capitis patiebatur insaniam ita ut, sensu
					<lb/>rationis amisso, vel quid ageret vel quid diceret funditus ignoraret.
					<lb/>Huic Romualdus nichil aliud fecit, nisi solummodo osculum prebuit,
					<lb/>et protinus illum ad incolomitatem pristinam revocavit, et
					<lb/>cum inquieto homine dum pacem fecit, ad mentis eum suę pacem
					<lb/>reduxit. Referebat autem postmodum ille qui curatus
					<lb/>fuerat, dicens quia: «Cum sacra beati viri labia tangere merui,
					<pb n="97"/>
					<lb/>statim prodire ex ore eius quasi vehementis aurę spiritum sensi,
					<lb/>qui totam faciem meam et ipsum denique sinciput perflans,
				<lb/>omnem cerebri estuantis ardorem protinus effugavit.</p>
			</div>
			<div type="chapter">
				<head><lb/>LV.</head> <p>Alio quoque tempore idem qui supra Gregorius
					<lb/>tam virosam et marcidam tolerabat in cruribus scabiem, ut iam ex
					<lb/>elefantię morbo crederet tam gravem prodire tumorem. Huic Romualdus
					<lb/>hoc precipuum medicinę genus indixit, videlicet
					<lb/>ut crura per tres dies frigida aqua perfunderet, promittens
					<lb/>quia hoc modo sanitatem pristinam recuperaret. Quod tamen
					<lb/>ille adimplere studuit, nimirum magis necessitate iussionis
					<lb/>quam recipiendę fiducia sospitatis. Mirum satis et soli
					<lb/>divinę potentię referendum: confestim tybiarum tumor deponitur,
					<lb/>virus omne siccatur et penitus omni languore deposito frater sanus
					<lb/>per omnia redditur. Credi ergo rationabiliter potest quia eodem
					<lb/>spiritu Romualdus discipulo ut ter aquis tumentia crura perfunderet
					<lb/>iussit, quo Heliseus Neeman leprosum lavari septies
				<lb/>in Iordane mandavit.</p>
			</div>
			<div type="chapter">
				<head><lb/>LVI.</head> <p>Nonnulli tamen carnales videlicet homines eum
					<lb/>malitiose reprehendere et eius dicta vel facta non timebant levitatis
					<lb/>vitio deputare. Quidam namque eius discipulus in alia procul
					<lb/>heremo morabatur, qui propinquorum necessitati aliquando condescendens,
					<pb n="98"/>
					<lb/>pro eorum utilitate tandem velut invitus Romam ire
					<lb/>quadragesimali tempore acquievit. Quod mox vir sanctus per
					<lb/>spiritum recognoscens, velut indignans scripsit astanti cuidam fratri
					<lb/>quia videlicet ille bonus vir pro huiusmodi negotio Romam
					<lb/>ire presumpsit. Ille autem admirans unde hoc magister agnosceret,
					<lb/>cum quo videlicet nemo aliunde veniens colloquium habuisset, rem
					<lb/>sollicite perquisivit et ita esse sicut vir venerabilis dixerat comprobavit.
					<lb/>Pergit ille ad alium suum condiscipulum, videlicet Ingelbertum,
					<lb/>qui inclusus manebat, et magistrum hęc dixisse et sine
					<lb/>dubio prophetię spiritum habere prorsus affirmat. Ille autem
					<lb/>detestans et penitus denegans, fratrem corripuit, et quia hoc falsum
					<lb/>esset, inprecationis se vinculis obligavit dicens: «Si ille»,
					<lb/>inquit, «hoc per prophetię spiritum et non magis per diabolum
					<lb/>dixit, non me omnipotens Deus in hoc reclusorio perseverare
					<lb/>permittat». Dictum factumque est. Nam vix paucis diebus
					<lb/>transactis, Ingelbertus fracto reclusorio sine magistri licentia
					<lb/>abiit et eum in hac vita, sicut dicitur, numquam ulterius
				<lb/>vidit.</p>
			</div>
			<div type="chapter">
				<head><lb/>LVII.</head> <p>Alius frater, Gaudentius nomine, abbatis videlicet
					<lb/>huius monasterii sancti Vincentii pater, cum magno fervore conversus,
					<lb/>ardentiori postmodum spiritu in Dei est servitio conversatus.
					<lb/>Hic aliquando beato Romualdo licentiam petiit,
					<pb n="99"/>
					<lb/>quia vellet cuncta iam pulmenta dimittere et, pane
					<lb/>cum aqua contentus, pomis quoque sive crudis holeribus victitare.
					<lb/>Hoc igitur impetrato, cum in eodem proposito infatigabiliter permaneret,
					<lb/>Tedaldus quidam alius frater, infirmitati illius indiscrete
					<lb/>compatiens, adire magistrum studuit, et quia frater ille tam grave
					<lb/>pondus portare non posset, et hanc eius obstinationem frangi
					<lb/>omnino debere suggessit. Romualdus autem, ut puta vir
					<lb/>simplicis animi, Tedaldi verbis assensum dedit et Gaudentio talis
					<lb/>vitę licentiam abstulit. Ille vero graviter ferens, nequaquam
					<lb/>amplius cum Tedaldo in heremo in qua eos Romualdus posuerat
					<lb/>passus est habitare, sed Ingelberto, qui a Romualdo disiunctus
					<lb/>fuerat, se subdidit et ab eo consensum predictę conversationis
					<lb/>accępit. Hic itaque Gaudentius non multo post tempore
					<lb/>defunctus est et in cimiterio beati Vincentii iuxta corpus Berardi
					<lb/>venerabilis viri, qui ęque Romualdi discipulus fuerat, est sepultus.
					<lb/>Romualdus autem, quia ille in prevaricatione inobędientię
					<lb/>vitam finierat, orationem pro eo fieri penitus interdixit. Aliquanto
					<lb/>autem post tempore monachus quidam predicti cęnobii, dum
					<lb/>matutinam sinaxim cum reliquis fratribus celebraret, repente tam
					<lb/>acrem dolorem sentire in dentibus cępit, ut iam in choro ad psallendum
					<lb/>stare omnino non posset. Qui protinus exiens, super
					<lb/>sepulchrum se Berardi atque Gaudentii lamentando iactavit, dumque
					<lb/>ibi aliquandiu iacens oraret, mox eum somnus oppressit. Ilico
					<lb/>sane videt Berardum sacerdotalibus ornamentis splendidissime
					<pb n="100"/>
					<lb/>decoratum, tenentem in manibus librum aureis litteris scriptum,
					<lb/>ante altare scilicet stantem et missarum solemnia celebrantem.
					<lb/>At cernit Gaudentium męrentem, tristem dimisso vultu post tergum
					<lb/>Berardi procul absistere et velut excommunicatum sacris
					<lb/>propinquare mysteriis non audere. Qui mox locutus est ei
					<lb/>dicens: «Vides», inquit, «frater, illum Berardi librum mirabiliter
					<lb/>deauratum?. Ego quoque talem per omnia nunc haberem,
					<lb/>nisi illum mihi, heu heu, Tedaldus monachus abstulisset».
					<lb/>Statimque frater evigilans, sanus et incolomis, fugato omni dolore,
					<lb/>surrexit. Deinde lętus visionem suam fratribus per ordinem retulit.
					<lb/>Quod Romualdus audiens ilico precępit fratribus ut
					<lb/>iam Gaudentio fraternam caritatem impenderent atque pro eo enixius
					<lb/>orarent. Unde non sine ratione colligitur quod ille qui privatus
					<lb/>sotietate Romualdi librum quem meruerat perdidit, iam eius
					<lb/>gratię restitutus et orationibus sublevatus, eundem librum recuperare
					<lb/>meruit: et quem Tedaldus non nisi per Romualdum abstulerat,
					<lb/>iam Romualdus orando pro illo cum omnibus simul fratribus
				<lb/>reddat .</p>
			</div>
			<div type="chapter">
				<head><lb/>LVIII.</head> <p>Aliquando vir venerabilis, cuiusdam causa
					<lb/>necessitatis in viam ire disponens, uni discipulorum cellam commisit
					<lb/>et usque ad suum reditum in ea illum manere precępit. Ille vero
					<lb/>temerarius, dum debiti honoris reverentiam magistro non servat,
					<pb n="101"/>
					<lb/>audacter in eius strato iacere non dubitat. Ecce autem in ipsa
					<lb/>nocte maligni spiritus super eum immaniter irruunt, gravissimis
					<lb/>eum verberibus atterunt et proiectum de lecto pene seminecem derelinquunt.
					<lb/>Merito namque tam superbos suę offensionis ultores
					<lb/>pertulit, qui in talem virum postposita humilitate peccavit, et dum
					<lb/>pio magistro non exhibuit reverentiam, ex duris et impiis sensit
					<lb/>manibus disciplinam. Similiter quoque postmodum venerabilis
					<lb/>vir iter acturus, alium in eadem cella discipulum dereliquit. Cui
					<lb/>cum discipulus diceret: «Magister, ego in lecto tuo non iaceo,
					<lb/>quia quod alii contigit mihi etiam consequenter evenire formido»,
					<lb/>ille respondit: «Fili mi, iace et dormi securus; ille enim in eo recubans,
					<lb/>idcirco in manus inimicorum incidit, quia parvitatis meę
					<lb/>licentiam non accępit, tu autem, accepto consensu, in Deo spem
					<lb/>pone et sine pavore quiesce». Qui videlicet in eo, sicut
				<lb/>iussus fuerat, iacuit et nullius omnino casum adversitatis incurrit.</p>
			</div>
			<div type="chapter">
				<head><lb/>LVIIII.</head> <p>Secularis quidam vir, Arduinus nomine, Romualdo
					<lb/>se ad suscipiendum sanctę conversationis habitum tradidit, deinde
					<lb/>domum ut sua quęque disponeret remeavit. Cumque eum uxor
					<lb/>sua venientem vidisset, femineo nimirum furore succensa exclamavit
					<lb/>adversus eum dicens: «Sic, bone vir, ab heretico illo et antiquo
					<lb/>seductore nunc venis et me miseram et destitutam omni humano
					<lb/>solatio derelinquis?». Et hoc dicto protinus in amentiam
					<lb/>vertitur et ita furere et conquassari cępit ac si patenter a dęmonio
					<lb/>vexaretur. Habebat autem vir sanctus huiusmodi consuetudinem
					<lb/>ut si quando fratres in viam dirigeret, benedictionem illis,
				<lb/>sive panem sive pomum seu quodcumque aliud, daret.</p>
				<pb n="102"/>
				<p><lb/>Unde discipuli, ut experti multoties fuerant, certum tenebant quod,
					<lb/>si ex benedictione magistri cuilibet ęgroto porrigerent, ad salutem illum
					<lb/>incolomem revocarent. Nam et ex aqua, unde manus eius
					<lb/>abluebantur, plures languidi sepe restituti sunt sanitati. Quod tamen
					<lb/>cautissime oportebat fieri, ne si vir sanctus hoc aliquatenus
					<lb/>deprehenderet, in gravissimam tristitiam deveniret. Cum
					<lb/>igitur diu iam femina miserabiliter vexaretur, quidam fratres
					<lb/>qui aderant de benedictione panis quam a magistro suscęperant
					<lb/>ei particulam tradiderunt. Deinde cum hoc mulier comedisset,
					<lb/>mox mente sedata, ab omni redditur insanię furore liberrima.
					<lb/>Quę protinus omnipotenti Deo et Romualdo famulo eius
					<lb/>recuperatę sanitatis gratias retulit et viro suo conversionis licentiam
				<lb/>ulterius non negavit.</p>
			</div>
			<div type="chapter">
				<head><lb/>LX.</head> <p>Alio quoque tempore puer quidam demoniacus ad
					<lb/>beatum virum delatus est. Cui ille nichil aliud fecit, nisi pro benedictione
					<lb/>sibi panis particulam tradidit. Qua mox puer
					<lb/>ille refectus, confestim est a dęmonio liberatus. Iure quippe postquam
					<lb/>benedictio Romualdi male possessum corpus intravit, inde
				<lb/>confestim malignus spiritus cauteriatus exivit.</p>
			</div>
			<div type="chapter">
				<head><lb/>LXI.</head> <p>Numquam tamen diabolus a sancti viri poterat impugnatione
					<lb/>quiescere. Et quia occulta iam adversus eum fraude
					<pb n="103"/>
					<lb/>nil poterat, non cessabat virus suę malitię visibiliter demonstrare.
					<lb/>Aliquando namque vir venerabilis dum in cella consisteret, ecce
					<lb/>malignus spiritus, ut est revera teterrimus, ispidus, horribilis, inmensum
					<lb/>cępit sancto viro terrorem incutere et cum nimio furoris impetu
					<lb/>mortem sibi minitans intentare. Cumque Romualdus
					<lb/>auxilium de cęlo imperterritus quęreret et ut sibi Christus succurreret
					<lb/>fiducialiter exclamaret, mox antiquus hostis aufugiens ipsum
					<lb/>cellę parietem tanto iracundię felle percussit, quod gravem fagi
					<lb/>tabulam unius cubiti spacio vel eo amplius fidit. In habitaculo
					<lb/>igitur patenter ostendit quanta adversus habitatorem
					<lb/>flamma crudelitatis exarsit, et quodammodo scriptum reliquit in pariete
				<lb/>quod occultum gerebat in mente.</p>
			</div>
			<div type="chapter">
				<head><lb/>LXII.</head> <p>Aliquando etiam dum venerabilis vir cum suis
					<lb/>discipulis equitaret, ecce malignus spiritus rubei canis effigiem simulans,
					<lb/>cum magno impetu obviam irruit, et equum cui insidebat,
					<lb/>ita ut pene vir sanctus mergeretur, exterruit. Interrogati
					<lb/>discipuli si eum vidissent, exhorrescentem quidem equum conspexisse
					<lb/>se asserunt, sed nil tale eis apparuisse testantur. Ille
					<lb/>vero ait: «Miser ille qui olim preclarus angelus fuisse cognoscitur,
					<lb/>nunc se in inmundi specie canis ostendere non
				<lb/>veretur».</p>
			</div>
			<div type="chapter">
				<head><lb/>LXIII.</head> <p>Rursus alio tempore cum monasterium ancillarum
					<lb/>Dei, quod est in Vallebona, construere decrevisset, discordia mox
					<pb n="104"/>
					<lb/>inter sancti viri discipulos oritur, quia videlicet alii nolunt, alii
					<lb/>vero ut fieret vehementer insistunt. Cumque ante venerabilem
					<lb/>virum utręque dissidentium partes diversa utentes allegatione
					<lb/>contenderent, cępit diabolus ante portellam cellę quasi
					<lb/>malleo vegetem sine cessatione percutere et per reboantem
					<lb/>silvam crebris audiebatur tunsionum ictibus intonare. Deinde
					<lb/>cum iam omnes unanimiter monasterium fieri concordassent,
					<lb/>ecce malignus spiritus, cunctis audientibus, ululare, plorare et flebiles
					<lb/>non cessabat voces emittere. Postremo autem cum iam divisi
					<lb/>ad suum quisque reverteretur hospitium, prosequebatur eos
					<lb/>antiquus hostis cum tanta tempestate et turbine, ut quasi omnia
					<lb/>ventorum genera commovens totam silvam radicitus evellere
					<lb/>putaretur. Quidam vero fratrum increpans eum dixit: «Precipio
					<lb/>tibi in nomine sanctę Trinitatis, inmunde spiritus, ut desinas
					<lb/>venire post nos». Et ita fugatus est. Iure quippe auctor discordię,
					<lb/>composita pace, compulsus est in fletum prorumpere, qui
					<lb/>prius audiebatur crescente rixa gaudere; et qui tunc circulum
					<lb/>vacui vasis abstrahere et partes quibus compactum fuerat dissipare
					<lb/>temptavit, constrictis iam in vinculo pacis et caritatis compage
				<lb/>discipulis, tristis abscessit.</p>
			</div>
			<div type="chapter">
				<head><lb/>LXIIII.</head> <p>Taliter autem tunc in Sitria vivebatur
					<lb/>ac si ex similitudine non solum nominis sed etiam operis
					<pb n="105"/>
					<lb/>altera denuo Nitria videretur: omnes siquidem nudis pedibus incedentes,
					<lb/>omnes inculti, pallidi et nimia omnium rerum extremitate
					<lb/>contenti. Nonnulli vero dampnatis ianuis clausi
					<lb/>ita mortui videbantur mundo velut in sepulchro iam positi.
					<lb/>Vinum ibi nemo noverat ne si etiam gravissimam quis ęgritudinem
					<lb/>pateretur. Sed cur ego de monachis loquor, cum et
					<lb/>ipsi monachorum famuli, ipsi quoque custodes pecorum ieiunarent,
					<lb/>silentium tenerent, disciplinas inter se invicem facerent et de
					<lb/>quibuslibet otiosis verbis pęnitentiam flagitarent? O aureum Romualdi
					<lb/>seculum, quod etsi tormenta persecutorum non noverat,
					<lb/>spontaneo tamen martyrio non carebat!. Aureum, inquam, seculum,
					<lb/>quod inter montium et silvarum feras tot cęlestis Hierusalem
					<pb n="106"/>
					<lb/>cives alebat. Cum vero ibi fratres iam tanti essent ut omnes
					<lb/>illic habitare vix possent, tunc Romualdus, monasterio ibi
					<lb/>constructo et abbate preposito, inviolatum servans
					<lb/>silentium Bifurcum secessit ad habitandum. Illic etiam
					<lb/>volens abbatem spiritualiter vivere et rectitudinis viam tenere,
				<lb/>multam ab eo passus est persecutionis iniuriam.</p>
			</div>
			<div type="chapter">
				<head><lb/>LXV.</head> <p>Interea imperator Heinricus, de ultramontanis
					<lb/>partibus Italiam veniens, misit beato viro deprecatoriam legationem
					<lb/>ut ad eum venire dignaretur, promittens se facturum
					<lb/>quęcumque preciperet, si suum ei colloquium non negaret. Cumque
					<pb n="107"/>
					<lb/>venerabilis vir prorsus abnueret silentium frangere, cęperunt
					<lb/>omnes discipuli unanimiter illum obsecrare dicentes: «Magister,
					<lb/>vides quia nos qui te sequimur tanti iam sumus, quod
					<lb/>hic congruenter habitare non possumus; vade ergo, si placet,
					<lb/>et imperatori magnum aliquod monasterium quęre et multitudinem
					<lb/>te sequentium ibi constitue». Quibus vir sanctus,
					<lb/>nescio si accepta iam revelatione aut subita Dei inspiratione, fidenter
					<lb/>scripsit: «Scitote quia montis Amiati monasterium ex dono
					<lb/>regis habebitis; considerate tantummodo quem illic abbatem
					<pb n="108"/>
					<lb/>constituere debeatis». Igitur inviolato silentio perrexit ad
					<lb/>regem. Cui rex protinus assurgens, ex magno cordis affectu in hanc
					<lb/>vocem erupit dicens: «O utinam anima mea esset in corpore tuo!».
					<lb/>Quem mox ut loquęretur suppliciter obsecrans, ipso die hoc impetrare
				<lb/>non potuit.</p>
				<p><lb/>Postera autem die, Romualdo ad palatium veniente, ecce Teutonicorum
					<lb/>multitudo certatim hinc inde concurrunt, capita salutantes
					<lb/>humiliter flectunt, villos quoque pellicię vestis qua erat indutus
					<lb/>anxie decerpentes, pro sacris reliquiis in patriam portaturi studiose
					<lb/>recondunt. Quę videlicet res venerabilem virum tanto męrore
					<lb/>deiecit ut, nisi discipulis obstantibus acquiesceret, ad cellam
					<lb/>protinus repedaret. Ingressus igitur ad regem, non pauca
					<lb/>sibi locutus est de restituendo iure ęcclesiarum, de violentia potentum,
					<lb/>de oppressione pauperum, et post multa unum sibi pro suis
					<lb/>discipulis monasterium petiit. Cui postmodum rex montis Amiati
					<lb/>monasterium tradidit, et abbatem, quia multis erat malis obnoxius,
					<lb/>foras eiecit. Ubi vir sanctus quanta adversa perpessus sit non solum
					<lb/>ab eo qui eiectus fuerat, sed etiam ab illo quem ipse ex suis discipulis
					<lb/>abbatem constituerat, ille quidem perferre patientissime potuit,
					<lb/>nos referre, etiam si adesset facundia, non valemus. Sed qualiter
					<lb/>illum Deus in cunctis adiuverit, uno exemplo monstrare sufficiat,
				<lb/>ut prudenti cuilibet quid etiam in reliquis evenerit innotescat.</p>
			</div>
			<div type="chapter">
				<head><lb/>LXVI.</head> <p>Monachus quidam, vesano adversus eum furore
					<lb/>succensus, pilum latenter exacuit, et eum reponens, ut beatum
					<pb n="109"/>
					<lb/>virum interficeret expectare congrui occasionem temporis cępit.
					<lb/>Nocte vero dum depressus sopore quiesceret, ecce videt malignum
					<lb/>spiritum in se immaniter irruentem, qui retortam in collum eius
					<lb/>mittens, tanta ferocitate conabatur guttur eius adstringere, ut iam
					<lb/>ille cogeretur funditus expirare. Tunc monachus, in extremo
					<lb/>iam spiritu positus, Romualdum, ut sibi succurreret obsecravit.
					<lb/>Qui, ut monacho videbatur, protinus advolans, de manibus eum
					<lb/>iniqui hostis eripuit. Hic igitur mox experrectus ad pedes venerabilis
					<lb/>viri prostratus advolvitur, ut allisionem cervicis aspiciat
					<lb/>deprecatur, confiteri etiam crimen suę malitię non veretur. Postremo
					<lb/>conservatę vitę sibi gratias retulit et pęnitentiam tanti reatus
					<lb/>accępit. Et ita qui Romualdo vitam insidiabatur eripere,
					<lb/>iam per eundem sanctissimum virum et suam meruit conservare,
					<lb/>et cui inferre mortem studuit, per eum suę periculum mortis
				<lb/>evasit.</p>
			</div>
			<div type="chapter">
				<head><lb/>LXVII.</head> <p>Habebat autem vir sanctus consuetudinem, cum
					<lb/>monasterium teneret, ut, nisi cum ieiunaret ad communem
					<lb/>mensam cum fratribus cottidie veniens, unum quidem pulmentum
					<lb/>comederet, postmodum vero lectioni vel quid etiam apud unumquemque
					<lb/>ageretur intentus, de reliquis non gustaret. Quadragesimali
					<lb/>vero tempore, nisi necessitate inevitabili cogeretur, in cellula
					<lb/>iugiter morabatur. Dum igitur predictum cęnobium vir beatissimus
					<lb/>regeret, quadragesimali iam propinquante ieiunio quęrebat
					<lb/>cum discipulis per vicina montium loca, ubi heremum facere potuisset.
					<lb/>Dumque longas in quęrendo moras protraherent, repente
					<lb/>aquis undique circumfluentibus ita conclusi sunt, ut nec ipsi iam redire
					<pb n="110"/>
					<lb/>nec de monasterio quisquam ad eos posset aliquatenus transvadare.
					<lb/>Vicebant autem ex aliquantis castaneis quas secum detulerant.
					<lb/>Cumque dies dominicus advenisset et alia cibi spes nulla
					<lb/>iam superesset, cęperunt fratres pauculas quę remanserant castaneas
					<lb/>deglovere, et iam quodammodo dubitantes ultimum
					<lb/>ex eis convivium preparare. Romualdus autem, ut erat semper
					<lb/>alacri vultu, fidenter ait quia nisi Deus sibi panem per aliquem mitteret,
					<lb/>ipso die nullatenus manducaret. Discipuli vero mirantes
					<lb/>inter se in qua spe hoc ille presumeret, certi tamen quia magister
					<lb/>incaute aliquid vovere non posset, cibum iam tantę solemnitati
					<lb/>congruum cêperunt fiducialiter expectare. Sexta igitur diei hora
					<lb/>iam propinquante, ecce tres viri onusti pane et vino et aliis cibis
					<lb/>adveniunt, qui se de longinquis partibus cum multo labore pervenisse
					<lb/>ad eos dicunt. Tunc itaque spirituali omnes repleti gaudio
					<lb/>benedicentes Deum, pariter cibum sumunt et beatum virum per
				<lb/>revelationem hoc cęlitus agnovisse indubitanter agnoscunt.</p>
			</div>
			<div type="chapter">
				<head><lb/>LXVIII.</head> <p>Quodam tempore venit vir venerabilis Sitriam.
					<lb/>Qui cum adhuc ieiunus esset et fratres utpute
					<lb/>in arduis montibus piscem quem ei ad comedendum apponerent
					<lb/>non haberent, cęperunt inter se quodammodo confusi erubescere et
					<lb/>quid pro tam venerabili hospite acquirere potuissent anxie
					<lb/>cogitare. Tunc frater quidam, puto divinitus inspiratus, ad siccum
					<lb/>pene rivum, qui iuxta preterfluebat, cum festinatione
					<lb/>cucurrit, ubi nimirum et aquę exiguum erat: piscis vero illic
					<pb n="111"/>
					<lb/>visus numquam penitus fuerat. Cępit itaque frater Deum
					<lb/>devote deposcere ut qui Israelitico populo aquam potuit ex arida
					<lb/>petra producere, ipse sibi dignaretur piscem in arenti rivulo
					<lb/>demonstrare. Confestim igitur, missa manu in exigua aqua, piscem
					<lb/>repperit, qui beato viro ad refectionem abundanter sufficere potuit:
					<lb/>Deo scilicet servo suo providente convivium, inventum est
					<lb/>in saxoso et arido monte velut in piscosa valle vivarium. Sed
					<lb/>quia de vita beati viri hęc, quę nimirum pauca de multis dicta sunt
				<lb/>sufficere credimus, iam ad transitum veniamus.</p>
			</div>
			<div type="chapter">
				<head><lb/>LXVIIII.</head> <p>Vir denique sanctus per multa alia habitavi,
					<lb/>loca, multa alia precipue a suis discipulis perpessus est mala,
					<lb/>plura quoque per eum sunt facta miracula, quę nos describere ideo
					<lb/>pretermittimus, quia longioris stili prolixitatem vitamus. Post
					<lb/>cuncta igitur habitationum suarum loca cum iam finem suum imminere
					<lb/>conspiceret, tandem ad monasterium quod in Valle de Castro
					<lb/>construxerat rediit, ibique propinquantem obitum indubitanter
					<lb/>expectans, cellam sibi cum oratorio ędificari, in qua recluderetur et
					<lb/>silentium usque ad mortem servaret, instituit. Sane
					<lb/>viginti annis ante finem vitę discipulis suis manifeste predixerat
					<lb/>quia in predicto monasterio oporteret eum quiescere, nulloque
					<lb/>adstante vel funeri exequias dependente, expediret eum spiritum
					<pb n="112"/>
					<lb/>exalare. Facto itaque reclusorio, cum mens eius in eo
					<lb/>esset ut mox includi deberet, cępit corpus eius magis magisque
					<lb/>molestiis ingravescere et deorsum iam velut non tam languore
					<lb/>quam decrepiti longevitate senii declinare. Nam a medio fere
					<lb/>anno nimia sibi flegmatis abundantia cum ipso lęsi pulmonis marcore
				<lb/>defluxerat et gravi eum tuscis anhelatione vexabat.</p>
				<p><lb/>Non tamen propter hoc vir sanctus vel lecto decumbere vel, in
					<lb/>quantum possibile erat, soliti rigorem ieiunii acquieverat relaxare.
					<lb/>Quadam igitur die cępit paulatim corporis virtute destitui et
					<lb/>ingruente molestia gravius fatigari. Sole itaque iam ad occasum
					<lb/>vergente, precepit duobus fratribus qui adstabant, ut foras exirent,
					<lb/>cellulę post se ianuam clauderent, celebraturi vero sibi matutinos
					<lb/>ymnos ad eum diluculo remearent. Cumque illi de eius
					<lb/>fine solliciti velut inviti exirent, non statim ad quiescendum properant,
					<lb/>sed ne magistrum obire contingeret anxii, pretiosi
					<lb/>thesauri talentum prope cellulam latentes observant. Aliquandiu
					<lb/>igitur commorantes, cum deinceps curiosis auribus attentius auscultarent
					<lb/>et neque motum corporis neque sonum vocis audirent, iam
					<lb/>quod evenerat veraciter opinantes, impulsa ianua velociter irruunt,
					<lb/>lumen accendunt et beata anima in cęlum rapta supinum iacere sanctum
					<lb/>cadaver inveniunt. Iacebat itaque velut neglecta tunc
					<lb/>cęlestis margarita, in summi postmodum regis ęrarium honorifice
					<lb/>reponenda. Nimirum qui sic obiit ut predixit, illuc transiit quo
					<lb/>speravit. Vixit autem vir beatissimus centum viginti annis,
					<pb n="113"/>
					<lb/>ex quibus viginti expendit in seculo, tres duxit in monasterio,
					<lb/>nonaginta septem in heremitico transegit proposito. Nunc igitur
					<lb/>inter vivos cęlestis Hierusalem lapides ineffabiliter rutilat, cum ignitis
					<lb/>beatorum spirituum turmis exultat, candidissima stola inmortalitatis
					<lb/>induitur et ab ipso rege regum vibrante in perpetuum diademate
				<lb/>coronatur.</p>
			</div>
			<div type="chapter">
				<head><lb/>LXX.</head> <p>Post sacratissimum autem viri venerabilis obitum
					<lb/>quanta miraculorum signa per eum Deus ostenderit, quis
					<lb/>quęrat transacta legere, cum frequenter valeat et nova videre?
					<lb/>Quia igitur ea quę apud sepulchrum eius fiunt miracula tanta
					<lb/>sunt, ut melius putemus cuncta silentio preterire quam pauca narrare
					<lb/>duo solummodo quę per eundem beatissimum confessorem alibi
					<lb/>facta sunt sufficiat nobis exponere. Denique frater quidam,
					<lb/>qui sancti viri discipulus fuerat, parvam basilicam pro anima
					<lb/>sua monasterio dederat, ad quam videlicet basilicam extremitatem
					<lb/>manicę prescissam ex beati viri cilicio misit et sub altari
					<lb/>honorifice recondi precępit. Quam tamen gerulus sub altari,
					<lb/>sicut iussus fuerat, collocare neglexit, sed missam in rima parietis
					<lb/>incaute dereliquit. Factum est postea ut dęmoniacus quidam ad
					<lb/>predictam duceretur ęcclesiam. Cumque adstans in medio, huc
					<lb/>illucque rotans caput, cuncta undique circumspiceret, tandem
					<pb n="114"/>
					<lb/>torvos oculos in ipsum parietem terribiliter cępit infigere, et
					<lb/>intentus illuc ubi sancti cilicii iacebat particula, crebris
					<lb/>non cessabat vocibus exclamare: «Ille me eicit, ille me eicit»;
					<lb/>et ita clamans, protinus ab eo expulsus est. Hinc ergo iure perpenditur
					<lb/>quid per semetipsum apud divinam clementiam impetrare non
					<lb/>possit, ante cuius brevissimam vestimenti particulam demon stare
					<lb/>non potuit; et qui talia absens exhibet, quid per corporis presentiam
				<lb/>non exercet?.</p>
			</div>
			<div type="chapter">
				<head><lb/>LXXI.</head> <p>Alio quoque tempore castaldius quidam pauperculę
					<lb/>mulieri vaccam violenter abstulit, et eam vociferantem multisque
					<lb/>precibus obsecrantem audire contempsit. Illa protinus accurrens,
					<lb/>duos gallinarum pullos ad ęcclesiam quam supra memoravimus
					<lb/>detulit, et eos secum ante altare proiciens, huiusmodi verbis
					<lb/>clamare flebiliter cępit: «He sancte Romualde, exaudi miseram,
					<lb/>ne despicias desolatam et redde mihi gubernatricem
					<lb/>meam iniuste sublatam». Mira res! Vix adhuc villicus
					<lb/>cum ipsa rapina emissione sagittę a domo mulieris abierat,
					<lb/>et continuo percussus vaccam in eodem loco dimisit, deinde domum
				<lb/>perveniens protinus expiravit.</p>
			</div>
			<div type="chapter">
				<head><lb/>LXXII.</head> <p>Post quinquennium vero a sancti viri obitu,
					<lb/>data monachis ab apostolica sede licentia ut supra venerabile corpus
					<pb n="115"/>
					<lb/>eius altare construerent, Azo quidam frater silvam petiit quatinus
					<lb/>modicam capsam faceret, quę sancti confessoris ossa et pulverem
					<lb/>tantummodo capere potuisset. Nocte igitur insecuta, dormienti
					<lb/>cuidam fratri venerabilis quidam senex apparuit, quem
					<lb/>protinus interrogans ait: «Ubi est huius monasterii prior?». Quod
					<lb/>cum ille se scire negaret, ilico senex addidit: «Pro fabricanda»,
					<lb/>inquit, «capsa ire in silvam studuit, sed beati viri
					<lb/>corpus in tam exiguum vasculum non intrabit». Postera igitur
					<lb/>die prior, composita capsa, revertitur, et mox a fratre qui visionem
					<lb/>viderat, quę illum causa ad silvam invitasset inquiritur. Quod
					<lb/>cum ille velut labore defessus dicere noluisset, ilico frater et sui causam
					<lb/>itineris retulit et quod ipse viderat exponendo per ordinem non
					<lb/>celavit. Defosso igitur tumulo, ita propemodum totum sancti
					<lb/>viri corpus sanum inlibatumque reperiunt, velut tunc fuerat,
					<lb/>cum sepulturę illud primitus tradiderunt, excepto quod tenuis quędam
					<lb/>mucoris lanugo in quibusdam eius membris excrevisse
					<lb/>videbatur. Reiecta igitur modica capsa quę facta fuerat, ilico
					<lb/>vas aptum ad mensuram beati corporis preparant, et in eo sanctarum
					<lb/>reliquiarum patrocinia recondentes, desuper altare solemniter
					<lb/>consecrant. Obiit autem vir beatissimus .IIIX. kalendarum
					<pb n="116"/>
					<lb/>Iuliarum, regnante Domino nostro Iesu Christo qui cum
					<lb/>Patre et Spiritu sancto vivit et gloriatur per infinita secula seculorum.
				<lb/>Amen.</p>
			</div>
		</div>
	</body>
</text>
</TEI>