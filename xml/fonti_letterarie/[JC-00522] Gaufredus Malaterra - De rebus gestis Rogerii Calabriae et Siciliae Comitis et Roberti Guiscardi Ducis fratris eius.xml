<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De rebus gestis Rogerii Calabriae et Siciliae Comitis et Roberti Guiscardi Ducis fratris eius</title>
				<author>Gaufredus Malaterra</author>
				<respStmt>
					<resp key="print_editor">Edizione critica a stampa a cura di</resp>
					<name>Ernesto Pontieri</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="37976" unit="words">Parole: 37976</measure>
				<measure quantity="247730" unit="characters_without_spaces">Caratteri (spazi esclusi): 247730</measure>
				<measure quantity="282540" unit="characters_witht_spaces">Caratteri (spazi inclusi): 282540</measure>
			</extent>
			<publicationStmt>
				<publisher>ALIM</publisher>
				<date when="2004-11-04">04/11/2004</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Le parentesi quadre ([]) indicano le aggiunte dell'editore. &#13;
Le virgolette doppie ("") indicano il discorso diretto. &#13;
p. 64, r. 18 invece di 'accendendi' preferiremmo leggere 'accedendi' &#13;
p. 90, r. 22 'pullae' forse sta per 'puellae' &#13;
caratteri (con spazi): 288.060&#13;
operatore: EF, GG, MR &#13;
</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Gaufredus Malaterra</author>
						<title level="m">De rebus gestis Rogerii Calabriae et Siciliae Comitis et Roberti Guiscardi Ducis fratris eius</title>
						<editor>Ernesto Pontieri</editor>
						<imprint>
							<pubPlace>Bologna</pubPlace>
							<date>1927-1928</date>
							<biblScope unit="page">3-108</biblScope>
						</imprint>
					</monogr>
					<series>
						<title level="s">Rerum Italicarum Scriptores, s. II</title>
						<biblScope unit="volume">5, 1</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa/versi</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok. I &lt;div&gt; continenti i capitoli di singoli libri sono allo stesso livello come i libri stessi. O è meglio fare un &lt;div&gt;, che contenerebbe tutti due questi &lt;div&gt; (cioè i capita e il libro stesso?).</item></list></change>
		</revisionDesc>
	</teiHeader>

<text>
	<body>
		<pb n="3"/>
		<div>
			<head><lb/>INCIPIT EPISTOLA GAUFREDI MONACHI AD VENERABILEM PATREM CATHANENSEM EPISCOPUM </head>
			<head type="salutatio"><lb/>Reverendissimo memoriae nostrae Angerio, Cathanensium episcopo, frater Gaufredus,
				<lb/>ab antecessoribus Malaterra agnomen trahens, infelici cursu mundano
			<lb/>cum Martha habito, ad felicitatem quietis Mariae cum Lazaro fratr[e] resuscita[v]i.</head>
			<p><lb/>Quandoquidem, sanctissime pater, quadam peculiari familiaritate a caeteris
				<lb/>episcopis, qui quantum ad habitum alterius institutionis esse praefigurantur, habitu religionis,
				<lb/>quo concingimur, quamvis indignus, vobis me uniri cognosco, peculiari etiam spe a
				<lb/>caeteris de vobis praesumens fruor et vos mihi in omnibus negotiis tutorem exposco. Per
				<lb/>vos itaque, aut saltem cum vestra praesentia, librum hunc reputari expostulo, ut vestrae
				<lb/>auctoritatis favore principi gratiosior fiat, vel ab aemulis, si forte aliqui insurgant, ob reverentiam
				<lb/>vestri minus remorderi praesumatur. Sciendum tamen vobis est, sive alteri, quicumque
				<lb/>libri huius recitator vel certe interpres accesserit, si seriatim minus ordinate, secundum tempora,
				<lb/>quibus facta sunt quae adnotantur, vel certe aliqua oblivione praetergressa repereritis,
				<lb/>non haec tam mihi, quam relatoribus culpando adscribantur, praesertim cum de ipsis temporibus,
				<lb/>quibus fiebant, praesentialiter non interfuissem, sed a transmontanis partibus venientem,
				<lb/>noviter Apulum factum, vel certe Siculum ad plenum cognoscatis. Si autem de incultiori
				<lb/>poëtria quaestio fuerit, sciendum est, quoniam etiam si esset und[a] limpidius aut certe pomposius
				<lb/>eructare potuissem, ipsa principis jussio ad hoc hortata est, ut plano sermone et facili
				<lb/>ad intelligendum, quo, ut omnibus facilius quidquid diceretur, patesceret, exararem. Ego
				<lb/>igitur, sive istud, sive illud opponatur, sub umbraculo vestri tutaminis refugium expeto, ut,
				<lb/>tanto auxilio innixus, inimico dente remordere attentantes minus pertimescam, et principi
			<lb/>nostro sustentamine gratiosior fiam.</p>
			<pb n="4"/>
			<p><lb/>Omnibus, quibus per universam Siciliam episcopale vel clericale nomen assignatur, frater
				<lb/>Gaufredus Malaterra cum assignatione nominis et significatum. Antiquorum philosophorum
				<lb/>traditione, futurae propaginis humanae mos inolevit, fortium facta virorum, apicibus adnotata,
				<lb/>ad posteros transmittere, ne facta memoranda cum ipsis, a quibus fiunt, silentio depereant,
				<lb/>sed potius ita litteris commendata et a futuris lecta, vel cognita, ipsos, a quibus facta sunt,
				<lb/>quadam vitae memoria, quodammodo quasi vivere facia[n]t. Quod commendat Sallustius,
				<lb/>ille inter historiographos laudabilis rhetor, qui in principio sui libri scripsit, dicens: <hi rend="italic">Omnes
				<lb/>homines, qui sese student praestare animalibus, summa ope niti decet, ne vitam silentio transeant
			<lb/>quomodo pecora, quae, natura prona, ventrique obedientia finxit.</hi> </p>
			<p><lb/>Pluribus edoctus auctoribus, sibi veterum historias recitantibus, famosissimus princeps
				<lb/>Rogerius laboriosos et non sine magno discrimine triumphos suos, qualiter videlicet primo
				<lb/>Calabriam, deinde vero Siciliam armata manu subjugaverit, posteris, consilio suorum mandare
				<lb/>decernens, mihi, ut ad huius operis laborem dictandum accingar, injunxit. Sed quia,
				<lb/>praecedente in me beneficio suo, quidquid injunxit negare nequeo, minus erudito stilo et
				<lb/>enervi poëtria, quasi lacum profundissimum natandi nescius, timidus ingredior; vosque,
				<lb/>vestramque adversum me indignationem plurimum pertimescens, praesertim cum vos limpidissimo
				<lb/>fonte grammaticae artis debriatos, non autem me, talis scientiae pane jejunum, ad
			<lb/>tale opus accingi oportuit.</p>
			<p><lb/>Sed praedictus princeps vos, majoribus utilitatibus occupatos, interdum videlicet ecclesiarum
				<lb/>curis cum Martha, interdum vero beatae contemplationi cum Maria insudantes,
				<lb/>cognoscens, vobis, ne a meliori proposito vos revocet, parcit: me vero, quasi vacantem et
				<lb/>nulli exercitio deditum, quadam manu pulsationis vigilantiorem reddere satagit. Rogo itaque
				<lb/>vos ut, memores Scripturae dicentis:<hi rend="italic">Invicem onera vestra portate, et sic adimplebitis legem
				<lb/>Christi</hi>, et quod alibi dicitur:<hi rend="italic">Frater fratrem adjuvans, ambo consolantur</hi>, ad debile carmen
				<lb/>meum sustentandum pedem vestri favoris porrigatis, ut, clypeo vestrae auctoritatis munitus,
				<lb/>incursus detrahentium et inimico dente aliorum dicta vel facta rodere tentantium minus
				<lb/>pertimescam. Sunt enim quidam, qui, cum alicuius scientiae gradus utcumque attigerint et
				<lb/>exinde humanae laudis favorem adepti fuerint, tumenti supercilio tanta invidia superfluunt,
				<lb/>ut neminem sibi litteris aequipollentem ex proximo habere velint. Sin autem eos habere
				<lb/>contigerit, opus alienum, detrahendo mordaci dente, appetere non desistunt, alterius laude
				<lb/>suam minui timentes. His competenter assignari potest illud Scripturae, qua dicitur: <hi rend="italic">Scientia
				<lb/>inflat</hi>, sed non subsequitur in eis:<hi rend="italic">caritas aedificat</hi>. Adsunt alii e contra, quorum
				<lb/>scientia et mores ipsos in tantum nobilitant, ut, quantum plus philosophico fonte debriantur, tanto
				<lb/>minori extollentia rapiantur: gressum mentis semper in humilitate figentes, aliorum dicta vel
				<lb/>facta non remordentes, sed quod minus ornate dictum ab eis audierunt, cum mansuetudine
				<lb/>intra seipsos, non autem in publico, ne forte scandalizentur, corrigunt. Et ut eos apud
				<lb/>potentes huius saeculi gratiosos verbis faciat, extollere nituntur, eorum laudem, vel lucrum
			<lb/>quasi suum aestimantes.</p>
			<p><lb/>Horum affectuosam benevolentiam adversum me invitari exposco. Ego vero quaecumque
				<lb/>dictavero vobis corrigenda et rosis vestrae scientiae exornanda reputabo: ut vinea, a vobis
				<lb/>exarata, cultu vestrae scientiae potata, uberiores fructus reddens, in majorem laudem et
			<lb/>gratiam perveniat principis.</p>
		</div>
		<pb n="5"/>
		<div>
			<head><lb/>SUMMARIUM CAPITUM QUAE PRIMO LIBRO CONTINENTUR.</head>
			<p><lb/><hi rend="italic">Libri huius sunt diversa distincta capitula,
				<lb/>quae passim subtitulare nostra debet pagina,
			<lb/>Ut quae voles perscrutando citius invenias.</hi> </p>
			<p><lb/>CAPUT PRIMUM.<hi rend="italic">Primum sonat quae pars est Franciae Normannia
			<lb/>Rodlo duce, dat piratas per mare Norveja.</hi> </p>
			<p><lb/>CAPUT SECUNDUM.<hi rend="italic">Hanc pervadunt: rex accurrit ut abinde arceat.</hi> </p>
			<p><lb/><hi rend="italic">Bellum differt, foedus init, fit eorum dominus.</hi> </p>
			<p><lb/><hi rend="italic">Patria, quibus claudatur, adnotatur finibus.</hi> </p>
			<p><lb/><hi rend="italic">Rhitmus cesset, prosa dicat, si quid est ulterius.</hi> </p>
			<p><lb/>CAPUT TERTIUM. De more Normannicae gentis ab Altavilla.</p>
			<p><lb/>CAPUT QUARTUM. De Tancredo, et prima vel secunda uxore sua, et liberis.</p>
			<p><lb/>CAPUT QUINTUM. Qualiter primi filii Tancredi, Willelmus, Drogo et Humfredus, a Normannia
			<lb/>digredientes, apud Apuliam venerunt.</p>
			<p><lb/>CAPUT SEXTUM. Qualiter primum principi Capuano servientes, ab ipso ad Salernitanum
			<lb/>transierunt.</p>
			<p><lb/>CAPUT SEPTIMUM. Qualiter cum Maniaco graeco ad Siciliam debellandam primo transierunt.</p>
			<p><lb/>CAPUT OCTAVUM. Qualiter Harduinus a Maniaco coesus sit.</p>
			<p><lb/>CAPUT NONUM. Qualiter Melfa a Normannis aedificata sit, et de legato a Graecis misso,
			<lb/>et de primo congressu, quem cum Graecis habuerunt.</p>
			<p><lb/>CAPUT DECIMUM. De secundo proelio sub Montepiloso.</p>
			<pb n="6"/>
			<p><lb/>CAPUT UNDECIMUM. De junioribus filiis Tancredi, qui praecedentes fratres in Apuliam subsecuti
			<lb/>sunt.</p>
			<p><lb/>CAPUT DECIMUM SECUNDUM. De morte Willelmi comitis.</p>
			<p><lb/>CAPUT DECIMUM TERTIUM. De morte comitis Drogonis.</p>
			<p><lb/>DECIMUM QUARTUM. De Leone apostolico, qualiter a Normannis captus sit.</p>
			<p><lb/>DECIMUM QUINTUM. Qualiter Leo papa a Normannis cum honore dimissus sit.</p>
			<p><lb/>CAPUT DECIMUM SEXTUM. De Roberto Guiscardo, qualiter castrum Sancti Marci firmavit, et
			<lb/>qualiter cum Sclavis peditibus praedatum ivit.</p>
			<p><lb/>CAPUT DECIMUM SEPTIMUM. De Roberto Guiscardo et Petro de Tira.</p>
			<p><lb/>CAPUT DECIMUM OCTAVUM. Qualiter Robertus Guiscardus comes Apuliae factus sit.</p>
			<p><lb/>CAPUT DECIMUM NONUM. De Rogerio, juniore filio Tancredi.</p>
			<p><lb/>CAPUT VICESIMUM. De Rogerio qui, a Roberto Guiscardo invitatus, a Calabria in Apuliam
			<lb/>vadit.</p>
			<p><lb/>CAPUT VICESIMUM PRIMUM. Robertus Guiscardus et Rogerius cum exercitu Regium vadunt.</p>
			<p><lb/>CAPUT VICESIMUM SECUNDUM. Rogerius cum maxima praeda Regium venit.</p>
			<p><lb/>CAPUT VICESIMUM TERTIUM. Rogerius, irato animo, a Guiscardo recedit.</p>
			<p><lb/>CAPUT VICESIMUM QUARTUM. Rogerius a Willelmo fratre benigne suscipitur et Scalea conceditur.
			<lb/>/* </p>
			<p><lb/>CAPUT VICESIMUM QUINTUM. Rogerius comes equos furatur.</p>
			<p><lb/>CAPUT VICESIMUM SEXTUM. A Rogerio Malfitani capiuntur.</p>
			<p><lb/>CAPUT VICESIMUM SEPTIMUM. Fames in Calabria fit.</p>
			<p><lb/>CAPUT VICESIMUM OCTAVUM. Calabri rebellantes castrum Neocastrense in dolo capiunt, pluribus
			<lb/>ibi interfectis.</p>
			<p><lb/>CAPUT VICESIMUM NONUM. De pace facta inter Robertum Guiscardum et Rogerium fratrem
			<lb/>suum.</p>
			<p><lb/>CAPUT TRIGESIMUM. Robertus Guiscardus, uxorem Alberadam repudians, Sigelgaitam ducit.</p>
			<p><lb/>CAPUT TRIGESIMUM PRIMUM. Robertus Guiscardus super Willelmum fratrem, antequam nuptias
			<lb/>celebret, vadit.</p>
			<p><lb/>CAPUT TRIGESIMUM SECUNDUM. Bellum apud Sanctum Martinum cum Graecis a Rogerio fit.</p>
			<p><lb/>CAPUT TRIGESIMUM TERTIUM. In adjutorium Gaufredi fratris Guiscardus et Rogerius vadunt.</p>
			<p><lb/>CAPUT TRIGESIMUM QUARTUM. Guillimaco debellato, utrique fratres in Calabriam vadunt.</p>
			<p><lb/>CAPUT TRIGESIMUM QUINTUM. Guiscardus dux efficitur.</p>
			<p><lb/>CAPUT TRIGESIMUM SEXTUM. Guiscardo apud Regium remanente, Rogerius castra Calabriae
			<lb/>expugnat.</p>
			<p><lb/>CAPUT TRIGESIMUM SEPTIMUM. Qualiter Sckillacium captum fuit.</p>
			<p><lb/>CAPUT TRIGESIMUM OCTAVUM. Qualiter Serlo, Tancredi filius, a Normannia in Britanniam
			<lb/>pulsus sit.</p>
			<p><lb/>CAPUT TRIGESIMUM NONUM. De militia Serlonis eiusdem.</p>
			<p><lb/>CAPUT QUADRAGESIMUM. De Tancredo et apro.</p>
		</div>
		<pb n="7"/>
		<div type="book">
			<head><lb/>INCIPIT LIBER PRIMUS.</head>
			<div type="chapter">
				<head><lb/>I.</head> <p>Normannia patria quaedam est in partibus Galliae, quae quidem non semper Normannia
					<lb/>dicta fuit sed regalis quondam regum Francorum fiscus cum toto suo tenimento,
					<lb/>cuius pars erat, generali nomine Francia et sic vocabatur, usque dum Rodlo, dux fortissimus,
					<lb/>parta audacia, ex Norveja, coadunata sibi plurima fortium militum manu, navali exercitu
					<lb/>sese pelago credentium, Frisiam et quaeque maritima loca usque occidentem devastans, tandem
					<lb/>in portu, ubi Secana fluvius in mare defluens intrat, appulsus est: cuius per alveum
					<lb/>maxima classe profundiores partes Franciae penetrans, amoenitate locorum inspecta, prae
					<lb/>caeteris quas pertransierat regiones, hanc amore amplecti et sibi adoptare fecit. Est enim
					<lb/>piscosis fluminibus et feralibus silvis abundantissima, accipitrum exercitio aptissima, frumenti
					<lb/>caeterarumque segetum fertilis, pascuis uberrima, pecorum nutrix. Quamobrem ex utraque
				<lb/>ripa prosilientes, incolas illius regionis suo imperio subjugare coeperunt.</p>
			</div>
			<div type="chapter">
				<head><lb/>II.</head> <p>Rex autem, qui tunc temporis Franciae praeerat, Ludovicus - ut credimus secundus,
					<lb/>comperiens hostes fines imperii sui invasisse, primo quidem indignatus, commoto
					<lb/>exercitu, hostibus occurrendum et ducem et eos a finibus suis arcere instituit. Sed cum hoc
					<lb/>non sine magno detrimento suorum se agere posse cognosceret, varios eventus belli pertimescens
					<pb n="8"/>
					<lb/>et suorum sanguini parcens, seniorum usus consilio, foedera pacis et servitium, quod
					<lb/>ab ipsis sibi offerebatur, suscepit, eisque maximam partem terrae, quam pervaserant, in beneficium
				<lb/>concessit.</p>
				<p><lb/>Porrigitur itaque terra illis concessa a pago Pontiniensi, quem ab orientali parte sui
					<lb/>habet secus mare Anglicum - quod ab aquilonari parte adjacet usque in Britanniam, quae
					<lb/>fines eius occidentales claudit-, ab occidentali vero et meridiano cornu pago Cenomanico
					<lb/>terminatur usque in Carnotensem, a Carnotensi vero clauditur Velcasino et Belvacensi
					<lb/>usque Pontinum. Hanc terram sibi determinatam a rege Francorum Rodlo dux haereditali
					<lb/>feudo suscipiens, inter suos, prout quemque cognoscebat, distribuit, pretiosiora quaeque pro
				<lb/>suis usibus ipse reservans.</p>
				<p><lb/>Quia vero procinctus terrae paucis perstrinximus, de more quoque gentis aliqua dicere
				<lb/>utile videtur.</p>
			</div>
			<div type="chapter">
				<head><lb/>III.</head> <p>Est quippe gens astutissima, injuriarum ultrix, spe alias plus lucrandi patrios agros
					<lb/>vilipendens, quaestus et dominationis avida, cuiuslibet rei simulatrix ac dissimulatrix, inter
					<lb/>largitatem et avaritiam quoddam medium habens. Principes vero delectatione bonae famae
					<lb/>largissimi [sunt]. Gens adulari sciens, eloquentiae studiis inserviens in tantum, ut etiam et
					<lb/>ipsos pueros quasi rhetores attendas: quae quidem, nisi jugo justitiae prematur, effrenatissima
					<lb/>est. Laboris, inediae et algoris, ubi fortuna expetit, patiens; venationi et accipitrum exercitio
					<lb/>inserviens; equorum caeterorumque militiae instrumentorum et vestium luxuria delectatur.
					<lb/>Ex nomine itaque suo terrae nomen tradiderunt: <hi rend="italic">north</hi> quippe anglica lingua aquilonaris plaga
					<lb/>dicitur. Et quia ipsi ab aquilone venerant, Normanni dicti, terram etiam Normanniam appellaverunt.
					<lb/>In qua quidem provincia civitas est, quae Constantinum dicitur, in cuius territorio
					<lb/>villa est, quae Altavilla nuncupatur, non quidem tantum pro excellentia alicuius montis,
					<lb/>in quo sita sit, quantum, ut credimus, aliquo auspicio ad considerationem praenotantis eventus
					<pb n="9"/>
					<lb/>et prosperos successus eiusdem villae futurorum haeredum, Dei adjutorio et sua strenuitate,
					<lb/>gradatim altioris honoris culmen scandentium. Nam nescimus utrum in praecedentibus
					<lb/>partibus vel certe in postea futuris haeredibus aut etiam in utrisque divina providentia,
					<lb/>quod sibi placeret, inspiciens haeredes ipsos in tantum provexit, ut, sicut Abrahae repromissum
					<lb/>est, in gentem magnam crescentes et suum imperium armis dilatantes, multarum gentium
				<lb/>sibi colla subdiderint, quod paulatim perstringendo stilo prosequemur.</p>
			</div>
			<div type="chapter">
				<head><lb/>IV.</head> <p>Erat miles quidem praeclari admodum generis, qui, ab antecessoribus suis haereditario
					<lb/>jure sibi hanc villam relictam possidens, Tancredus nomine, duxit uxorem, moribus
					<lb/>et genere splendidam mulierem, nomine [Moriellam], ex qua legali successione annorum
					<lb/>quinque filios, postea futuros comites, suscepit: Willelmum videlicet cognomine Ferrea-brachia,
				<lb/>Drogonem, Humfredum, Gaufredum et Serlonem.</p>
				<p><lb/>Horum matre defuncta, cum ipsa aetas adhuc viridis patri continentiam denegaret, vir
					<lb/>honestus inhonestos coitus abhorrens, secundas nuptias celebravit, malens una et legitima
					<lb/>esse contentus, quam se foedo concubinarum amplexu maculari, memor illius apostolici
					<lb/>dicti: <hi rend="italic">Unusquisque accipiat uxorem propter fornicationem devitandam</hi>, et quod sequitur:
				<lb/><hi rend="italic">Fornicatores et adulteros judicabit Deus</hi>.</p>
				<p><lb/>Ducta vero Frensendis vocabatur, generositate et moribus priore non inferior, quae legitimis
					<lb/>terminis marito septem peperit filios, non minoris pretii vel dignitatis a praedictis
					<lb/>fratribus, quorum nomina subtitulamus hic: primus Robertus, dictus a nativitate Guiscardus,
					<lb/>postea totius Apuliae princeps et Calabriae dux, vir magni consilii, ingenii, largitatis et audaciae;
					<lb/>secundus Malgerius, tertius Willelmus, quartus Alveredus, quintus Hubertus, sextus
					<lb/>Tancredus, septimus Rogerius minor, postea Siciliae debellator et comes. Mater vero accuratissime
					<lb/>et materno affectu filios suos nutriens, tanto amore ipsos, qui non sui sed mariti
					<lb/>sui ex praecedenti uxore erant, amplectabatur, ut vix discernere posses, nisi ex aliqua causa
					<lb/>didicisses, quis filius vel quis non filius eius esset: unde et a marito plus amabatur et a circummanentibus
					<lb/>plurimum appretiabatur. Infantes vero, ut aetas illis administrabat, pueriles
					<lb/>annos transcendentes, cum jam adolescentiam, unus post alium, attigissent, coeperunt militaribus
					<lb/>disciplinis adhaerere, equorum et armorum studia frequentare, discentes seipsos tueri
				<lb/>et hostem impugnare.</p>
			</div>
			<div type="chapter">
				<head><lb/>V.</head> <p>Sed cum viderent, vicinis senibus deficientibus, haeredes eorum pro haereditate
					<lb/>inter se altercari et sortem, quae primo uni cesserat, inter plures divisam singulis minus sufficere,
					<lb/>ne simile quid sibi in posterum eveniret, consilium inter se habere coeperunt.
					<lb/>Sicque communi consilio, [quia] prima aetas prae caeteris adhuc junioribus primos magis roborabat,
					<lb/>primo patria digressi, per diversa loca militariter lucrum quaerentes, tandem apud
				<lb/>Apuliam, Italiae provinciam, Deo se ducente, pervenerunt.</p>
			</div>
			<pb n="10"/>
			<div type="chapter">
				<head><lb/>VI.</head> <p>Audientes itaque inter duos famosissimos principes, Capuanum videlicet et Salernitanum,
					<lb/>quibusdam controversiis insurgentibus, inimicitias efferbuisse, causa militariter aliquid
					<lb/>lucrandi, quia Capuanum viciniorem, via qua venerant, invenierunt, Capuano sese obtulerunt.
					<lb/>Ubi aliquantisper commorati, cum multa strenue, remuneratione accepta, peregissent,
					<lb/>tenacitate Capuani cognita, illo spreto, ad gagiam Salernitani principis transierunt. A quo
					<lb/>decenter suscepti propter militarem laudem, quae jam ipsos per universam Apuliam famosissimos
					<lb/>effecerat, et maxime quia ab inimicante sibi principe ad se transierant, multis donariis
					<lb/>ad fidelitatem eius inflammati, diversis et crebris incursionibus Capuanos lacessentes, totam
					<lb/>provinciam - ac si pestilens calamitas detonaret - terruerunt circumquaque; et Salernitani
					<lb/>passim injurias principis ulciscentes, indefessi idem facere addiderunt, in tantumque
					<lb/>rebellantes antea principi compescuerunt, ut omnia circumquaque pacata silerent.
					<lb/>Longobardorum vero gens invidissima, et semper quemcumque probum suspectum habens,
					<lb/>ipsos apud eundem principem, inimico dente rodente, occulto detrahebant, suggerentes quatenus
					<lb/>eos a se repelleret, ne faceret facile futurum scelus, ut gens tantae astutiae tantaeque
					<lb/>strenuitatis, addentes etiam ex sui cordis malitia tantae perfidiae, ut, principe exhaeredato,
					<lb/>ipsi, sua calliditate, haereditate principis potirentur. Unde et cor principis, eisdem artibus
					<lb/>imbutum, facile in deterius proclive pervertunt. Sed princeps, quamvis, pravis consiliis
					<lb/>suorum assentiens, quod hortabantur facere moliretur, tamen strenuitatem eorum timens,
				<lb/>quod animo occulte agebat, minus in propatulo aperire praesumebat.</p>
			</div>
			<div type="chapter">
				<head><lb/>VII.</head> <p>Maniacus autem quidam, natione graecus, a Constantinopolitano imperatore his,
					<lb/>quae apud Calabriam vel certe Apuliam erant sui juris, praefectus, Siciliam ad utilitatem
					<lb/>debellandi applicare disponens, undecumque sibi auxilia conducit. Unde et ex parte Imperatoris
					<lb/>Salernitano principi, ut amico imperii, mandat, quatenus ipsos, per quos inimicos
					<lb/>suos eum debellavisse fama erat, in auxilium sancti Imperii mittat, promittens etiam multis
					<lb/>praemiis eos remunerandos. Princeps autem, nactus occasionem qua honeste eos a se dimittat,
					<lb/>jactat assensum ad quod rogatus erat; hortatur, praemia, quae pollicebatur, ut eos ad id facilius
					<lb/>impellat, verbis enumerans, etiam de suis pollicetur. Porro illi, non tantum imperio principis
					<lb/>quantum spe eorum quae pollicebantur illecti, apparatis quae necessaria erant, ad Maniacum
					<pb n="11"/>
					<lb/>usque pervenerunt. De quorum adventu Maniacus non minimum gavisus, plurimum
					<lb/>eorum auxilio fidens, navigio aptato, Siciliam numeroso exercitu invadit, primoque Messanam,
					<lb/>quia ripae, qua applicuit, contigua erat, oppugnans, deditione foedus secum inire coëgit. Nam,
					<lb/>quamvis apud Messanam strenuissimi suae gentis milites essent, qui, ab urbe progredientes,
					<lb/>in congressu Graecos plurimum collidebant, tamen, Graecis cedentibus, nostris congrediendi
					<lb/>locus patuit: Messanenses, nostrorum strenuitate nondum experta, primo quidem acriter
					<lb/>instare coeperunt. At, ubi vident se plus solito vexari, quasi novae gentis militiam abhorrentes,
					<lb/>terga praebuerunt nostris, usque ad proximum urbis, extremis quoque cedentibus.
					<lb/>Maniacus, nostrorum causa urbem nactus, in pretio eos habere coepit, donisque et promissionibus
					<lb/>arrigere ad militiam. Inde ergo, profundiores partes Siciliae attentando et omnia
					<lb/>subjugando progredientes, Syracusam usque pervenerunt: cuius cives, ab urbe progressi, cum
					<lb/>Maniacensibus congrediuntur. Archadius quidam, qui urbi principabatur, nostris infestissimus
					<lb/>insistens, multas strages dabat: quo Willelmus, Tancredi filius, qui Ferrea-brachia nuncupabatur,
					<lb/>plurimum indignatus, impetu facto, super eum irruit fortiterque congrediens, hostili
					<lb/>robore dejectum interfecit: unde et maxima laudis admiratione deinceps apud Graecos et
					<lb/>apud Siculos fuit. Siculi itaque usque ad sexagesima millia congregati, Maniaco et suis in
					<lb/>partibus Traynae urbis bellum offere tentant. Porro Willelmus, filius Tancredi, laude militiae
					<lb/>ferox, in armis strenuus, Graecos ad certamen praeveniens, certamine inito, cum suae
					<lb/>gentis tantum militibus cum hoste congreditur, antequam Graeci ad locum certaminis perveniant:
					<lb/>fortiter agendo, plures sternit, reliquos fugat, victor efficitur. Graeci ad locum, in
					<lb/>quo certatum erat, pervenientes, nostris hostes insequentibus, spolia diripiunt, inter se dividunt,
				<lb/>nulla portione nostris, qui ab hoste excusserant, reservata.</p>
			</div>
			<div type="chapter">
				<head><lb/>VIII.</head> <p>Quod cum nostri, a persequendo hostes redeuntes, cognovissent, injuriam rati,
					<lb/>per Harduinum quendam Italum, qui ex nostris erat, quia graeci sermonis peritiam habebat,
					<pb n="12"/>
					<lb/>Maniacum, utrum improvise an ex deliberatiorne industriae spolia diviserit, ad rationem ponunt.
					<lb/>Porro ille indignatus, quasi potestati suae contradicere praesumpserint, cum liceat sibi de
					<lb/>eisdem spoliis pro libito suo agere, per spatia castrorum fustibus caedendo, ad ignominiam
					<lb/>gentis nostrae contumeliis affici praecepit. Harduinus rediens cum talia nuntiat, nostri grave
					<lb/>ferentes, in Graecos insurgere deliberant. Sed Harduinus, vix eos compescens, utilius consilium
					<lb/>dedit: scilicet ut, ira dissimulata, ipse vilioribus vestibus in praesentiam Maniaci procedat,
					<lb/>donec, illis minus suspicantibus, ipse a notario Maniaci, cuius amicitia fruebatur, chyrographum,
					<lb/>quo liberius transeant Farum, quovis astu accipiat. Quod cum sic machinatur,
					<lb/>Maniacus, his quae agebantur ignarus, benevolentiam militis laudare, munera promittere,
					<lb/>subsannando tamen cum suis ridere incepit. Cum autem cartulam a notario, quasi aliquod
					<lb/>negotium versus Calabriam habens, Harduinus accepisset, nostri clam de nocte Messanam
					<lb/>usque progressi, Farum impune transeunt. Sicque versus Apuliam tendentes, Calabriam et
					<lb/>quaecumque Graecorum juris esse sciebant, vastantes, percurrunt: sicque faciendo usque in
					<lb/>Apuliam pervenerunt. Sed dolositatem Gaimarii principis cognoscentes, ad ipsum minime
				<lb/>transierunt; totam provinciam infestando, sibi eam subjugandi consilium capiunt.</p>
			</div>
			<div type="chapter">
				<head><lb/>IX.</head> <p>Sed cum sine castro, quo se tuerentur a parte illius, incolis essent, castrum quod
					<lb/>Melfa dicitur, construxerunt, ubi, cum quingenti tantummodo milites essent, Graeci, qui terrae
					<lb/>illi principabantur, maxima multitudine ex Calabria et Apulia sibi coadunata, usque ad sexaginta
					<lb/>millia armatorum, ut eos a finibus suis propellerent, versus illos ire coeperunt; legatoque
					<lb/>praemisso, mandant, ut quod mallent eligant: aut certamen in crastino secum habere,
					<lb/>aut, pace sibi indulta, incolumes a praedictis finibus recedere. Legatus vero qui ad hoc
					<lb/>missus fuerat, cum pulcherrimo equo insideret, quidam normannus, Ugo, cognomento Tudebusem,
					<lb/>equum manu attrectare coepit: et, ut mirabile aliquid de se sociisque suis, unde
					<lb/>terrerentur, Graecis nunciaretur, nudo pugno equum in cervice percutiens, uno ictu quasi
					<lb/>mortuum dejecit. Reliqui vero Normanni prosilientes graecum, qui cum equo dejectus fuerat
					<lb/>et, solo timore laesus, quasi exanimis humi jacebat, erigunt; equum autem, usque ad quoddam
					<lb/>praecipitium pertrahentes, dejciunt. Porro graecus, cum vix consolatione Normannorum ad
					<lb/>mentem rediisset, meliori equo ab eis accepto, certamen paratum sociis refert. Sed cum quod
					<lb/>acciderat principibus populi sui tantum retulisset, illi admiratione et metu percussi, verbum
					<lb/>inter se comprimebant, ne forte, si in propatulo diceretur, exercitus territus refugeret.
					<lb/>Mane itaque facto, summo diluculo a Normannis occurritur fortiterque congredientes, acerrime
					<lb/>utrinque pugnatur. Intererant huic certamini de filiis Tancredi, Willelmus Ferreabrachia
					<lb/>et comes Drogo: nam necdum quisquam fratrum eos subsecutus fuerat. Isti vero,
					<pb n="13"/>
					<lb/>ut fortissimi milites socios animantes, sed et ipsimet fortiter agentes, multis ex hostibus prostratis,
					<lb/>tandem in fugam reliquos dederunt, quos insequentes et posteriores quosque caedentes,
					<lb/>victoriam obtinuerunt, multis ex hostibus in flumine quod Olivetum dicitur, dum transnatare
				<lb/>cupiunt, submersis.</p>
			</div>
			<div type="chapter">
				<head><lb/>X.</head> <p>Victi, necdum autem defatigati, sed seipsos invicem animantes, multo ampliori
					<lb/>exercitu congregato, uno cum Duceano, qui ad hoc ab imperatore Constantinopolitano missus
					<lb/>fuerat, iterum bellum parant. Quibus Normanni bello haud segnes sub Montepiloso occurrentes,
					<lb/>fortiter congressi sunt, ostendentes se bellum nolle refugere, sed potius quasi ex delectatione
					<lb/>appetere. In isto congressu, Graecis contra usum fortiter agentibus, cum jam Normanni
					<lb/>fatigari prae nimia caede coepissent, Willelmus quartanae febris typo laborabat et prae
					<lb/>nimia infirmitate, qua premebatur, certamini interesse non poterat: sed procul jacens, exitum
					<lb/>rei expectabat. Cum videret jam suos minus fortiter agere et pene deficere, indignatione et
					<lb/>ira infirmitatis, qua premebatur, oblitus, arma corripiens, sese, quasi leo furibundus, hostium
					<lb/>medium dedit, suosque, verbis exhortatoriis recreans, fortiter agendo, hostes in fugam vertit,
					<lb/>duce Duceano, duce exercitus, qui caudatus erat, quasi bove interfecto. Viribus itaque suis
					<lb/>diffidentes et fortunae minus credentes, castra sua munientes, ultra decertare cum Normannis,
					<lb/>nisi muris interpositis, non praesumebant, sed neque ipsi muri contra Normannos eos tueri
					<lb/>poterant. Nam crebris incursionibus eos lacessentes, vineta et oliveta eorum extirpabant,
					<lb/>armenta et pecora et caetera, quae ad usum necessaria sunt, nihil extra castra relinquentes,
					<lb/>diripiebant. Sed et ipsa castra, ipsis intra reclusis, exercitu vallantes oppugnabant, machinamentisque,
					<lb/>quibus doctissimi artifices erant, ad id officii agendum necessariis aptatis, muros
					<lb/>et turres crebris ictibus impingendo, funditus diruebant: ruptisque muris, aditis patentibus,
					<lb/>irrumpentes, omnia sibi diripiebant. Unde et reliqua circumquaque castra idem sibi imminere
				<lb/>cernentes, ultro sese eorum ditioni subdebant.</p>
			</div>
			<pb n="14"/>
			<div type="chapter">
				<head><lb/>XI.</head> <p>Juniores vero fratres, quos aetas adhuc domi immorari cogebat, praecedentes et
					<lb/>seniores fratres apud Apuliam, fortiter agendo, altioris culmen honoris et dominationis ascendisse,
					<lb/>fama referente, cognoscentes, quam cito aetas permisit, ipsi quoque subsecuti sunt,
					<lb/>duobus tantum in patria relictis, ne haereditas illis competens a stirpe alienaretur. Abeuntes
					<lb/>vero remanentibus ut remanerent vix persuaserunt, sed in hoc potius praevaluerunt, quod
					<lb/>haeredibus eorum, si se subsequerentur, de his quae acquisituri erant, sese benefacturos polliciti
					<lb/>sunt. Sed quia perlongum est huic operi per singula perstringendo inserere qualiter
					<lb/>in Apulia egerint, haec tantum summatim non solum nos, sed etiam res ipsa testatur, quod
					<lb/>omnem patriam, armis domantes, sibi subjugaverunt. Subsequente enim se suorum et parentum
					<lb/>et compatriotarum, sed et reliquarum circumadjacentium regionum, spe quaestus, maxima
					<lb/>multitudine, ipsi impigri largitores, quasi fratres suscipientes, equis, armis et vestibus ac
					<lb/>diversis muneribus ditabant. Quibusdam etiam terras largissime impertiebantur, omnibus
					<lb/>divitiis huius mundi auxilia fortium militum praeponentes: quamobrem nihil incoepti incassum
					<lb/>illis praeteribat. Unde et illud evangelicum illis provenit, ubi dicitur:<hi rend="italic">Date, et dabitur vobis</hi>:
				<lb/>quanto enim ampliora largiebantur, tanto majora lucrabantur.</p>
			</div>
			<div type="chapter">
				<head><lb/>XII.</head> <p>Igitur seniore fratre, Willelmo videlicet comite, infirmitate superveniente, defuncto,
					<lb/>magnus dolor omnes Normannos invasit: quippe quia tanti consilii virum, tam
					<lb/>armis strenuum, tam sibi munificum, affabilem et morigeratum, ulterius se habere diffidebant.
					<lb/>Sed exequiis ex more accuratissime et cum maximo planctu non immerito celebratis, secundus
					<lb/>frater Drogo totius Apuliae dominatum suscepit: vir quidem, ut succincte dicamus,
					<lb/>per cuncta laudabilis. Hic fratrem suum Umfredum Abagelardum comitem, apud castrum
					<lb/>quod Lavel dicitur, virum prudentissimum, consilio Apuliensium et Normannorum ordinavit,
					<lb/>Robertum vero Guiscardum in Calabria posuit, firmans ei castrum in valle Cratensi, in loco
				<lb/>qui Scribla dicitur, ad debellandos Cusentinos et eos qui adhuc in Calabria rebelles erant.</p>
			</div>
			<div type="chapter">
				<head><lb/>XIII.</head> <p>Longobardi igitur Apulienses, genus semper perfidissimum, traditionem per universam
					<lb/>Apuliam silenter ordinant, ut omnes Normanni una die occiderentur. Determinato die,
					<lb/>cum comes Drogo apud castrum Montis Olei, quod corrupte ab incolis Montolium dicitur,
					<lb/>moraretur, summo diluculo ad ecclesiam, ut sibi mos erat, properans, cum jam ecclesiam
					<lb/>intraret, quidam, Risus nomine, eiusdem comitis compater et sacramento confoederatus, post
					<lb/>januam latens, foedere rupto, ferro eum suscepit: sicque cum pluribus suorum, paucis aufugientibus,
				<lb/>occisus est. Sed per diversa Apuliae loca plures hac traditione occubuerunt.</p>
				<pb n="15"/>
				<p><lb/>Porro Umfredus Abagelardus, nece fratris turbatus, honorem sibi vindicans, castra, quae
					<lb/>frater possederat, insiluit; Normannosque, qui periculum traditionis evaserant, sibi alligans,
					<lb/>in vindictam fraternae necis insurgit, multoque tempore castrum, in quo frater suus occisus
					<lb/>fuerat, oppugnans, tandem devicit; fratrisque interemptorem, cum sibi assentientibus, diversis
				<lb/>cruciatibus afficiens, eorum sanguine iram et dolorem cordis sui aliquantulum extinxit.</p>
			</div>
			<div type="chapter">
				<head><lb/>XIV.</head> <p>Apulienses vero, necdum traditionibus exhausti, per occultos legatos nonum Leonem
					<lb/>apostolicum, ut in Apuliam cum exercitu veniat, invitant, dicentes Apuliam sibi jure
					<lb/>competere et, praedecessorum suorum temporibus, juris Ecclesiae Romanae fuisse, se illi
					<lb/>auxilium laturos; Normannos imbelles, viribus enerves, numero paucos. Ille, ut assolet, quamvis
					<lb/>prudentissimus esset, ambitione captus, Alamannorum exercitu ab Imperatore sibi in adjutorio
					<lb/>accepto, confidens in auxilio Longobardorum, Apuliam intrat. Comes vero Humfredus,
					<lb/>sibi honestius ducens potius cum honore vitam finire quam cum dedecore privari, commoto
					<lb/>exercitu, audacter hostibus occurrit, ordinataque acie suorum, certamen iniens, cum primo congressu
					<lb/>fortiter, ut solitus erat, agere coepisset, Longobardi, territi, fuga seipsos tueri nituntur,
					<lb/>Alamannis in proelio relictis. Qui, cum fortiter dimicarent, nullum refugium nisi in armis
					<lb/>habentes, Normannis vincentibus, pene omnes occubuerunt. Apostolicus, fuga vitae asylum
					<lb/>expetens, intra urbem provinciae Capitanatae, quae Civitata dicitur, sese profugus recepit.
					<lb/>Quem hostes insequentes, armato milite obsident: aggeres portant, machinamenta ad urbem
					<lb/>capiendam parant, incolas minis terrent, ut apostolicum reddant. Illi vero, ut semper perfidissimi,
					<lb/>nulla pactione ad utilitatem apostolici, nisi ut se ipsos tuerentur, exquisita, eum
					<lb/>per portas eiciunt. Quem hostes suscipientes, ob reverentiam Sanctae Romanae Sedis, cum
					<lb/>magna devotione eius provolvuntur pedibus, veniam et benedictionem eius postulantes. Sed
					<lb/>et usque ad loca, quibus exercitus castra et tentoria fixerat, cum omni humilitate illi servire
					<lb/>executi sunt. Quorum legitimam benevolentiam vir apostolicus, gratanter suscipiens, de
					<lb/>offensis indulgentiam et benedictionem contulit, et omnem terram, quam pervaserant et quam
					<lb/>ulterius versus Calabriam et Siciliam lucrari possent, de sancti Petri haereditali feudo sibi
				<lb/>et haeredibus suis possidendam concessit circa annos MLII[I].</p>
			</div>
			<div type="chapter">
				<head><lb/>XV.</head> <p>Apostolicum itaque Romam regredientem comes Humfredus, quousque sibi placuit,
					<pb n="16"/>
					<lb/>cum honore conduxit. Ubi vero licentiam redeundi concessit, in Apuliam reversus, omnem
					<lb/>terram placidam et sibi oboedientem invenit, quam longo tempore tanta in pace rexit, ut
					<lb/>vix in aliquo tempore suae dominationis latro, vel praedo, vel qui suis imperiis contradicere
					<lb/>auderet, posset inveniri. Duos itaque fratres suos comites fecit, Malgerium Capitanatae, Willelmum
					<lb/>vero in Principatu. Sed Malgerius, moriens, cum omnem comitatum suum Willelmo
				<lb/>fratri reliquisset, Willelmus, Gaufridum fratrem suum diligens, ei concessit.</p>
			</div>
			<div type="chapter">
				<head><lb/>XVI.</head> <p>Robertus vero Guiscardus, cum apud Scriblam moraretur, Calabros fortiter impugnans,
					<lb/>cum videret suos propter infirmitatem loci et aëris diversitatem languescere, saniorem
					<lb/>locum expetens, non quidem ut timidus hostes devitando retrorsum vadens, longius recepit.
					<lb/>Sed potius, quasi in hostem iens, in viciniorem se conferens, castrum, quod Sancti Marci
					<lb/>dicitur, firmavit. Sed cum, firmato castro, quid victus introduceret non inveniret - abstraxerant
					<lb/>enim circummanentes ad proxima castra quaeque habebant, ne ab ipsis diriperentur quodam
					<lb/>vespere dapifer, qui omni domui suae praeerat, requisivit ab ipso quid in crastinum
					<lb/>comesturi erant ipse et milites sui: dicens se neque victum, sed neque victi pretium ad
					<lb/>emendum habere; et si pretium haberet, nusquam, ubi cum pace adiri posset, invenire posse.
					<lb/>Guiscardus usque ad sexaginta, quos Sclavos appellant, totius Calabriae gnaros, secum habens,
					<lb/>quos quasi fratres fidelissimos sibi benefactis et majoribus promissis effecerat, sciscitatus
					<lb/>est ab eis utrum locum adibilem scirent, quo praedam posset capi. Quibus respondentibus
					<lb/>se ultra altissimos montes, via praeruptissima, in profundis vallibus praedam permaximam
					<lb/>scire, sed sine magno discrimine extrahi non posse, Robertus tale fertur dedisse
					<lb/>responsum: "Eja, tutissimi vitae meae fautores, ita ne patiemini Guiscardum et vos ipsos
					<lb/>a fame affici. Causa victus adquirendi dubia fortuna usque in periculo vitae temptanda est.
					<lb/>Nam et temptantes saepe triumphaliter evasisse audivimus, neminem vero, qui fame interierit,
					<lb/>laudari. Ite - inquit - nocturni praedones! Ebrietas Calabros minus vigiles esse
					<lb/>permittit: nam et hunc diem celebrem habentes, ex more conviviis et potationibus studuerunt.
					<lb/>Praecedite! Subsequar militibus armatis". Sicque, lecto parato, cum jam collocatus
					<lb/>esset, de nocte, nullo sciente, consurgens, vili veste et scarpis, quibus pro calceariis
					<lb/>utuntur, ad similitudinem abeuntium sese aptans, illis medius jungitur. Sicque per totam
					<lb/>noctem ignotus comes illis factus, nulli eorum verbum fecit. Nam neque excitare volebat,
					<lb/>ne forte ita quis esset deprehenderetur; quia enim eiusdem gentis erant, non ex toto sese
					<lb/>credebat illis. Porro, ubi ad locum praedae ventum est, quidquid ibi invenerunt ante se
					<lb/>colligentes, ipse crebris saltibus et vibrante hastili, ut reditum accelerarent, socios hortabatur.
					<lb/>Sed, antequam illucesceret, ii, quibus damnum illatum fuerat, sua ablata perpendentes, cum
					<lb/>ducentis militibus, ut praedam excutiant, prosecuntur. At Guiscardus, insequentes approperare
					<lb/>videns, et socios, ne praeda privari patiantur, sese ad invicem audacter cohortari audiens,
					<pb n="17"/>
					<lb/>ut audaciores redderet, jam quis esset, aperuit. Guiscardus inquit: "Adsum particeps laboris
					<lb/>vestri! Sine me nil periculi patiemini. Forti animo estote, et insurgamus hostibus! Nam
					<lb/>Deo, fortuna prosperante, facile praevalebimus!" Hoc dixit; et hostibus cum maximo
					<lb/>furore occurrens, dum certat, multos perimit, plures capit, reliquos fugat, victor efficitur.
					<lb/>Sicque, triumphalibus spoliis captis, de peditibus suis equites fecit; denique jam securus,
					<lb/>captivos secum ducens, praecedit, paucis, qui praedam post se ducant, relictis. Milites vero
					<lb/>sui, cum jam lux esset et eos ita armatos usque castrum adventare cognoscerent, hostes
					<lb/>suspicati, dominum suum, ubi esset nescientes, per totum castrum clamore requirunt. Non
					<lb/>invenientes, turbantur; audacter tamen castro prosilientes, illis, quo hostes suspicabantur,
					<lb/>occurrere accelerant. Porro Guiscardus equum, in quo sedebat, calcaribus urgens, alta voce
					<lb/>Guiscardum ingeminando accurrit. Sicque, agnitus ab illis, de praesentia sua et de felicitate
					<lb/>fortunae omnes hilares reddit. Redarguitur tamen plurimum ab ipsis, quod talia praesumpserit,
					<lb/>et ne ulterius praesumat, admonetur, ne forte fortuna, quae nunc arrisit, postmodum, si
					<lb/>temptetur, in pejus cedat. Sic castrum praeda et redemptione captivorum ditans, Calabros
				<lb/>crebris incursionibus plurimum lacessivit.</p>
			</div>
			<div type="chapter">
				<head><lb/>XVII.</head> <p>Qualiter vero Petrum de Tira, qui apud Bisinianum morabatur, acceperit,
					<lb/>silentio praetereundum non est. Erat quippe idem Petrus ditissimus civis bisinianensis, sed
					<lb/>et, consilio et virtute caeteris perpollens, omnibus principabatur. Soliti autem erant multotiens
					<lb/>convenire hic et Robertus Guiscardus, quasi ad placitum, de pluribus controversiis, quae
					<lb/>inter suos eveniebant. Porro Guiscardus, cum sciret eum maxima pecunia abundare et
					<lb/>prae caeteris castro dominari, coepit animo tractare, qualiter posset castrum obtinere et pecuniam,
					<lb/>quam possidebat, abstrahere. Quod secum diu revolvens, tandem, consilio cum suis
					<lb/>habito, quadam die, nullo foedere interposito, extra castrum Bisinianense, in campo, in quo
					<lb/>colloqui consueverant, cum convenissent, Guiscardus, videns maximam multitudinem cum Petro
					<lb/>venisse, nuntio praemisso, mandat, se illi multitudini intermisceri nolle, ne forte inter ipsos
					<lb/>tumultus ex aliqua re fieret: sed, longius promotis utriusque partis sociis, ipsi duo in medium
					<lb/>collocuturi convenerunt. Praedixerat tamen suis quid facere disponebat, ut, cum necesse
					<lb/>foret, sibi citius auxilium praeberent. Assentiente itaque Petro his quae a Guiscardo
					<lb/>mandata sunt, sibi minus prospiciens, sociis a longe dimissis, ipse medio loco Guiscardo
					<lb/>obvianti accelerat. Considerantes igitur et diu sibi ad invicem colloquentes, cum jam discessuri
					<lb/>assurgerent, Guiscardus, enormitate et mole corporis illius inspecta, viribus suis minus
					<lb/>diffidens - erat enim in omnibus praesumptuosissimus et magnarum rerum audacissimus
					<lb/>attemptator - Petrum per medium corripiens, collo suppositum versus suos asportare coepit.
					<lb/>Accurrentibus itaque utriusque sociis, Bisinianensibus, ut Petrum eruerent, Normannis vero,
					<lb/>ut dominum suum juvarent, Guiscardus Petrum, enerviter reluctantem, interdum portando,
					<lb/>interdum volutando, interdum trahendo, usque ad suos perduxit. Calabrenses vero, de Petro
					<lb/>jam desperantes et pro ipso cum Normannis minime certare praenitentes, fugiendo sese
					<pb n="18"/>
					<lb/>in castrum Bisinianense recipiunt. Normanni vero, gaudentes quasi de triumpho, usque ad
					<lb/>castrum Sancti Marci Petrum secum adducunt, ubi, aliquandiu in captione detentus, pecuniam
					<lb/>mirabilem persolvens, seipsum a captione liberavit; sed, civibus non assentientibus, castrum
					<lb/>minime reddere potuit. Tali calliditate et huic similibus Calabrenses de Guiscardo compertis,
					<lb/>genus formidolosissimum, omnes ante eum tremebant: quippe cui neminem assimilari
				<lb/>posse armis et ingenio, sed neque viribus, dicebant.</p>
				<p><lb/>Tanta itaque pecunia Guiscardus accepta, suos, abundanter remunerando, in sui fidelitate
					<lb/>roborat. Calabrensesque infestiores reddit, cotidiano impetu lacessens Bisinianenses et Cusentinos
					<lb/>et Marturanenses et his adjacentem provinciam secum foedus inire coegit, tali
					<lb/>videlicet pacto, ut, castra sua retinentes, servitium tantummodo et tributa persolverent: et
				<lb/>hoc sacramentis et obsidibus spoponderunt.</p>
			</div>
			<div type="chapter">
				<head><lb/>XVIII.</head> <p>Humfredus igitur comes, Apuliam gloriosissime et laudabili pace gubernans,
					<lb/>infirmitate praeventus - quod dolor est dicere! - mortuus est. Quod Guiscardus, qui
					<lb/>tunc temporis apud Sanctum Marcum morabatur, audiens, versus Apuliam magno cum dolore
					<lb/>animi approperare accelerat; susceptusque a patriae primatibus, omnium dominus et comes,
					<lb/>in loco fratris, efficitur. Ordinatisque rebus suis et tota Apulia sibi in pace conciliata, quod
					<lb/>primum in animo conceperat, minime oblivisci potuit. Sed, jam ampliori imperio dilatatus,
					<lb/>et majoribus viribus, militum videlicet copia, auctus, ad quod coeperat peragendum, iterum
					<lb/>intendit. Exercitu itaque commoto et his quae ad expeditionem necessaria erant [paratis], versus
					<lb/>partes Calabriae aciem dirigit: pertransiensque Cusentinos fines et Marturanenses, juxta
					<lb/>calidas aquas super flumine, quod Lamita dicitur, biduo permansit, ut exercitum, itineris
					<lb/>asperitate fatigatum, recrearet et terram citius exploraret. Indeque pertransiens usque ad
					<lb/>castrum, quod Sckillacium dicitur, juxta litus maris iter intendens, Regium usque pervenit,
					<lb/>ubi, triduo situ loci inspecto, cum videret se cives urbis nec minis nec blandimentis inflectere
					<lb/>posse, quibusdam negotiis versus Apuliam revocantibus, reditum parat. Redeunti Neocastrum
				<lb/>et Maja et Canalea, pacem facientes, sese dederunt.</p>
			</div>
			<div type="chapter">
				<head><lb/>XIX.</head> <p>Rogerius vero minor frater, quem adhuc domi juvenilis aetas et amor parentum
					<lb/>detinuerat, subsecutus, in Apuliam venit. De cuius adventu Guiscardus non minimum
					<lb/>gavisus, honore, quo decebat, eum suscepit. Erat enim juvenis pulcherrimus, procerae staturae,
					<pb n="19"/>
					<lb/>eleganti corpore, lingua facundissimus, consilio callidus, in ordinatione agendarum
					<lb/>rerum providus, omnibus jocundus et affabilis, viribus fortis, militia ferox: quibus artibus
					<lb/>brevi tempore omnem gratiam meruit. Quia vero factiosus erat et laudis, ut in tali aetate
					<lb/>assolet, appetens, factiosos quosque sibi alligans, quaeque habere poterat, libenter et largissime
				<lb/>illis impertiebatur.</p>
				<p><lb/>Porro Guiscardus, fratris constantiam et militarem audaciam certius experiri volens, cum
					<lb/>sexaginta tantum militibus plurima millia hostium debellaturum in Calabriam dirigit; qui, audacter
					<lb/>pergens, in altiori cacumine montium Vibonentium castrametatus, tentoria fixit, ut, longe
					<lb/>lateque visus, incolas circumquaque facilius deterreret. Quod cum compertum fuisset per
					<lb/>omnes civitates et castra illius provinciae et totius vallis Salinarum, territi omnes, legatos, qui
					<lb/>pacem postulent, mittunt: munera plurima dantes, fortissima castra enerviter reddunt in
				<lb/>servitutem, juramentis et obsidibus foederantur.</p>
			</div>
			<div type="chapter">
				<head><lb/>XX.</head> <p>Sic, terra ad suam et fratris fidelitatem pro libito ordinata, plurimum pecuniae,
					<lb/>quam acceperat, in Apuliam fratri per legatos misit, eventus suos, qualiter egerit, mandans.
					<lb/>Ipse vero castrum, quod Nicefola dicitur, studiosissime turribus et propugnaculis firmans,
					<lb/>armatis militibus munivit, omnibus, quae ad victum necessaria erant, sufficienter introductis.
					<lb/>Guiscardus vero, pecunia, quae sibi a fratre directa est, accepta, et strenuitate eius
					<lb/>agnita, plurimum gavisus est, eiusque colloquium desiderans, ut ad se venire acceleret, mandat.
					<lb/>Ille, sex tantummodo militibus acceptis et reliquis ad tuendum castrum, quod fecerat, et
					<lb/>provinciam premendam, ne fraudem praesumeret, relictis, in Apuliam ad fratrem venit. A
					<lb/>quo, cum decenter fuisset susceptus, eventus suos alternatim conferentes, mutua collocutione
				<lb/>laetati sunt.</p>
			</div>
			<div type="chapter">
				<head><lb/>XXI.</head> <p>Sicque cum fratre moratus est, donec communi consilio, paratis his, quae ad
					<lb/>expeditionem necessaria erant, maxima manu equitum et peditum juga montium Calabriae
					<lb/>transcendentes, versus Regium incedunt. At cum in vallem Salinarum ventum est, Guiscardus,
					<lb/>audiens Reginenses omnia circumquaque, quae ad victum necessaria erant, secum infra
					<lb/>urbem clausisse et nihil relictum, quod exercitui congruum foret, providens ne obsidenda
					<lb/>urbe famis angustia exercitum propelleret, Rogerium fratrem cum trecentis militibus versus
					<lb/>castrum, quod Geracium dicitur, in praedam dirigit, summopere admonens ut, quidquid ad
					<lb/>victus necessaria rapere posset, apud Regium exercitui deferret. Ipse, recto itinere gradiens,
				<lb/>urbem obsidere accelerat.</p>
			</div>
			<div type="chapter">
				<head><lb/>XXII.</head> <p>Rogerius vero, studens ad gratiam fratris et totius exercitus, quod sibi injunctum
					<lb/>erat, peragere, altissimos colles cum profundissimis vallibus perlustrans, ut fidelis et studiosa
					<lb/>apes, onustissimus ad exercitum cum maxima praeda rediit: jamque pene deficientes omnes
					<lb/>abundantia recreavit. Guiscardus vero, videns se versus civitatem minus proficere et exercitum
					<lb/>hiemis asperitate tardari, obsessionem solvens, discensionibusque omnibus datis, ipse
				<lb/>apud Majam, hiemandi gratia, cum paucis secessit.</p>
			</div>
			<pb n="20"/>
			<div type="chapter">
				<head><lb/>XXIII.</head> <p>Rogerius itaque, cum quod militibus suis largiretur minus abundaret, et ipsi
					<lb/>sibi in exigendo importuniores essent, a fratre expetit. Ille vero, pravorum consilio usus
					<lb/>versus eum, cum caeteris largus esset, illi strictior quam oportebat esse coepit. Videbat
					<lb/>denique, propter strenuitatem quam habebat, militiam juvenum totius Apuliae ei, potius quam
					<lb/>sibi, adhaerere: unde, et ne contra se insolesceret metuebat, et, ut paucis contentus secum
					<lb/>moraretur, penuria cogere volebat. Porro ille, ut magni animi erat, sciens se sic a fratre
					<lb/>tractari, ut degenerem vel indignum, qui, gradatim ad alta, ut ille fecerat, et jam ipse,
				<lb/>fortuna sibi favente, scanderet, irato animo a fratre recedens, in Apuliam se contulit.</p>
			</div>
			<div type="chapter">
				<head><lb/>XXIV.</head> <p>Quod audiens frater suus Guillelmus, comes videlicet totius Principatus, legatos
					<lb/>mittens, ut ad se veniat, invitat: quae habet simul accipiat, nihil se, exceptis uxore et
					<lb/>liberis, ab illo proprium habere velle repromittens. Veniens itaque, honore, quo decebat,
					<lb/>susceptus est. Aliquandiu cum ipso commoratus, tandem castrum, quod Scalea dicitur, ab
					<lb/>ipso accepit; propter quod multas incursiones versus Guiscardum faciens, circumquaque
					<lb/>lacessivit. Quod cum Guiscardo relatum fuisset, exercitu commoto, idem castrum obsessum
					<lb/>vadit, et oliveta et vineas, quae urbi contigua erant, vastat. Guillelmus autem, milites eius
					<lb/>crebris congressibus et hastili robore militariter deiciens, numero minuebat. Ille vero, cernens
					<lb/>se versus urbem minus proficere et numerum suorum cotidie magis deficere, ne majori damno
				<lb/>gravaretur, consilio habito, a loco recessit.</p>
			</div>
			<div type="chapter">
				<head><lb/>XXV.</head> <p>Non multo post, per internuntios pace ad tempus inter ipsos facta, invitatus
					<lb/>a fratre, Rogerius cum sexaginta militibus fidis sibi servitum vadit, ubi quidem plurimum
					<lb/>penuriarum passus est, sed latrocinio armigerorum suorum in multis sustentabatur. Quo quidem
					<lb/>ad eius ignominiam non dicimus, sed, ipso itaque praecipiente, adhuc viliora et reprehensibiliora
					<lb/>de ipso scripturi sumus, ut pluribus patescat quam laboriose et cum quanta angustia
					<lb/>a profunda paupertate ad summum culmen divitiarum vel honoris attigerit. Habebat siquidem
					<lb/>armigerum quendam, Blettinam nomine, coram quo nil tuebatur, ad quod furandum intendebat.
					<lb/>Hic ipse penuriosus adhuc juvenis, postmodum ditissimus futurus comes, cum esset
					<lb/>cupiens quosdam equos, quos apud Melfam in cuiusdam domo viderat, ad hoc persuasit, ut,
				<lb/>secum vadens, nocturno furto exstractos, abduceret.</p>
			</div>
			<div type="chapter">
				<head><lb/>XXVI.</head> <p>Curriculo itaque mensium duorum fratris servitium studiose peragens, cum
					<lb/>ab ipso nil inter se et omnes suos, causa remunerationis, excepto uno tantum equo, accepisset,
					<lb/>quamvis non legerat, tamen quasi naturaliter sciens illud Sallustianum proverbium:<hi rend="italic">Frustra
					<lb/>niti et ad extremum nihil, nisi odium fatigando quaerere, cum demum ad extrema dementia
					<lb/>est, quod bene servienti fortuna necessaria est</hi>, sibi vero eam minus bene favere, cum fratre
					<lb/>pluribus verbis altercatus, foedere, quod inter se ad tempus habebant, reddito, Scaleam
					<lb/>reversus est, statimque in eodem vespere apud castrum, quod Narencium dicitur, milites suos
					<lb/>castra Guiscardi praedatum mittens, provinciam spoliavit. At dum illos, quos praedaturi
					<pb n="21"/>
					<lb/>miserat, apud Scaleam praestolatur, Bervenis quidam, a Melfa veniens, nuntiat melfetanos
					<lb/>mercatores, onustos pretiosis opibus, a Melfa versus Melfam haud procul a castro transire.
					<lb/>Quo audito, non minimum gavisus, equum insiliens, inter Gisualdum et Carbonariam, cum
					<lb/>tredecim tantum militibus, mercatoribus occurrit; captosque Scaleam deduxit; omniaque, quae
					<lb/>secum habebant, diripiens, ipsos etiam redimere fecit. Hac pecunia roboratus - largus
					<lb/>distributor-centum sibi milites allegavit, quibus, totam Apuliam crebris et diversis incursionibus
					<lb/>dilacerans, Guiscardum in tantum sollicitum reddebat, ut, adcquirendae Calabriae
				<lb/>oblitus, jam quod acquisierat pene amitteret.</p>
			</div>
			<div type="chapter">
				<head><lb/>XXVII.</head> <p>Anno MLVIII clades permaxima et flagellum irae Dei, ut credimus, peccatis
					<lb/>exigentibus, divinitus immissum, totam Calabriae provinciam, curriculo trium mensium, martii
					<lb/>videlicet, aprilis et maji, in tantum attrivit, ut, trino morbo mortem sibi imminere cernentes,
					<lb/>cum unum ad vitae periculum sufficere posset, vix aliquid quodvis horum, nedum tria simul
					<lb/>furiosissime detonantia pericula, se evadere posse existimarent. Nam una ex parte gladius
					<lb/>a Normannis, vix alicui parcens, desaeviebat; ex alia vero fames, viribus exhaustis, perlanguida
					<lb/>aestuabat; tertia vero pugna mortalitatis, horribiliter defluens, vix aliquem intactum
					<lb/>permittens evadere, ut in arenti arundineto laxis habenis furens incendium, percurrebat.
					<lb/>Pecunias habentes, quid emerent non habentes, atque ipsos liberos, ex ingenuitate plorantes,
					<lb/>vili pretio in servitium venundantes, dum, ubi illud ad victus utilitatem expenderetur, non
					<lb/>inveniebant, ad augmentum doloris sui propter amissionem, incassa venditione liberorum,
					<lb/>quasi quarta calamitate cruciabantur. Recentis carnis absque pane comestio, dyssenteriam
					<lb/>faciens, multos deiciebat, quosdam autem spleniticos faciebat. Quadragesimae sanctam observantiam,
					<lb/>a sanctis et religiosis patribus catholice contractam, angustia dissolvit, in tantum
					<lb/>ut, non solum lactis vel casei verum etiam carnis comestione, reliquis temporibus concessa,
					<lb/>etiam ab ipsis, qui alicuius honestatis antea videbantur, violaretur. Sic herbarum virentia
					<lb/>olera, quibus pulmentaria fieri solent, terrae sterilitas substraxerat; ubi vero inveniebantur,
					<lb/>quadam pruina vitiati aëris decocta, plus obesse quam prodesse, degustata, videbantur. Fluvialibus
					<lb/>carectis et quarundam arborum corticibus cum castaneis et quercinis sive ilicinis
					<lb/>nucibus, quas glandes dicimus, porcis substractis, et mola post exsiccationem tritis, panes
					<lb/>facere, modico milii admixto, tentabant. Crudae radices, cum solo sale degustatae, ventris
					<lb/>tumorem cum pallore vultus excitantes, vitalia intercludebant. Matres pietatis affectu ab
					<lb/>ipso liberorum ore cibum rapere, potius quam administrare, impudenti violentia satagebant.
					<lb/>Sic trino flagello usque ad novas fruges attriti sunt. Sed, novis frugibus supervenientibus,
					<pb n="22"/>
					<lb/>fames quidem propulsa est, gladius vero mortalitatis acutior factus est. Nam corpora, famis
					<lb/>penuria vacuata et cibo insueta, quanto abundantiori cibo contra usum intemperanter reficiebantur,
				<lb/>tanto citius periclitabantur.</p>
			</div>
			<div type="chapter">
				<head><lb/>XXVIII.</head> <p>Calabrenses denique, genus semper perfidissimum, cum viderent, fratribus
					<lb/>inter se dissidentibus, sese a nemine visitari, coeperunt jugum Normannorum a se excutere et
					<lb/>servitium, quod juraverant, vel tributum minime persolvere. Unde et simulatione fidelitatis
					<lb/>traditione composita, castrum Neocastrense accipientes, sexaginta Normannos, qui ad tuendum
				<lb/>ibi castrum relicti erant, una die peremerunt.</p>
			</div>
			<div type="chapter">
				<head><lb/>XXIX.</head> <p>Quod cum Guiscardo renuntiatum esset, videns se Calabriam perdere et
					<lb/>Apuliam totam turbari, fratrem per legatos accersiens, pacem cum ipso fecit, concedens ei
					<lb/>medietatem totius Calabriae a jugo montis Nichifoli et montis Sckillacii, quod acquisitum
				<lb/>erat, vel quousque Regium essent acquisituri.</p>
			</div>
			<div type="chapter">
				<head><lb/>XXX.</head> <p>Post haec Robertus Guiscardus, uxorem habens suae gentis honestam et praeclari
					<lb/>generis natam, Alberadam nomine, ex qua habebat filium nomine Marcum, quem alio
					<lb/>nomine dicebant Boamundum, consanguinitate adnumerata, canonicis sanctionibus contrarius
					<lb/>esse nolens, conjugium solvit; filiamque Gaimari, Salernitani principis, Sigelgaytam nomine,
				<lb/>sibi in matrimonium copulavit.</p>
			</div>
			<div type="chapter">
				<head><lb/>XXXI.</head> <p>Anno ab incarnatione Domini MLVIII, hanc apud Salernum desponsatam,
					<lb/>antequam convenirent, Rogerio fratri procurandam committens, ipse, ut Gisulfi, fratris puellae,
					<lb/>votum ageret, duo castra, quae Guillelmus, frater suus, comes Principatus, in haereditate
					<lb/>illius firmaverat, quibus ipse tamen plurimum infestus erat, dirutum vadit. Inde Melfam
				<lb/>regressus, solemnes nuptias celebravit.</p>
			</div>
			<div type="chapter">
				<head><lb/>XXXII.</head> <p>Quibus expletis, Rogerius, Guillelmo fratri cum gratiarum actione Scaleam
					<lb/>rediens, rogatus a Guiscardo, in Calabriam venit. Castrumque Melitense, a fratre sibi
					<lb/>haereditaliter deliberatum, habens, rebelles Calabros circumquaque impugnare coepit. Quadam
					<lb/>vero die, cum Oppidum castrum oppugnaret, episcopus Cassanensis et Giracii praesopus,
					<lb/>quem nos praepositum dicimus, maximo exercitu concitato, castrum, quod Sancti Martini
					<lb/>dicitur, in valle Salinarum positum, oppugnatum vadunt, anno Dominicae incarnationis
					<lb/>MLVIIII. Quod cum Rogerio nuntiatum fuisset, ab obsesso recedens, citato cursu, ubi
					<lb/>eos esse audivit, advolat. Impetu facto, certamen iniit, omnesque quasi circumagens, vix
					<lb/>unum evadere permisit: de quorum spoliis et equis et armis omnes suos abundantes fecit.
					<lb/>Quamobrem Calabria, etsi non ex toto oboediens, tamen a vicinitate eius tremula, minus
				<lb/>eum prior irritare praesumebat.</p>
			</div>
			<pb n="23"/>
			<div type="chapter">
				<head><lb/>XXXIII.</head> <p>Robertus igitur Guiscardus, rogatus a fratre suo, Capitanatae comite, Gaufredo,
					<lb/>ut contra sibi reluctantes auxilium laturus in terram, quae Tetium dicitur, quam,
					<lb/>ut suos fines dilataret, debellare coeperat, veniret, in fratris sui Rogerii strenuitate plurimum
					<lb/>fidens, ut ad se, secum illuc iturus, quam citissime veniat, invitat. Ille autem, invitatione
					<lb/>suscepta et necessitate fratris sui Gaufredi cognita, quamvis suis utilitatibus disponendis
					<lb/>occupatus esset, tamen, quia semper sibi mos fuit amicorum utilitatibus, ut suis, subvenire,
					<lb/>accuratissime versus fratrem auxilium accelerat. Sicque, exercitu commoto, utrique, in
					<lb/>auxilium fratris aciem dirigentes, Guillimacum castrum oppugnantes capiunt. Galterium, qui
					<lb/>castro principabatur, captivum ducentes in Apuliam, oculos effodiunt, ne si, oculos habens
					<lb/>in posterum, a captione quando liberaretur, fratri iterum molestus fieret. Hic sororem quandam
					<lb/>habebat, quae cum ipso in captione abducta est. Quae etiam tantae pulchritudinis
					<lb/>fuisse testatur, ut, si aliquando ad mare balneatum venisset, vel causa experientiae in aliquo
					<lb/>piscoso flumine crura deponeret, pisces, albedine eius delectati, adnatabant, ut etiam manu
				<lb/>capi possent.</p>
			</div>
			<div type="chapter">
				<head><lb/>XXXIV.</head> <p>Tunc comes Gaufredus, Guillimacum castrum adjutorio fratris adeptus,
					<lb/>totam Teatinam provinciam fortiter debellare coepit. Robertus vero Guiscardus cum Rogerio
					<lb/>fratre in Calabriam secessit; ubi ad utilitatem suam et fratris plurima disponens, et
					<lb/>usque Regium praedatum vadens, Rogerio in Calabria remanente, ipse in Apuliam hiematurus
				<lb/>regressus est.</p>
				<p><lb/>Hieme vero transita, magno desiderio Regium adipiscendi ardens, commeatu et reliquis,
					<lb/>quae necessaria erant, magno studio praeparatis, plurimumque exercitum anno Dominicae
					<lb/>incarnationis MLIX congregans, Calabriam venit; fratremque secum accipiens, tempore
					<lb/>quo messes colligi incipiebant, Regium praeoccupans obsedit. Porro, illis quasi pro
					<lb/>vita tuenda sese fortiter defendentibus, utrique fratres, certatim suos cohortantes, ad oppugnationem
					<lb/>castri excitant: unde, cum hostes interdum prosiliunt, multa militariter ab ipsis
					<lb/>perpetrata sunt. Nam Rogerius, ne, alios ad militiam arrigens, ipse refugere diceretur, in
					<lb/>omni congressu sese sociis praeponens, quendam fortissimum et enormi corpore virum, exercitui
					<lb/>Normannorum multis contumeliis exprobrantem, quem omnes quasi gigantem exhorrebant,
					<lb/>impetu factu, hastili robore deiciens, interfecit. Hoc itaque taliter interfecto, reliqui, qui
					<lb/>intra castrum erant, territi, cum viderent machinamenta ad urbem capiendam parata, eamque
					<lb/>usque perduci, viribus suis diffidentes, pactione facta, ut duobus, qui caeteris principari videbantur,
					<lb/>cum omnibus suis abire liceret, caeteri omnes, urbe reddita, ditioni Normannorum
				<lb/>se subdiderunt. Abeuntes vero sese in castro, quod Sckillacium dicitur, receperunt.</p>
			</div>
			<div type="chapter">
				<head><lb/>XXXV.</head> <p>Igitur Robertus Guiscardus, accepta urbe, diuturni desiderii sui compos effectus,
					<lb/>cum triumphali gloria dux efficitur. Magnasque gratias cum meritorum recompensatione
					<pb n="24"/>
					<lb/>fratri et reliquo exercitui, quorum auxilio tanti culmen honoris attigerat, referens,
					<lb/>fratrem cum exercitu per urbes et castra totius provinciae, ut suo imperio subdantur, dirigit,
				<lb/>ipse interim a labore se apud Regium recreans.</p>
			</div>
			<div type="chapter">
				<head><lb/>XXXVI.</head> <p>Rogerius vero, huius artis non ignarus, sapienter exercitum ducens, brevi
					<lb/>spatio temporis, nunc minis terrendo, nunc blandimentis mulcendo, undecim famosissima castra
					<lb/>lucratus est, in tantum ut jam in tota Calabria nec unum castrum reluctari praesumeret,
				<lb/>excepto solo Sckillacio, quod illi tenebant, qui a Regio exierant.</p>
			</div>
			<div type="chapter">
				<head><lb/>XXXVII.</head> <p>Quod Rogerius obsidens, cum videret celeriter non posse capi, exercitum
					<lb/>vero suum laboris taedio affici, castellum quoddam ante portam firmavit militibus, qui Sckillacium
					<lb/>sollicitarent, et his, quae militibus necessaria erant, muniens, exercitum ab expeditione
					<lb/>solvit. Porro illi, qui a Regio Sckillacium ingressi fuerant, cum viderent se ab illis
					<lb/>nimium infestari, quos Rogerius in novo castello ad hoc posuerat, nec diu ferre posse, de
					<lb/>nocte navem ingressi, Costantinopolim aufugiunt. Sckillacenses vero, Rogerio arcessito, pacem
					<lb/>anno Domini MLIX facientes, castrum reddunt. Sicque tota Calabria, in cospectu
				<lb/>Guiscardi ducis et Rogerii fratris sui sedata, siluit.</p>
			</div>
			<div type="chapter">
				<head><lb/>XXXVIII.</head> <p>Sed, ne aliquis existimet illos, qui in Apuliam cum aliis fratribus non venerunt,
					<lb/>minoris valentiae a reliquis fratribus fuisse, et ideo in Normannia remansisse, de
					<lb/>Serlone pauca dicenda sunt. Hic denique, cum in Normannia inter militia laudabiliores
					<lb/>appretiaretur, a quodam potente injuriam passus, dum vindicare studet, illum interficit.
					<lb/>Unde iram Roberti comitis, filii Riccardi secundi, patris vero famosissimi regis Anglorum
					<lb/>Willelmi, ferre non valens, in Britanniam declinavit. Ubi aliquandiu commoratus, omnium
					<lb/>gratiam strenuitate sua obtinuit; perque legatos pacem a comite Roberto expetens, nec obtinens,
				<lb/>multis incursionibus Normanniam lacessivit.</p>
			</div>
			<div type="chapter">
				<head><lb/>XXXIX.</head> <p>Et cum quodam tempore idem comes Robertus in confini Franciae et Normanniae
					<lb/>castrum, quod Teulerias dicitur, obsedisset, miles quidam francigena, a castro de die
					<lb/>in diem exiens et singulare certamen ab exercitu Normannorum expetens, multos prosternebat.
					<lb/>Comes vero, damnum suorum timens, omnibus interdixerat ne aliquis illi obviaret;
					<lb/>sic suis excusationem tribuens, ut, cum quod periculosum erat, refugerent, non hoc jam timori
					<lb/>sed principis interdictioni ascriberent. Quod cum Serloni in Britannia, ubi tunc temporis
					<lb/>morabatur, relatum fuisset, ignominiam populi sui non ferens, duobus tantum armigeris comitatus,
					<lb/>Teulerias venit: summo diluculo ante portam singulare certamen offerens, de equo
					<lb/>hasta innixus expectat. Porro ille, qui alios dejcere solitus erat, indignatus, cum maximo
					<lb/>furore splendidus in armis, frementi equo advolat: quis sit, requirit, ut a loco recedat, vitam
					<lb/>tuendo hortatur. Illo nomen revelante, sed a loco recedere nolente, dum fortiter congreditur,
					<lb/>aliorum prostrator forti hastili prosternitur. Serlo, pluribus utriusque partis aspicientibus,
					<lb/>non tamen quis esset scientibus, victor ad gloriam Normannorum efficitur. Sicque
					<pb n="25"/>
					<lb/>caput abscissum, lanceae superponens, per medium castrorum, suae gentis nulli verbum faciens,
					<lb/>in Britanniam redire accelerat. Comes ergo legatum mittens, quisnam sit perscrutari jubet,
					<lb/>et ut ad se veniat praecipit. Sed, cum renuntiatum fuisset hunc Serlonem, filium Tancredi,
					<lb/>esse et a Britannia, causa imperium a populo suo propellendi, venisse, se autem iram
					<lb/>principis, quia offensus erat, declinare, et patria, quamvis penuriosum, libenter donec principis
					<lb/>ira sedetur, dum ipse jusserit, exulare, comes, pietate motus, et tanto viro ulterius
					<lb/>carere nolens, ad se jubet accersiri. Venienti occurrit, gratiam suam indulget, osculo secure
					<lb/>reddit; quae habita amiserat restituit; uxori, cui plures possessiones competebant, auget; inter
				<lb/>sibi familiariores retinet.</p>
			</div>
			<div type="chapter">
				<head><lb/>XL.</head> <p>De Tancredo vero, tantorum filiorum patre, aliquid memoria dignum dicere
					<lb/>haud absurdum est. Tempore quippe juventutis suae, militaribus exercitiis deditus, diversarum
					<lb/>regionum et principum curias perlustrans, multa strenue, laudis avidus, agendo, cum
					<lb/>ipsa laude etiam plurima lucratus est. Cum autem esset in familia comitis Normannorum,
					<lb/>Riccardi secundi,- quartus a Rodlo duce fuit - quadam die idem princeps, venatum pergens,
					<lb/>- tali enim exercitio, ut mos est divitibus, non minimum delectabatur - aprum mirae enormitatis,
					<lb/>quem singlare dicunt, movit. Erat autem sibi mos, sicut et pluribus aliis potentibus
					<lb/>est, ut venationem, quam ipse, moveret, nullus, praeter ipsum, occidere praesumeret. Porro,
					<lb/>canibus aprum velocius insequentibus, cum comes prae opaca densitate spinosi saltus tardius
					<lb/>insequeretur, canibus infestioribus, aper timens a cauda lacerari, rupe quadam inventa, ipsa
					<lb/>pro muro a cauda utitur et dentosum caput ad se tuendum canibus offert. Sicque, canibus
					<lb/>venatoris auxilio destitutis, cum jam aper de ipsis spumante dente multas strages faceret, casu
					<lb/>Tancredus supervenit, visaque strage molossorum, quamvis morem principis non ignoraret,
					<lb/>tamen succurrendum canibus accelerat. Aper vero, ipso viso, canibus spretis, firmo impetu
					<lb/>super eum irruit. Sed Tancredus, cum esset fortis viribus, audaci ense illum suscipiens,
					<lb/>non quidem ictu feriendo, sed acuto mucrone per durissimam frontem usque ad praecordia
					<lb/>impingendo, capulum fronti adjunxit, nihilo ex longissimo ense praeter capulum extra corpus
					<lb/>apri remanente. Sicque dejecto, ensem in fronte relinquens, ipse, ne a comite hoc fecisse
				<lb/>deprehenderetur, longius avulsus est.</p>
				<p><lb/>Comes vero, inveniens aprum mortuum, miratus, utrum vulnus aliquod habeat socios
					<lb/>lustrare jubet; deprehensoque ense adhuc in fronte fixo, impulsum miratur; cuius ensis sit,
					<lb/>requirit; ne se huius facti actor celet, ita condonatur. At, cum a Tancredo factum depraehensum
					<lb/>fuisset, a comite et caeteris omnibus plurima laude extollitur: et, cum antea in
					<lb/>pretio fuerit, majori deinceps habitus est. Denum in curia comitis, decem milites sub se
					<lb/>habens, servivit. Nunc vero, qui non quidem omnia, quae memoranda forent, sed pauca
					<lb/>quae fama didicimus, ab ipsis fratribus in Apulia, vel circa Calabriam facta, quamvis rustico
					<lb/>stilo exaravimus, ad ea quae apud incredulam Siciliam gesta sunt, qualiterve diu rebellis
					<lb/>subjugata sit, intentionem vertamus, ita tamen ut, cum opportunitas experierit, illa quae
				<lb/>postea in Apulia, vel Roma, sive Graecia facta sunt, suo loco oblivione non praetereantur.</p>
				<p><lb/>PRIMI LIBRI FINIS </p>
			</div>
		</div>
		<pb n="27"/>
		<div>
			<head><lb/>SUMMARIUM CAPITUM QUAE SECUNDO LIBRO CONTINENTUR.</head>
			<p><lb/>CAPUT PRIMUM. Comes Rogerius primum Siciliam intrat.</p>
			<p><lb/>CAPUT SECUNDUM. Dux Robertus Regium et totam Calabriam procurandam delegat; ipse
			<lb/>in Apuliam vadit.</p>
			<p><lb/>CAPUT TERTIUM. Betumen, admiraldus Siciliae, a suis expulsus, apud Regium ad comitem venit.</p>
			<p><lb/>CAPUT QUARTUM. Consilio Betumenis comes Rogerius in Siciliam iterum vadit.</p>
			<p><lb/>CAPUT QUINTUM. Comes Rogerius cum Messanensibus proeliatur.</p>
			<p><lb/>CAPUT SEXTUM. Mare turbatum sedari comes Rogerius voto obtinet.</p>
			<p><lb/>CAPUT SEPTIMUM. Quod praeda, super paganos accepta, Deo in sacrificium ingrata non sit.</p>
			<p><lb/>CAPUT OCTAVUM. Panormitani, ut nostris transire volentibus prohibeant, Farum navigio veniunt.</p>
			<p><lb/>CAPUT NONUM. Nostri, transitum sibi turbari videntes, adjutorem implorant.</p>
			<p><lb/>CAPUT DECIMUM. Comes, nescientibus hostibus, de nocte transiens, Messanam accepit.</p>
			<p><lb/>CAPUT DECIMUM PRIMUM. Sarracenus quidam sororem fugiendo deficientem interfecit.</p>
			<p><lb/>CAPUT DECIMUM SECUNDUM. Panormitani, se elusos cognoscentes, recedunt, et dux liber
			<lb/>transit.</p>
			<p><lb/>CAPUT DECIMUM TERTIUM. Dux et comes, Messanam pro libito suo ordinantes, Ramectam
			<lb/>obsessum vadunt.</p>
			<p><lb/>CAPUT DECIMUM QUARTUM. Christiani de valle Deminae comiti et duci munera offerunt.</p>
			<p><lb/>CAPUT DECIMUM QUINTUM. Dux et comes Certurbium oppugnant.</p>
			<p><lb/>CAPUT DECIMUM SEXTUM. Nostri a planicie Paternionis super fluvium Guedetam castrametati
			<lb/>sunt.</p>
			<p><lb/>CAPUT DECIMUM SEPTIMUM. A nostris cum Sarracenis bellum conficitur.</p>
			<p><lb/>CAPUT DECIMUM OCTAVUM. Propter vicinam hiemem expeditio solvitur, et Christiani Traynam dedunt.</p>
			<p><lb/>CAPUT DECIMUM NONUM. Comes Rogerius uxorem ducit.</p>
			<p><lb/>CAPUT VICESIMUM. Comes, nuptiis celebratis, in Siciliam vadit.</p>
			<p><lb/>CAPUT VICESIMUM PRIMUM. Comes a duce irato animo recedit.</p>
			<p><lb/>CAPUT VICESIMUM SECUNDUM. Betumen in Sicilia occiditur.</p>
			<p><lb/>CAPUT VICESIMUM TERTIUM. Dux fratrem comitem apud Miletum obsessum vadit.</p>
			<pb n="28"/>
			<p><lb/>CAPUT VICESIMUM QUARTUM. Comes Geracium traditione capit; et dux apud Geracium capitur.</p>
			<p><lb/>CAPUT VICESIMUM QUINTUM. A militibus ducis comes, ut fratri succurrat, invitatur.</p>
			<p><lb/>CAPUT VICESIMUM SEXTUM. Comes, Geracium obsidens, ducem a captione liberat.</p>
			<p><lb/>CAPUT VICESIMUM SEPTIMUM. Castro, quod dux apud Melitum firmaverat, a militibus comitis
			<lb/>capto, ducissa Tropeam aufugit.</p>
			<p><lb/>CAPUT VICESIMUM OCTAVUM. Dux comiti Calabriam partit.</p>
			<p><lb/>CAPUT VICESIMUM NONUM. Graeci apud Traynam comiti fraudem machinantur.</p>
			<p><lb/>CAPUT TRIGESIMUM. Comes, a Sarracenis captus, se ipsum ense liberat.</p>
			<p><lb/>CAPUT TRIGESIMUM PRIMUM. Comes in Calabriam vadit.</p>
			<p><lb/>CAPUT TRIGESIMUM SECUNDUM. Comes cum Arabicis Castri- Johannis proeliatur.</p>
			<p><lb/>CAPUT TRIGESIMUM TERTIUM. Bellum Cerami, ubi sanctus Georgius apparuit.</p>
			<p><lb/>CAPUT TRIGESIMUM QUARTUM. Pisani comitem, ut Panormum obsessum vadat, invitant.</p>
			<p><lb/>CAPUT TRIGESIMUM QUINTUM. Milites Comitis, hostibus territis, Turonem, qui postea Guarzonis
			<lb/>dictus est, ascendunt.</p>
			<p><lb/>CAPUT TRIGESIMUM SEXTUM. Nostri a tarantis vexantur.</p>
			<p><lb/>CAPUT TRIGESIMUM SEPTIMUM. Ayellum a duce oppugnatur.</p>
			<p><lb/>CAPUT TRIGESIMUM OCTAVUM. Castrum apud Petrelejum fit.</p>
			<p><lb/>CAPUT TRIGESIMUM NONUM. Dux Montempilosum obsidet.</p>
			<p><lb/>CAPUT QUADRAGESIMUM. Dux Barum obsidet.</p>
			<p><lb/>CAPUT QUADRAGESIMUM PRIMUM. Comes Rogerius cum Sarracenis proeliatur.</p>
			<p><lb/>CAPUT QUADRAGESIMUM SECUNDUM. Columbae Panormi suos victos nuntiant.</p>
			<p><lb/>CAPUT QUADRAGESIMUM TERTIUM.Dux auxilio comitis Rogerii Barum capit.</p>
			<p><lb/>CAPUT QUADRAGESIMUM QUARTUM. Stilum duci reconciliatur.</p>
			<p><lb/>CAPUT QUADRAGESIMUM QUINTUM.Panormus capitur.</p>
			<p><lb/>CAPUT QUADRAGESIMUM SEXTUM.Serlo occiditur.</p>
		</div>
		<pb n="29"/>
		<div type="book">
			<head><lb/>INCIPIT LIBER SECUNDUS.</head>
			<p><lb/>Si quaeritur quod, Calabria vel Apulia, jam ex parte non autem ex toto, -quantum
				<lb/>ad ea quae in eis facta sunt- descriptis, apud Siciliam describentes transeamus, iterum,
				<lb/>quasi digressionem facientes, ad eundem stilum reducturi, sciendum est quod unaquaeque res
				<lb/>describenda suum locum, quantum ad tempus quo facta est, exigit, ut rationis series recto
				<lb/>tramite testatur, ut quae priora facta sunt, praecedant, quae vero posteriora subsequendo
			<lb/>describantur.</p>
			<p><lb/>Comes enim Rogerius, cum primum Siciliam debellaturus egressus est, quae apud Calabriam
				<lb/>habebat, non deseruit; sed, cum opportunitas exigebat, exercitu in Siciliam interim
				<lb/>dimisso, ipse ad sua negotia disponenda redibat. Multotiens etiam duci fratri auxilium laturus,
				<lb/>vel certe in majoribus et dubiis rebus consilium daturus, ut strenuus miles et vir magni
			<lb/>consilii, in Apuliam usque transibat.</p>
			<div type="chapter">
				<head><lb/>I.</head> <p>Elegantissimus igitur juvenis comes Calabriae, Rogerius, cum apud Regium cum
					<lb/>fratre duce, tota Calabria debellata, moraretur, Siciliam incredulam audiens, et brevissimo
					<lb/>mari interposito ex proximo intuens, ut semper dominationis avidus erat, ambitione adipiscendi
					<lb/>eam captus est, duo sibi proficua reputans, animae scilicet et corporis, si terram, idolis deditam,
					<lb/>ad cultum divinum revocaret, et fructus vel redditus terrae, quos gens Deo ingrata
					<lb/>sibi usurpaverat, ipse, in Dei servitio dispensaturus, temporaliter possideret.
					<lb/>Haec secum animo revolvens, eorum, ad quae animum intendebat, non tardus executor,
					<lb/>cum sexaginta tantum militibus, periculosissimo quamvis brevi pelago inter Scillam et Caribdim
					<lb/>navaliter sese committens, Siciliam explorat et gentis suae militiam tentatum transmeando
				<lb/>vadit.</p>
				<p><lb/>Est portui, quo applicuerunt, populosa civitas proxima, quae, a <hi rend="italic">messe</hi> vocabulum trahens,
					<lb/>-eo quod totius regionis messes, quantum Romanis in tributum antiquitus persolvebatur, illuc
					<lb/>congregari solebat-Messana vocata est. Huius urbis cives, quorum plurima multitudo erat,
					<lb/>hostes suos fines pervasisse cognoscentes, plurimum indignati, maxime quod paucos numero
					<lb/>videbant, urbis portas maximo impetu prosilientes, ipsos occupatum vadunt. Porro comes,
					<pb n="30"/>
					<lb/>ut semper astutissimus et militia callens, primo timore simulato, cum eos longius ab urbe
					<lb/>seduxisset, impetu facto, acerrime super eos irruens, in fugam vertit. Sicque extremos quosque
					<lb/>cedendo, usque in portam civitatis longo reditu fugientibus, visu odibili comminator, reduxit.
					<lb/>Spoliis itaque et equis illorum quos dejecerat acceptis, naves suas ingressus, Regium remeat,
				<lb/>ad ducem fratrem suum.</p>
			</div>
			<div type="chapter">
				<head><lb/>II.</head> <p>Dux deinde Robertus cum comite Rogerio fratre suo in Apuliam hiematurus reversus
					<lb/>est: ubi, quia jam aliquantulum temporis transierat, ex quo abinde recesserat, res suas
					<lb/>quasi ab omnibus esse laesas et minus ordinatas inveniens, tota hieme consilio prudentiae
					<lb/>suae resarciens, ad integrum reparavit. Apuliensesque principes, de novo ducatu accepto
					<lb/>sibi congaudentes, pluribus donans, de expeditione versus Siciliam in proxima futura aestate
				<lb/>facienda permonuit.</p>
			</div>
			<div type="chapter">
				<head><lb/>III.</head> <p>Rogerius vero comes, duce relicto in Apulia, Regium in prima septimana ante
					<lb/>quadragesimam remeavit, ad quem Betumen, admiraldus Siciliae, a Belcamedo, quodam
					<lb/>principe, proelio fugatus, eo quod maritum sororis suae, honestum suae gentis juvenem, vocabulo
					<lb/>Benneclerum occiderat, apud Regium profugus, venit, comitem versus impugnationem
				<lb/>Siciliae multis exhortationibus excitans.</p>
			</div>
			<div type="chapter">
				<head><lb/>IV.</head> <p>De cuius adventu comes non minimum gavisus, eum honorifice suscepit, eiusque
					<lb/>consilio, necdum hieme transacta, hebdomada videlicet proxima ante quadragesimam, cum
					<lb/>centum sexaginta militibus, ipsum Betumen secum, eo quod patriam sciebat, ducens, Farumque
					<lb/>ad Clibanum tegularum transiens, Siciliam invadit. Dumque, Betumene, qui ad se
					<lb/>transfugerat, ductore, versus Melacium praedatum iturus, de nocte, haud longe a civitate
					<lb/>Messanae transiret, obvium habuit quendam sarracenum, militia inter suos nominatissimum,
					<lb/>fratrem scilicet Bennecleri, pro cuius occasione Betumen a Sicilia ejectus fuerat. Hic nempe,
					<lb/>cum in praecedenti vespere persensisset comitem armata manu Siciliam intrasse, militia sua
					<lb/>plus necessario praesumens, a Messana progressus nocturnus hostis, ut sibi aliquod militare
					<pb n="31"/>
					<lb/>nomen in damno hostium acquireret, tentatum ibat. Comes vero Rogerius, inermis, excepto
					<lb/>clypeo solo et ense quo accinctus erat -armiger namque cum armis subsequebatur -socios
					<lb/>praecedebat, oculos intentissime circumquaque ducens. Dumque illum adventantem sub
					<lb/>pallore lunae deprehendisset, perlongum ducens ab armigero arma recipere, ne forte, si etiam
					<lb/>ille sub umbra viseret, aufugeret, impetu facto, solo ense super eum irruens, unoque ictu
					<lb/>medium corripiens, secavit: de corpore, duabus partibus factis, equumque et spolia cuidam
					<lb/>suorum dedit. Inde Melacium et Ramectam usque pertransiens, plurimum praedae accepto,
					<lb/>ad tres lacus juxta Farum, qui Praroli dicuntur, hospitaturus rediit; in crastinum ad ultimas
				<lb/>aquas usque progrediens, praedam, quam acceperat, Regium deferendam navibus posuit.</p>
			</div>
			<div type="chapter">
				<head><lb/>V.</head> <p>Porro Messanenses putantes, quibusdam jam naves ingressis, se illos quasi semipartitos
					<lb/>facilius posse occupare, equitatu et peditatu, omnes ab urbe egressi, invadere vadunt.
					<lb/>Verum, quia ventus contrarius erat, nullus armatorum naves intraverat. Comes vero, cognoscens
					<lb/>eos versus se adventare, Serlonem, nepotem suum, videlicet Serlonis fratris sui filium,
					<lb/>cuius superius in fine primi Libri mentionem fecimus, ne si fugere, sicut et fecerunt, vellent,
					<lb/>liberius possent, sic praemissum, ipse velocius subsecutus dum fugere nituntur, ita intercepit,
				<lb/>ut vix ex tanta multitudine unus evaserit.</p>
			</div>
			<div type="chapter">
				<head><lb/>VI.</head> <p>Messanensibus suorum funera flentibus, comes penes civitatem transiens, in insula
					<lb/>Sancti Jacynti, haud longe ab urbe hospitatum vadit; summoque diluculo Messanam, quasi
					<lb/>viribus exhaustam, oppugnare vadit. Sed Messanensibus, quamvis paucis, qui adhuc supererant,
					<lb/>cum ipsis mulieribus armatis turres et pro pugnacula seseque certatim ut pro vita
					<lb/>defendentibus, comes, ne Sicilia, tali facto excitata, super eum irruat, ad tentoria sua rediens,
					<lb/>de transitu versus Regium tractare coepit. Mare vero turbatum cum periculosum transitum
					<lb/>obstentaret, comes, sapienti usus consilio, totam praedam, quam ceperat, sancto Andronio,
					<lb/>ad ecclesiam suam reaedificandam, juxta Regium dandam proposuerat: destructa quippe erat
					<lb/>noviter. Sicque meritis eiusdem Sancti, ut credimus, aura prospere flante, mare sedatum
				<lb/>sese transmeabile praebens, impune transire permisit.</p>
			</div>
			<div type="chapter">
				<head><lb/>VII.</head> <p>Ne videatur hoc factum, quod praedam Deo obtulerunt, contrarium canonicis
					<lb/>sanctionibus, propter illud quod dicitur:<hi rend="italic">Qui immolat victimam ex rapina vel ex substantia
					<lb/>pauperis, quasi qui victimat filium in cospectu patris</hi>, cum hoc potissimum accipiendum sit
					<lb/>dictum de substantia pauperum Christi, de quibus et alibi dictum est:<hi rend="italic">Beati pauperes spiritu,
					<lb/>quoniam ipsorum est Regnum coelorum</hi>, non esse absurdum scimus, qui Deum nec ore nec
					<lb/>corde confitentur. Sed quod aufertur, Deo offerre haud absurdum videtur, nam acceptis
				<lb/>ingratis utuntur, a quibus ipse largitor non recognoscitur.</p>
			</div>
			<div type="chapter">
				<head><lb/>VIII.</head> <p>Comes igitur Rogerius, toto mense martio et aprili per Calabriam utilitates prudenter
					<lb/>ordinans, navibus et reliquis necessariis commeatibus expeditionem iterum versus Siciliam
					<pb n="32"/>
					<lb/>certatim parat. Majo itaque intrante, dux, ab Apulia cum maximo equitatu Regium
					<lb/>veniens, etiam navalem exercitum per mare venire fecit. Belcamet vero, admiraldus Siciliae,
					<lb/>audiens expeditionem versus Siciliam apparari, naves, quas cattos appellant, quae hostium
					<lb/>transitum impediant, a Panormo in Farum mittens, per aliquot dies hostes transire impediunt.
					<lb/>Nam, quamvis noster navalis exercitus plurimus esset, eorum tamen amplior et fortioribus
					<lb/>navibus abundantior erat. Nostri denique tantummodo germundos et galeas, Sicilienses
				<lb/>vero cattos et golafros, sed et dromundos et diversae fabricae naves habebant.</p>
			</div>
			<div type="chapter">
				<head><lb/>IX.</head> <p>Dux ita sibi transitum turbari videns, cum frate comite et sapientibus exercitus,
					<lb/>accepto consilio, divinum invocat auxilium. Exercitui, ut sacerdotibus confiteantur et, poenitentia
					<lb/>suscepta, omnes communicent, indicit; ipse cum fratre, si terra divino auxilio illis
					<lb/>tribuatur, sese deinceps Deo devotiores futuros voto promittunt, certa fide in mente retinentes
					<lb/>quod scriptum est:<hi rend="italic">In omnibus negotiis tuis Deus adjutorem tibi assume, et habebis
					<lb/>prosperos effectus</hi>. Et quia non est consilium contra Dominum, et quod nulla proficiendi
					<lb/>difficultas est, ubi Spiritus Sanctus cooperator adest, in omnibus, quae facere disponebant,
				<lb/>Deum ordinatorem et fortiorem gubernatorem lacrimabili compunctione cordis implorant.</p>
			</div>
			<div type="chapter">
				<head><lb/>X.</head> <p>Comes itaque Rogerius, videns hostes ex altera ripa contra suum exercitum adjacere
					<lb/>et nusquam promoveri, ad callida argumenta, ut solitus erat, ac si legisset:<hi rend="italic">Quid refert?
					<lb/>Armis contingat palma dolisve</hi>, convertitur, consiliumque duci dedit: ut, ibidem cum exercitu
					<lb/>remanens, sese hostibus ostentaret; ipse interim, cum centum quinquaginta militibus Regium
					<lb/>usque progrediens, navibusque sibi abinde sub nocturna umbra contraductis, mare, nescientibus
					<lb/>hostibus, transiens, Siciliam invaderet. Duce vero, timore amittendi fratrem, hoc negante
					<lb/>et dicente se nil per fratris mortem lucrari velle, sed potius fratris vitam omni lucro
					<lb/>praeponere, Regium, praemissis navibus, ipse comes cum trecentis militibus subsecutus, ut
					<lb/>semper militia praesumptuosus et magnarum rerum attentator, mare, incertis hostibus, impune
					<lb/>transiens, ad locum, qui Trium Monasterium dicitur, applicuit; navesque remittens, ne forte
					<lb/>aliquis suorum ad illas refugeret, Messanam oppugnatum vadit. Quam inermem inveniens
					<lb/>- nam jamdudum defensores eius peremerat - urbe capta, turres et propugnacula eius
					<lb/>diruit: quos invenerunt interfectis, quibusdam vero ad Panormitanas naves transfugientibus,
				<lb/>anno ab incarnatione Domini MLX[I].</p>
			</div>
			<div type="chapter">
				<head><lb/>XI.</head> <p>Inter quos et quidam juvenis de nobilioribus Messanae urbis civibus, sororem habens
					<lb/>pulcherrimam, dum fugiens secum adducere nititur: puella, ut tenuis virguncula, et debilis
					<lb/>naturae, laboris expers, timore et insolito cursu deficere coepit. Frater vero, ad fugam
					<lb/>dulcissime illam verbis excitans, dum minime proficit, viribus exhaustam videns, ne, inter
					<lb/>Normannos remanens, ab aliquo eorum corrumperetur, gladio appetens, interfecit. Et quamvis
					<lb/>prae dulcedine sororis lacrimis perfunderetur - unica enim erat - maluit sororis interemptor
					<pb n="33"/>
					<lb/>fieri et mortuam quoque flere, quam soror legis suae praevaricatrix fieret et ab aliquo lege
				<lb/>sua non contento stupraretur.</p>
			</div>
			<div type="chapter">
				<head><lb/>XII.</head> <p>Porro Panormitani, urbe Messanae capta, se delusos ab hostibus cognoscentes,
					<lb/>timentes ne forte tum mare turbatum, si illic diutius morarentur, eos ad terram cogeret,
					<lb/>et ab hostibus opprimerentur, confusi, vela, unde venerant, direxerunt. Ipsius vero urbis
					<lb/>captae claves comes Rogerius ad ducem transmisit, mandans ei quatenus secure navigando
					<lb/>acceleret ad se. Sicque, mari hostibus purgato, patenti absque periculo transitu, dux, cum
					<lb/>omni exercitu placido cursu transmeans, Messanam venit: fratremque sanum inveniens, non
				<lb/>minimum congavisi sunt.</p>
			</div>
			<div type="chapter">
				<head><lb/>XIII.</head> <p>Rebus itaque suis per octo dies sapienter dispositis et urbe pro velle suo firmata,
					<lb/>custodibus dimissis, equestri exercitu et navibus apud Messanam relictis, versus Ramectam
					<lb/>utrique fratres intendunt. Ramectentes autem, jamdudum cognito in parva manu
					<lb/>hostium eorumdem maximam multitudinem Messanensium bellatorum occubuisse, ne quid simile
					<lb/>sibi accidat, advenientibus hostibus obviam territi, legatos, qui pacem postulent, mittunt,
					<lb/>urbemque et seipsos ditioni dedentes, libris superstitionis legis suae coram positis, juramento
				<lb/>fidelitatem firmant.</p>
			</div>
			<div type="chapter">
				<head><lb/>XIV.</head> <p>Inde de prospero eventu cum maxima laetitia recedentes et, debilitate gentis
					<lb/>cognita, audaciores sub Scabatripoli hospitium sumunt. Inde in crastinum ad Fraxinos perveniunt,
					<lb/>et a Fraxinis ad Maniaci pratum. Hic Christiani, in valle Deminae manentes, sub
					<lb/>Sarracenis tributarii erant. De Christianorum adventu gavisi, illis occurrerunt, multaque
					<lb/>exenia et donaria obtulerunt: hanc excusationem contra Sarracenos assumentes, quod, non
					<lb/>causa amoris, sed ut seipsos et quae sua erant tuerentur, hoc facerent, fidelitatem vero suam
					<lb/>illis inviolabilem se servaturos. Fratres vero utrique, eos cum maxima dulcedine suscipientes,
					<lb/>multa beneficia se illis collaturos, si terra sibi a Deo concedatur, promittunt. Sic in
				<lb/>pace dimissis, ipsi Centurbium usque pertendunt.</p>
			</div>
			<div type="chapter">
				<head><lb/>XV.</head> <p>Sed Centurbienses, quamvis strenuitatem ipsorum non ignorarent, mori tamen
					<lb/>non abhorrentes, cum nullo modo servire volunt, in defensione urbis et sua propugnacula
					<lb/>armant. Nostri vero fortiter oppugnantes civitatem, cum viderent suos a fundibulariis et a
					<lb/>sagittariis vexari et sine detrimento suorum versus urbem nil se posse proficere, ab oppugnatione
					<lb/>desistunt, maxime quia in proximo sibi a Sarracenis bellum imminere audiebant:
				<lb/>contra quos suos, ne vexarentur vel numero diminuerentur, reservabant.</p>
			</div>
			<pb n="34"/>
			<div type="chapter">
				<head><lb/>XVI.</head> <p>Sic Centurbio relicto, in planicie Paternionis castrametati, tentoria figunt. Visaque
					<lb/>planicie apta et spatiosa ad proeliandum, per octo dies illuc morati sunt, volentes
					<lb/>ut a Sarracenis inibi sibi proelium dispositum offerretur. Sed cum a speculatoribus Betuminis
					<lb/>Sarraceni, qui apud Regium ad comitem transfugerat et illis fidus comes et ductor comitabatur,
					<lb/>didicissent bellum necdum in promptu haberi, ulterius progredientes, apud Sanctum
					<lb/>Felicem, juxta cryptas subterraneas, hospitati sunt: quas oppugnantes, maxima ex parte
					<lb/>coeperunt, pluribus ex inhabitantibus interemptis. Inde progressi ad molendina, ante Castrum
					<lb/>- Johannis, in ripa fluminis, quod lingua eorum <hi rend="italic">Guedetani</hi> dicitur - quod latine resolutum
				<lb/><hi rend="italic">flumen paludis</hi> interpretatur - , castrametati sunt.</p>
			</div>
			<div type="chapter">
				<head><lb/>XVII.</head> <p>Belcamet igitur, numerosa multitudine Africanorum et Siciliensium coadunata,
					<lb/>bellum, quod diu disposuerat, hostibus offert, anno ab incarnatione Domini MLXI. Porro
					<lb/>dux, esercitum semipartiens - erant enim tantummodo septingenti - et ex ipsis duas acies
					<lb/>ordinans, unam fratri, ut priori, sicuti sibi moris erat, ut hostem feriat, delegat; ipse cum
					<lb/>altera, suos alacriter verbis exhortando, subsequi non tardat. Similiter Belcamet, cum quindecim
					<lb/>millia armatorum haberet, tres acies instituit, cum quibus primo quidem audacissime
					<lb/>hostibus occurrens, certamen iniit. Porro nostri, ex more in primo congressu fortiter agendo,
					<lb/>plurimos sternentes, reliquos in fugam verterunt; quos cedendo, versus Castrum- Johannis
					<lb/>persequentes, usque ad decem millia occiderunt. Sicque victoriam adepti, spoliis quidem
					<lb/>sunt ditati in tantum, ut qui equum unum in proelio perdiderit, pro uno decem recipiens:
					<lb/>consimili lucro ad similem exercitum accedere non dubitaret. In crastino itaque proprius
					<lb/>castrum progredientes, ad locum, qui est inter Castrum- Johannis et Naurcium, sola nocte
					<lb/>hospitati, die sequenti in monte, qui Calataxibet dicitur, tentoria figunt. Sed, quia mons
					<lb/>strictior erat et minus ad hospitandum exercitui sufficiens, ad Planiciem Fontium transierunt.
					<lb/>Comes vero Rogerius, quietis impatiens et laboris avidus, trecentos juvenes secum ducens,
					<lb/>usque Agrigentum praedatum et terram inspectum vadit, totam provinciam incendio concremando
					<lb/>devastans. Cum redit, spoliis et praeda totum exercitum abundanter replevit. Per
					<lb/>mensem itaque ibi perdurantes, totam provinciam, diversis incursionibus lacerantes, afflixerunt;
				<lb/>sed Castro- Johannis minime praevaluerunt. In ipso anno dux castrum Marci fecit.</p>
			</div>
			<div type="chapter">
				<head><lb/>XVIII.</head> <p>Hiemem itaque vicinam praevidentes, expeditionem solvunt; Betumen vero
					<lb/>in sua fidelitate apud Cathaniam - sui enim juris erat - dimittentes, qui Siciliam interim
					<pb n="35"/>
					<lb/>lacessat, ipsi Messanam reversi sunt. Quam militibus, qui eam custodiant, et his, quae militibus
					<lb/>necessaria forent, munientes, Faro transmeato, dux quidem in Apuliam, hiemandi
					<lb/>gratia, secessit, comes vero in Calabria remansit. Media vero hieme, videlicet ante natalem
					<lb/>Domini, cum ducentis quinquaginta militibus iterum mare transiens, usque ad Agrigentinam
					<lb/>urbem, totam patriam sollicitans, praedatum vadit. Christiani vero provinciarum,
					<lb/>sibi cum maxima laetitia occurrentes, in multis subsecuti sunt. Inde Traynam veniens, a
					<lb/>christianis civibus, qui eam incolebant, cum gaudio susceptus, urbem intrat: quam pro velle
				<lb/>suo ordinans, ibidem natalem Domini celebravit.</p>
			</div>
			<div type="chapter">
				<head><lb/>XIX.</head> <p>Sic legatus quidam, a Calabria veniens, nuntiavit abbatem Sanctae Euphemiae,
					<lb/>Robertum, a Normannia, a Judicta, sorore sua, nepte Normannorum comitum, adducta,
					<lb/>mandare sibi, ut acceleret versus nuptias celebrandas. Quod comes audiens, multum exhilaratus
					<lb/>erat. Denique ex multo tempore eam cupiens - speciosa quippe et praeclari generis
					<lb/>erat - , quanto celerius potuit, versus Calabriam repedans, diu cupitam puellam visum ire
					<lb/>accelerat. Veniensque in vallem Salinarum, apud Sanctum Martinum, puellam legitime desponsatam
					<lb/>Melitum cum maximo musicorum concentu deducens, illuc solemnes nuptias celebravit.
				<lb/>/*</p>
			</div>
			<div type="chapter">
				<head><lb/>XX.</head> <p>Quibus consummatis, aliquandiu cum uxore commoratus, quod animus intenderat,
					<lb/>oblivisci minime potuit. Sed, exercitu apparato, Rogerium armigerum ex parte ducis secum
					<lb/>accipiens, juvencula in Calabria dimissa, iterum Siciliam invadit, nullis persuasionibus lacrimantis
					<lb/>uxoris detentus. A Cathania itaque, per legatum Betumine sarraceno arcessito, secum
					<lb/>ducens, Petrelejum obsessum vadit. Porro cives, ex parte Christiani et ex parte Sarraceni,
					<lb/>consilio invicem habito, pacem cum comite facientes, castrum seseque ditioni suae dedunt.
					<lb/>Comes vero, castrum pro libito suo firmans, militibus et stipendiariis muniens, Traynam venit;
					<lb/>quam similiter muniens, Betumen, ut Siciliam lacessitum et ad suam utilitatem applicatum
					<lb/>vadat, exhortatus, in Calabriam, se desideranti et de salute ipsius sollicite uxori sese repraesentans,
				<lb/>de adventu suo non minimum laetificavit.</p>
			</div>
			<div type="chapter">
				<head><lb/>XXI.</head> <p>Castrum itaque nullum in sua a fratris potestate - excepto solo Melito habens,
					<lb/>a fratre, ut quod sibi promiserat, quando a Scalea, ab ipso invitatus, ad invicem
					<lb/>reconciliati sunt, medietatem videlicet totius Calabriae, impertiatur, maxime quia juvenculam
					<pb n="36"/>
					<lb/>uxorem exinde, utpote puellam, tam praeclaris ortam natalibus, decenter dotare volebat,
					<lb/>requirit. Dux autem, quamvis pecunia largus, in distributione quidem terrarum aliquantulum
					<lb/>parcior erat: fratremque, per ambages differendo, protrahebat. Porro comes, fratris calliditatem
					<lb/>animadvertens, nec diutius fallaciis pasci sustinens, per meliores totius Apuliae ad
					<lb/>rationem ponit, quod sibi promissum fuerat expetens. At cum nec ita proficit, foedere,
					<lb/>quod inter se habebant, rupto, irato animo a fratre recedit; Melitumque veniens, castrum
					<lb/>viriliter firmavit, optimos quoque milites undecumque sibi in fratris damnum conducens. Sed,
					<lb/>quamvis erga se fratrem suum injuste agere patulum esset, legalitatem tamen suam servans,
					<lb/>per quadraginta dies a fratris injuria abstinuit; ne, si forte infra hunc terminum erga resipisceret
					<lb/>- ipse quidem de injuria conquerebatur - potius injuriis haberi judicaretur, mallens
				<lb/>huius dissentionis injuriosam culpam in fratrem potius quam in se retorqueri.</p>
			</div>
			<div type="chapter">
				<head><lb/>XXII.</head> <p>Betumen vero per Siciliam vadens, sicuti a comite rogatus fuerat, quoscumque
					<lb/>poterat, ad fidelitatem nostrae gentis applicat; quibus vero minus persuadere poterat, ipsos
					<lb/>impugnationibus vexare non desistebat. At, cum versus castrum Antilium, quod quondam
					<lb/>suum fuerat, debellandum properaret, Nichel, quidam potentior, castri quondam eiusdem
					<lb/>Betuminis miles, in dolo verba pacifica mandans, ut, cum paucis a suis semotus, Antiliensibus,
					<lb/>quasi reconciliari volentibus, loco determinato locutum veniat, mandat. Ille vero, quia
					<lb/>jam plurima beneficia illis jamdudum, cum secum bene erant, contulerant, minus fraudem
					<lb/>suspicatus, quo et qualiter sibi mandabatur, venire non distulit. Antilienses itaque, consilium
					<lb/>venenoso corde, duce Nichel, conceptum reperientes, equum ejus primitus spiculo transfigunt,
					<lb/>ne sessor, si sibi primo vulnus datum foret, fraude intercepta, equo sano liberius cum vulnere
					<lb/>aufugeret. Sicque, equo dejecto, ipsum etiam in terra confodientes, cum sanguine ultimum
					<lb/>vitae flatum exhalare fecerunt. Quod audientes Normanni, qui apud Traynam et Petrelejum
					<lb/>ad castra a comite deputati erant, maxime turbati, eius enim nomine praesidia quam maxime
				<lb/>tuebantur, castris relictis, Messanam, quae eis deputata erat, revertunt.</p>
			</div>
			<div type="chapter">
				<head><lb/>XXIII.</head> <p>Dux vero fratrem a se recessisse iratus, exercitu congregato, eum apud Melitum
					<lb/>obsessum vadit, anno incarnationis Domini MLXII. Comes autem, quamvis tunc
					<lb/>temporis typo febrium gravaretur, apud Geracium enim, quibusdam negotiis se illuc vocantibus,
					<lb/>erat; ubi, insolito aëre corrupto, ipse nihilominus infirmatus, quosdam suorum amiserat.
					<lb/>Tamen fratri, ut hosti venienti, in monte qui Sancti Angeli dicitur, acerrime occurrit,
					<lb/>multisque ex fraterna acie hastili robore militari congressu dejectis, ne in ipso monte vel
					<lb/>certe in adjacenti, qui Mons Viridis dicitur, castra, sicut disposuerant, figant, impetu facto,
					<lb/>longius arcet. Urbe itaque obsessa, ex utraque parte ambitio laudis et juvenilis aetas plures
					<lb/>ad militiam exercendam impellebat. Unde, cum plures militariter progrediuntur, juvenis
					<lb/>quidam, Arnaldus nomine, ex parte comitis, qui frater juvenculae uxoris eius erat, vir
					<lb/>militaribus exercitiis aptus, dum deicere tentat, dejectus - quod dolor est dicere! - occubuit.
					<lb/>Unde permaximus dolor et planctus non solum his, quibus adjutor erat, verumtamen
					<pb n="37"/>
					<lb/>his ipsis, qui a foris impugnabant, excrevit. Ac dum soror, cum multa lamentatione exequias
					<lb/>celebrans, funus, ut decebat, exequitur, comes, qui non minus sorore dolebat, in vindictam
					<lb/>exardescens juvenis, congressu in hostem facto, multos militariter sternens, interimit. Dux
					<lb/>itaque, videns talibus congressionibus suis quotidie vexari et minus proficere, duo castella
					<lb/>ante urbem firmavit: putans taedio et fame facilius eos posse affici. Comes vero, ipsa castella
					<lb/>quotidie lacessens, cum ducem in uno esse sciebat, alterum oppugnabat; cum vero ad idem
					<lb/>succurrendum venire videbat, illo relicto, per medium civitatis ad aliud transibat, sic assidue
				<lb/>certamen localiter alternans.</p>
			</div>
			<div type="chapter">
				<head><lb/>XXIV.</head> <p>Nocte vero quadam Melito cum centum militibus exiens, Geracium venit:
					<lb/>urbemque sibi ab incolis traditam ingressus, in suorum usus aptavit. Quod dux audiens,
					<lb/>maxima ira repletus, castella quae ante Melitum firmaverat, militibus muniens, cum toto
					<lb/>exercitu versus Geracium contra urbem tentoria fixit. Geracenses quidem sibi jamdudum
					<lb/>fidelitatem juraverant, non tamen urbem, ut pro libitu suo uteretur, reddiderunt; ne, si forte
					<lb/>castellum in ipsa firmaret, pro velle suo omnes sibi prorsus subjugatos haberet. Dux vero,
					<lb/>quendam de potentioribus urbis notum habens, nomen Basilium, ab ipso ad prandium invitatus,
					<lb/>capucio capite cooperto, ne forte quis esset perciperetur, urbem ingressus, ad palatium
					<lb/>illius solus comestum vadit. Qui ingressus, dum, nil mali suspicans, necdum cibo parato,
					<lb/>colloquiis Melitae, uxoris illius, qui se invitaverat, uteretur, urbicenses, per quendam
					<lb/>famulum domus ducem intra urbem esse cognoscentes, traditionem suspicati, non minimum
					<lb/>turbantur. Undique concurrentibus, tota urbs tumultuatur, omnesque, in arma ruentes, ad
					<lb/>domum, in qua erat, furenti impetu illum extrahere vadunt. Ille vero, qui ducem invitaverat,
					<lb/>impietatem concivium suorum cognoscens et viribus ad resistendum diffidens, dum, versus
					<lb/>ecclesiam profugus, vitam tueri nititur, patrio ense confossus, occubuit. Uxor quoque eius cum
					<lb/>tanta impietate a suis civibus attractata est, ut, stipite ab ipso ano usque ad praecordia
					<lb/>transfixa, inhonesta morte vitam terminare cogeretur. Quo viso, si dux de vita desperavit,
					<lb/>mirandum non est: praesertim cum videret cives a civibus, amicos ab amicis, praelatos a
					<lb/>subditis, absque recordatione alicuius praecedentis beneficii, cum tanto furore crudeli ense
					<lb/>perimi. Stat inter furentium hostium minantia tela miles inermis, quondam multorum millium
					<lb/>debellator, leoninam ferocitatem, quae quasi quodammodo sibi innata erat, in agninam transferens
					<lb/>mansuetudinem. At, cum videret sapientiores quosque, ita qui exitum rei praenotabant,
					<lb/>ad hoc niti ut inordinatum furorem indoctioris vulgi et minus prospicientis quid damni,
					<lb/>quidve lucri, si occideretur, proveniret, animo aliquantulum resumpto, talibus eos verbis
					<lb/>alloqui adortus est: "Nolite - inquit - , nolite superabundatiori laetitia fallaciter extolli, ne
					<lb/>rotalis fortuna, vobis ad praesens arridens, mihi autem adversa, arrisione sua vobis indicium
					<lb/>praenotet in futurum habendae adversitatis, cum nulla potestas, absque divina dispositione,
					<lb/>nemini attribuatur. Quo judicio in me potestatem habeatis, apud vos ipsos reputando conferte.
					<lb/>Nec enim vestris viribus praesens esse perductus sum; sed neque ego, ut vobis aliquid
					<lb/>mali machinaretur, hanc urbem ingressus sum. Vos quidem mihi fidelitatem fecistis; ego
					<lb/>vero quod pactum vobis promisi, in nullo me violasse cognosco. Si forte istud ad utilitatem
					<lb/>vestram aut ad experientiam contingit, ut fidelitas vestra, cuius stabilitatis sit, a nobis
					<lb/>cognita, vos nobis gratiosiores et praemio digniores repraesentet. Tot millibus hominum
					<lb/>uni soli casualiter, non autem militariter circumveniendo, intercepto foedere, mentito, et
					<lb/>absque defensione vitam auferre, nulla laus est. Sed neque, ut reor, quantum de me
					<lb/>vobis aliquid proficuum erit: mors enim mea jugum gentis meae non aufert, sed in vindictam
					<pb n="38"/>
					<lb/>meam vobis infestiores exardescent. Sunt denique mihi fidelissimi milites, sunt
					<lb/>fratres, sunt consanguinei, quibus, si perjurando vos manus vestras meo sanguine pollueritis,
					<lb/>nulla ratio reconciliare poterit. Sed et ubicumque terrarum hoc a vobis factum personuerit,
					<lb/>opprobrium sempiternum, propter perjuriam, cum omni successione generis vestri
					<lb/>incurretis, praesertim si sine discussione aliquod praejudicium perpessus fuero a vobis!"
					<lb/>Talibus verbis, faventibus sibi sapientioribus urbis, ignobile vulgus, tumultu sedato, ducem
				<lb/>in captione, donec quid de ipso faciendum sit consilium capiant, ponunt.</p>
			</div>
			<div type="chapter">
				<head><lb/>XXV.</head> <p>Exercitus itaque ducis, qui extra portam tentoria fixerat, audito ducem tali
					<lb/>infortunio in captionem detrusum, undique turbati, dum, quid faciendum sit dubitantes, inter
					<lb/>se disputant, tandem, meliori consilio accepto, per legatos comiti fratri rei eventum intimare
					<lb/>accelerant. Sciebant quippe legalitatem animi eius, et, quamvis, conventionem suam expetendo,
					<lb/>versus fratrem aliquam controversiam ostenderet, tamen, in consideratione consanguinitatis,
					<lb/>fratrem suum, ut fratrem, diligeret et fraternam vitam, in tanto discrimine positam,
					<lb/>ereptum ire, omni sibi illata injuria oblita, quovis lucro praeponere, invitant fratrem
					<lb/>ut fratri, in angustias posito, auxilium ferendo subveniat: de controversia, quae inter ipsos
				<lb/>erat, duce erepto, jus teneatur, sese auxilium laturos promittunt.</p>
			</div>
			<div type="chapter">
				<head><lb/>XXVI.</head> <p>Comes itaque, sinistro rumore de fratris infortunio turbatus, fraterni sanguinis
					<lb/>affectu totus lacrimis perfusus, suos supplex exorat ut fratrem suum ereptum accelerent.
					<lb/>Sicque, arma corripiens, Geracium citissimus advolat; urbicenses, ut sibi extra muros, foedere
					<lb/>interposito, secure locutum veniant, invitat. Et ita alloquitur: "Eja - inquit - , amici
					<lb/>et fideles mei! Ecce, fidelitatem vestram experiri incipio, et, quia fratrem meum obsessum
					<lb/>venientem cognovistis captum et in mea fidelitate tenetis, gratissimum habeo; et, quia versus
					<lb/>me in tantum vestra fidelitas progressa est, vestro consilio, non autem vestris vel manibus
					<lb/>vel armis, de ipso ulcisci volo. In tantum enim me ad iram provocavit, ut nullo modo mihi
					<lb/>sufficiat, si alterius armis, quam meis, intereat. Quod ne vestra fidelitas, quasi mihi gratum
					<lb/>obsequium se praestare credens, faciat, omnimode sibi interdictum sciat. Accelerate igitur
					<lb/>inimicum meum mihi reddendo. Sufficiet ut de suppliciis eius primo sciatis. Vestro consilio
					<lb/>satiatus, faciam eum cum tormentis vitam finire. Nulla in reddendo dilatio sit, nam nulla
					<lb/>utilitas me avellet ab obsessione huius urbis donec ulciscar mihi ab ipso illatis injuriis.
					<lb/>Ecce, omnis exercitus suus, injurias eius ulterius non ferens, ipso spreto, in meam fidelitatem
					<lb/>transiens, me ducem eligit. Ecce, vel modicum terrae sub ipso habere indignus judicabar,
					<lb/>eo perempto, omnia quae juris sui hactenus fuerunt, fortuna favente, suscipiam! Non
					<lb/>sum, quem per ambages protrahere possitis. Si diutius differre tentatis, ecce ad praesens
					<lb/>vineta et oliveta vestra extirpabuntur. Urbs vestra, a nobis obsessa, machinamentis apparatis,
					<lb/>nullo contra nos praesidio, tuebitur. Vos si inviti capiamini, poenae, quae hosti repromittuntur,
				<lb/>et vobis, ut ipso, torquebuntur".</p>
				<p><lb/>Hac oratione habita, Geracenses territi, licentia accepta, in urbem concivibus suis relaturi
					<lb/>et consilium pariter accepturi, vadunt. Sicque, consilio accepto, dubii utrum ne ea,
					<lb/>quae a comite audierant, ex industria, ut fratrem eripiant, aut certe ex vero odio dicerentur,
					<lb/>juramentum a duce expetunt, ne, si ab ipsis dimissus, fraternas minas evadat, dum sibi vita
					<lb/>comes fuerit, castellum aliquod infra civitatem suam firmare faciat. Quo sacramento minus
					<lb/>discernentes calliditatem ducis, decepti sunt: nam quod dux se non facturum juravit, comes,
					<lb/>non jurans, non multo post, illis dolentibus, perfecit. Sacramento itaque accepto, ducem
					<pb n="39"/>
					<lb/>extra urbem adducentes, multis Normannorum prae gaudio flentibus, reddunt; sese deinceps
				<lb/>fideles utrique futuros multis assertionibus promittunt.</p>
			</div>
			<div type="chapter">
				<head><lb/>XXVII.</head> <p>Dux igitur et comes, sese mutuo conspicientes - ut quondam Joseph Beniamin
					<lb/>- in visu prae dulcedine insperata, in prosperum cedente fortuna, in lacrimas prorumpentes,
					<lb/>mutuis amplexibus fruuntur. Dux comiti quae promiserat, se amodo non retenturum
					<lb/>promittit. Comes, ducem usque ad Sanctum Martinum prosecutus, inde Melitum vadit.
					<lb/>Milites vero comitis, qui apud Melitum erant, audito ducem in captione detineri, castella
					<lb/>eius, quae ante Melitum firmaverat, oppugnantes capiunt; milites vero, quos invenerant, in
					<lb/>captione retinentes, suis militibus castellum, quod apud Sanctum Angelum firmaverat, muniunt;
					<lb/>aliud vero, quod minus forte videbatur, diruunt. Uxor vero, viduationem suspicata,
				<lb/>Tropeam aufugit.</p>
			</div>
			<div type="chapter">
				<head><lb/>XXVIII.</head> <p>Dux itaque hoc audiens, plus maleficii quam beneficii memor, maxima indignatione
					<lb/>permotus, conventionem, quam fratri promiserat, exequi denegat: donec sibi et
					<lb/>castellum Sancti Angeli et milites, qui in captione tenebantur, restituantur, et de illata injuria
					<lb/>jus teneatur. Porro comes fratri duci, omnem occasionem eius velle exequendo, auferre
					<lb/>volens, milites reddit; et castellum et quae in ipso retenta sunt, restituit. Sed cum nec sic
					<lb/>animum fratris, ut sibi jus teneat, molliri videt, traditione inhabitantium castrum Messiani
					<lb/>ingressus, duci inimicitias mandat. Dux itaque, videns castrum, quod melius in ipsa provincia
					<lb/>habebat, sibi ablatum, sciens totam Calabriam per illud facile posse turbari, in valle Cratensi
					<lb/>cum fratre sibi conventionem executus, Calabriam partivit. Sicque in Apuliam vadit, comes
					<lb/>vero in Calabriam portionem suam recepturus redit. At, cum videret suos propter seditionem,
					<lb/>quae inter se et fratrem hactenus fuerat, equis, vestibus et armis minus sufficientes, per totam
					<lb/>Calabriam a quibuscumque, propter quod ei tribuant, expetitum vadit. Veniensque Geracium,
					<lb/>quia eos, quasi infideliores, caeteris exosiores habebat, ut plus ab ipsis extorqueat, castellum
					<lb/>extra urbem procul sese firmare figit. Geracensibus vero juramentum sibi a duce factum
					<lb/>objicientibus, comes respondit: "Cum medietas Geracii mea sit, dux in sua parte juramenti
					<lb/>sui ordinem, ne violetur, servare poterit; me vero, qui in mea parte quodlibet faciam, nec
					<lb/>votum, nec promissio aliqua redarguit". Geracenses ergo, cognoscentes se callide a duce
					<lb/>juramento delusos, insipientiae suae deputant. Pacto cum comite facto, a castello, quod
				<lb/>foedere ceperat, pecunia, potiusquam armis, illum avertunt.</p>
			</div>
			<div type="chapter">
				<head><lb/>XXIX.</head> <p>Comes igitur, suos abundanter armis et equis et coeteris, quae necessaria
					<lb/>erant, remunerans, et terram, quae sorti suae cesserat, fidelibus suis prudenter ordinans,
					<lb/>iterum Siciliam cum trecentis debellaturus aggreditur, uxorem juvenculam, quamvis timidam
					<lb/>et in quantum audiebat renitentem, secum ducens. Veniens itaque apud Traynam, a
					<lb/>christianis Graecis, qui eum jam altera vice similiter susceperant, iterum et, si non cum
					<lb/>tanta, ut prius, tamen alacritate suscipitur, urbemque, quamvis natura montis, in quo sita est,
					<pb n="40"/>
					<lb/>satis defensabilis foret, ad votum suum aptando fortiorem reddens, uxore ibi cum paucis
					<lb/>dimissa, circumquaque vicina castra lacessitum vadit. Graeci vero, semper genus perfidissimum,
					<lb/>hoc solo offensi, quod milites comitis in domibus suis ubi hospitabantur, de uxoribus et
					<lb/>filiabus timentes, quadam die, cum comes apud Nicosinum, oppugnandi gratia, moraretur, videntes
					<lb/>paucos cum comitissa remansisse, suspicati se in eosdem facile praevalere, ut eos ab
					<lb/>urbe, expellendo vel certe occidendo, jugum eorum a suo excutiant collo, oppugnare coeperunt.
					<lb/>Sed nostri, quamvis pauci, animo tamen et armis promptissimi, dolo cognito, citius
					<lb/>in arma ruunt: dominam suam seseque pro vita alacriter defendentes, acerrime resistunt,
					<lb/>donec nox certamen diremit. Comes vero, quod acciderat per legatum cognoscens, citissimus
					<lb/>advolat, Graecosque, qui, jam urbe ad medietatem recisa, inter se et Normannos
					<lb/>quandam munitionem ad se defendendum refecerant, minus ad praesens proficiens, expugnabat.
					<lb/>Sarraceni denique de vicinis castris quinque millia a nobis promptiores, audientes
					<lb/>Graecos a nostris dissentire, non minimum gavisi, auxilium laturi, se jam ad illos contulerant:
					<lb/>quorum praesidio Graeci se perplurimum tuebantur. Nam cum diu, taliter impugnando, nunc
					<lb/>autem seipsos defendendo, jugi incursione detenti, dum, per diversa loca praedando, victum
					<lb/>quaerere, ut soliti erant, impediuntur, famis angustia et assidui certaminis et vigiliarum aestu,
					<lb/>quae minime sibi pariter conveniunt, perplurimum afficiebantur. In tantum enim quisque
					<lb/>sibimet intentus erat, ut etiam ipse comes vix aliquem haberet, qui sibi cibum, excepta uxore
					<lb/>et armigeris, appararet. Nam, cum infra urbem, ne extra praedatum iret, jugi defensione
					<lb/>interim detinerentur, extra autem omnium oculi ad hoc intenderent, ut si, cum paucis latrocinari
					<lb/>tentaret, depraehenderetur: quodvis eorum agere imminens periculum dehortabatur.
					<lb/>Unde et tanta penuria inter eos fuit, ut neque rapere, neque, gratia largiente, alter ab
					<lb/>altero impetrare, vel mutuo aliquid accipere possent, omnibus pene - ab ipso comite usque
					<lb/>ad ultimum clientem - aequo pondere indigentibus. Vestium etiam tanta penuria illis erat,
					<lb/>ut, inter comitem et comitissam non nisi unam cappam habentes, alternatim, prout unicuique
					<lb/>major necessitas incumbebat, ea utebantur. Graeci vero et Sarraceni, quibus omnis patria
					<lb/>favens pro libito patebat, plurima replebantur abundantia. Neque enim necesse illis erat,
					<lb/>victum quaerendo, aliquorsum vagari, quippe quibus omnis Sicilia, quaeque necessaria erant,
					<lb/>certatim deferens ultra, suppeditabat. Nostri autem, quamvis, tanta penuria affecti, famis
					<lb/>et laboris vigiliarumque aestu inter seipsos flebiliores anhelarent, viriles animo alter alteri
					<lb/>flebilitatem suam, ne ad invicem dehortarentur, occultantes, quadam hilaritate vultu et verbis
					<lb/>simulare tentabant. Sed juvencula comitissa sitim quidem aqua extinguebat; famem vero non
					<lb/>nisi lacrimis et somno, aliquid unde non habens, refrenare sciebat. Certamen assiduum,
					<lb/>quod cibus non cibus suppeditabat, hostilis impugnatio abesse prohibebat. Sed interdum, ne
					<lb/>ab hostibus diriperentur, si non impugnati in arma ruerent, ipsa animis eorum innata ferocitas
				<lb/>sagaciter, etiam nolentibus viribus, repraesentabat.</p>
			</div>
			<div type="chapter">
				<head><lb/>XXX.</head> <p>Quadam itaque die, certamine inito, comes, equo insidens, ut suis succurrat,
					<lb/>sese hostibus medium dedit. Hostes vero, eo cognito, versus eum fortiori impetu transientes,
					<lb/>equum eius spiculis confodiunt; ipsum cum equo, humi dejectum, manibus corripiunt, quasi
					<lb/>taurum ad victimam reluctantem, usque ad sibi tutiorem locum nituntur pertrahere puniendum.
					<lb/>Porro comes, in tanto discrimine positus, pristinarum virium non immemor, ensem,
					<pb n="41"/>
					<lb/>quo accinctus erat, exercens in modum falcis virens pratum resecantis, circumquaque impiger
					<lb/>vibrando ducens, pluribus interemptis, sola dextra et Dei adjutorio liberatur: tanta
					<lb/>strage de inimicis facta, ut, sicut in condensibus saltibus jacerent a vento dirupta ligna, sic
					<lb/>circumquaque sibi adjacerent hostium ab ipso perempta cadavera. Hostes reliqui sese in
					<lb/>suam munitionem recipiunt; ipse, equo amisso, sellam, ne quasi timidus accelerare videretur,
					<lb/>asportans, versus suos pedes regreditur. Nostris igitur per quattuor menses in tam laborioso
					<lb/>discrimine positis, hiems asperrima, quae ipso anno ipsis in partibus fuit occasio liberationis,
					<lb/>hostibus autem damnationis extitit. Nam et a vicinitate Etnae, quae in eadem provincia haud
					<lb/>procul exterminat, ibi ita certis temporibus ab aestuanti incendio sulphurei montis aestas
					<lb/>acerrima, itaque certis temporibus minime satis inundatio tempestatis, procellarum, nivis et
					<lb/>grandinum asperrima solet fieri. Quamobrem hostes balnearum aestuationibus aestuari assueti,
					<lb/>frigidiori aura flante, dum vini potationibus naturalem calorem intra se excitare nituntur,
					<lb/>somno propter vinum, ut assolet, subsequente, tardiores ad excubias vigiliarum urbis esse
					<lb/>coeperunt. Quod cum nostri cognovissent, coeperunt et ipsi ex industria tardiores apparere;
					<lb/>et, quamvis attentissime vigilarent, clamoribus tamen obmissis - ut illos dolose securiores
					<lb/>redderent - fingebant se quasi non vigiles essent. Quadam ergo nocte, cum comes, ut
					<lb/>semper nullo labore deficiens, excubias noctis cum suis armatis, sub algenti bruma suis
					<lb/>utilitatibus accuratissime intentis, celebraret, hostes, somno gravatos, inter suos munitiones, et
					<lb/>neminem eorum, ex tanta multitudine vigilare deprehendisset, castra eorum silenter irrumpit;
					<lb/>armata itaque manu incautos occupans, pluribus interfectis, munitionem accipit: plures capiuntur,
					<lb/>ex adventiciis reliqui fugae refugium petunt. Porinus, qui caput proditionis exstiterat,
					<lb/>cum sibi principaliter assientibus laqueo suspensus, ad exemplum aliorum vita privatur.
					<lb/>Plures diversis poenis afficiuntur. Spoliis itaque triumphali honore acceptis, nostri hactenus
					<lb/>egentes, tanta abundantia frumenti, vini et olei et aliarum rerum, quae ad usum necessaria
					<lb/>erant, sunt repleti, ut merito a consimili argumento recordari possent illius, quod apud Samariam
					<lb/>inspirato a Deo subito datae abundantiae ad verbum Elisei dicentis:<hi rend="italic">Cras hora ista in
					<lb/>porta Samariae modius similae uno statere erit</hi>, cum in praecedenti die nullo quamvis magno
				<lb/>pretio posset inveniri.</p>
			</div>
			<div type="chapter">
				<head><lb/>XXXI.</head> <p>Ordinatis itaque rebus suis et urbe ad suum libitum melius firmata, ut suis
					<lb/>equos, quos amiserant, restituat, versus Calabriam et Apuliam adquisitum vadit, uxore et
					<lb/>militibus suis apud Traynam dimissis. Quae, quamvis juvencula, tanta strenuitate coepit esse
					<lb/>sollicita circa castrum tuendum, ut, diatim circuens, ubi meliorandum videbat, studeret ut
					<lb/>fierent vigiles. Reliquos omnes, quos sibi dominus suus abiens dimiserat, blande alloquens,
					<lb/>ut sollicite, quae servanda erant, providerent, hortabatur, multa in reditu domini sui repromittens.
					<lb/>Sed et transactum periculum, ne, segniter agendo, quid simile incurrerent, ad memoriam
				<lb/>reducebat.</p>
			</div>
			<div type="chapter">
				<head><lb/>XXXII.</head> <p>Comes vero a Calabria et Apulia, ut apes studiosissima, his, quae militibus
					<lb/>necessaria erant, onustus rediens, omnes suos adventu laetificavit, equos et cetera,
					<lb/>quibus opus habebant, illis impertiens. Aliquantis ergo diebus equis, quos adduxerat, recreatis,
					<lb/>comperto quod Arabici et Africani, qui Arabia et Africa, quasi auxilium laturi
					<lb/>Siciliensibus, causa lucrandi, advenerant, apud Castrum- Johannis usque ad quingentos morarentur,
					<pb n="42"/>
					<lb/>cupiens experiri cuius valentiae eorum militiae esset, illuc versus aciem dirigit.
					<lb/>Praemittens Serlonem, nepotem suum, cum triginta militibus, qui se ante castrum ostendentes
					<lb/>extractos ad certamen excitarent, ipse cum caeteris in quodam loco, in insidiis latens, occultatur,
					<lb/>ut, dum suos ex industria, simulato timore, fugientes illi acrius persequerentur, ipse,
					<lb/>insperato a loco insidiarum prorumpens, hostes, longius a castro subtractos, facilius occuparet.
					<lb/>Quos Arabici, qui in castro erant, eminus adventare videntes, maximo impetu prorumpentes,
					<lb/>obvii sunt, fugientes persecuntur, accingentes diruunt, in tantum ut ad locum insidiarum non
					<lb/>nisi duo ex nostris illaesi pervenirent. Porro comes suos, quos praemiserat, ex parte captos
					<lb/>et ex parte dejectos videns, leonino impetu ab insidiis prorumpens, hostibus occurrit. Certamen
					<lb/>init; fortiter utrimque congreditur. Sed a longo et acri certamine tandem comes, Deo
					<lb/>sibi propitio, paganis fugientibus, victor efficitur. Hostes, extremos quoque cedendo, plus
					<lb/>milliario insequitur. Spoliis onustus, laetus apud Traynam revertitur: urbs gaudio repletur.
					<lb/>Volensque Siculos undique lacessere, Calatabuturum praedatum vadit. Unde rediens
					<lb/>versus roccas Castri- Johannis, si forte Arabicos a castro extrahere posset, attentans, maximam
					<lb/>praedam reduxit. Profundiores itaque partes Siciliae cognoscere volens, longius progressus,
					<lb/>usque Buterium pervenit, ubi, non minima praeda pecorum accepta, captivos plurimos
					<lb/>secum adducens, apud Anator hospitium sumpsit. In crastinum autem, quia pro
					<lb/>longitudine itineris et calore nimii aestus, sed et aquae penuria plures equos amiserat, apud
				<lb/>Sanctum Felicem pernoctans, inde Traynam venit.</p>
			</div>
			<div type="chapter">
				<head><lb/>XXXIII.</head> <p>Africani igitur et Arabici cum Siciliensibus, plurimo exercitu congregato,
					<lb/>ut bellum comiti inferant, advenire nuntiantur, anno Verbi incarnati MLXIII: quibus comes
					<lb/>cum suis alacriter occurrens, in cacumen eiusdem montis, super fluvium Cerami, ut eos
					<lb/>plenius prospiceret, ascendit. Vidensque eos trans flumen, in supercilio alterius montis diutius
					<lb/>alternatim intuentes, nec his versus illos, nec illis versus hos transeuntibus, Sarraceni priores,
					<lb/>locum mutantes, ad sua castra, quibus hospitati erant, regrediuntur. Comes vero apud Traynam
				<lb/>revertitur.</p>
				<p><lb/>Sic triduo, flumine interposito, sese mutuo conspicientes, nec illi versus istos transire
					<lb/>flumen praesumebant; in quarto vero die Sarraceni, castra commoventes, ne ulterius quasi
					<lb/>ad tergum retrogradi viderentur, in monte, quo se jam triduo ostentaverant, castrametati
					<lb/>sunt. Nostri vero, hostilem affinitatem diutius impugnatam ferre nolentes, cum magna devotione,
					<lb/>presbyteris testibus, Deo confessi, poenitentia accepta, Dei miserationi sese commendantes
					<lb/>et de eius auxilio confisi, bellum hostibus inferre vadunt. Sed media via,
					<lb/>nuntio accepto, quod Ceramum ab hostibus impugnaretur, illuc comes aciem dirigit: Serlonem,
					<lb/>nepotem eius, cum triginta sex militibus praemittens, ut, castrum intrans, defendendo,
					<pb n="43"/>
					<lb/>donec ipse veniat, sustineat, cum centum tantum militibus - non enim amplius habebat ipse
					<lb/>subsequitur. Serlo vero castrum ingressus, adventum subsequentis avunculi infra moenia
					<lb/>minime sustinuit; sed per portas, ut leo furibundus, in hostes prorumpens, multas strages
					<lb/>dando, cum tria millia essent, exceptis peditibus, quorum infinita erat multitudo - quod
					<lb/>mirum dictum est! - ipse, triginta sex milites habens, omnes in fugam vertit. Hoc facto
					<lb/>patenter cognoscere possumus, Deum nostris fautorem fuisse. Nam humanae vires, tam
					<lb/>magnum quid, tamque nostris temporibus inauditum, nec praesumere quidem, nedum perficere
					<lb/>potuissent. Si autem prophetam admirantes requirimus dicentem: <hi rend="italic">Quomodo persequebatur
					<lb/>unus mille?</hi>, nam hoc istis, ut quondam filiis Israël provenisse cognoscimus, profecto
					<lb/>nobismetipsis ex eiusdem prophetae verbis absque mendacio respondere possumus: <hi rend="italic">Quia Deus
					<lb/>suus vindicat eos et Dominus in profundo iniquitatum suarum clavibus irae suae concluserat
					<lb/>illos</hi>. Deus suus - dico - , non quod eum colendo cognoscebant, sed quia, quamvis indigni,
					<lb/>Factori suo ingrati existendo, tamen eius creaturae erant. Deus suus - dico -, secundum
					<lb/>illud quod ab Apostolo instruimur, ubi ait: <hi rend="italic">Nam idem Deus omnium, dives in omnes
					<lb/>qui invocant illum</hi>. Quod si aliquis, hanc sententiam dialectizando, commutabilem astruere
					<lb/>tentaverit, dicens: "Si dives est Deus in eos, qui invocant illum, consequi oportet, ut pauper
					<lb/>fit in eos, qui non invocant illum", respondendum est: "Quod Deus nec augmentum, nec
					<lb/>detrimentum patitur, nec in natura recipit majus vel minus, sed, semper in eodem statu
					<lb/>permanens, semper aeque omnia potest". Si autem pauperem dicere concludimur, non
					<lb/>tamen quantum ad ipsum, sed quantum ad illos, qui se indignos exhibent, quibus misericordiae
				<lb/>suae divitias Deus impertiatur.</p>
				<p><lb/>Comes itaque, nepotem subsecutus cum centum militibus, Ceramum veniens, hostesque
					<lb/>a nepote devictos cognoscens, dum subsequi, ut plenius devincat, deliberat, quibusdam ex
					<lb/>timore dehortantibus et sufficere sibi victoriam a Deo per nepotem factam dicentibus - ne
					<lb/>forte, si ultra insequendo progrediatur, fortuna rotabilis et in deterius cedat - Ursellus de
					<lb/>Ballione exploranti comiti interminatus est, se nunquam vel ibi vel alibi sibi auxilium laturum,
					<lb/>nisi certamen cum hostibus ineat. Quod comes audiens dehortantibus quidem multa
					<lb/>convitia iratus intulit, citiusque hostibus versus castra eorum - illuc enim aufugerunt bellum
					<lb/>offerre vadit. Porro illi, viribus resumptis, duas acies ex sese facientes, nostris
					<lb/>audacter occurrere accelerant. Comes etiam, similiter duos cuneos faciens ex suis, unum
					<lb/>nepoti et Ursello et Arisgoto de Puteolis, ut praecedentes primo feriant, delegavit: ipse,
					<lb/>cum altero subsequens, bellatum, Deum sibi adjutorem invocans, vadit. Prima autem acies
					<lb/>eorum, Serlonem cum prima acie nostra declinando, montem super nostros praeripere volens,
					<lb/>ultimae aciei nostrae, quam comes ducebat, occurrit. Comes ergo et Ursellus de Ballione, suos
					<lb/>solito formidolosiores prae nimia multitudine hostium, quam exhorrebant, videntes, talibus
					<lb/>exhortationibus timorem ex ipsis excutere nitebantur: "Arrigite animos vestros, o fortissimi
					<lb/>christianae militiae tyrones. Omnes Christi titulo insigniti sumus: qui non deseret signaculum
					<pb n="44"/>
					<lb/>suum, nisi offensus? Deus noster, Deus deorum, omnipotens est: et ab ipso omnis
					<lb/>quidem, de Deo diffidens, confidit in homine, et ponit carnem brachium suum. Omnia
					<lb/>regna mundi Dei nostri sunt, et, quibus volet, ipse impartietur. Gens ista Deo rebellis
					<lb/>est, et vires, quae a Deo non reguntur, citius exhauriuntur. Ipsi in virtute sua gloriantur;
					<lb/>nos autem de Dei praesidio securi sumus. Nam neque honestum est dubitari, quod certum
					<lb/>est, Deo nos praecedente, ante faciem nostram non posse subsistere: Gedeon, quia de Dei
				<lb/>auxilio non dubitavit, in paucis multa millia hostium stravit".</p>
				<p><lb/>Dum talia versus certamen properando perorantur, apparuit quidam eques, splendidus in
					<lb/>armis, equo albo insidens, album vexillum in summitate hastilis alligatum ferens et desuper
					<lb/>splendidam crucem, quasi a nostra acie progrediens, ut nostros ad certamen promptiores
					<lb/>redderet, fortissimo impetu hostes, ubi densiores erant, irrumpens. Quo viso, nostri, hilariores
					<lb/>effecti, Deum sanctumque Georgium ingeminantes et prae gaudio tantae visionis compuncti,
					<lb/>lacrimas fundendo, ipsum praecedentem promptissime subsecuti sunt. Visum etiam fuit a
					<lb/>pluribus in summitate hastilis comitis vexillum dependens, crucem continens, a nullo, nisi
					<lb/>divinitus, appositum. Comes ergo aciei suae primos exhortatus, Arcadium de Palerna, suam
					<lb/>aciem, nostris exprobando, promptissime antecedentem, et splendenti clamucio, quo pro
					<lb/>lorica utebatur, armatum, certamine inito, fortissimo congressu hastili robore dejectum, caeteris
					<lb/>metum incutiens, interfecit. Erat enim inter suos militia praeclarissimus, cui etiam in
					<lb/>armis neminem resistere posse putabant; et clamucium, quo indutus erat, nullis armis poterat
					<lb/>violari, nisi ab imo in superius impingendo inter duo ferrea, quae per juncturas cum catenata
					<lb/>sunt, ingenio potius quam viribus inviceretur. Dum itaque utrimque fortiter dimicatur,
					<lb/>nostri, numero pauci, multitudini intermixti ita concludebantur, ut vix aliquis nostrorum,
					<lb/>nisi armis sibi viam faciendo, tumultum interrumpere posset. Videntes autem nostros tantam
					<lb/>condensitatem inimicorum paganorom ac Siciliensium - simul existentium et circumdantium
					<lb/>se hostium - sternendo, ut a furenti vento solet condensitas nebularum disrumpi et sicuti
					<lb/>velocissimos accipitres imbecillem turbam avium disruptam sternere, sed cum longo certamine
					<lb/>grassati, diutius nostrorum infestationem ferre non praevalentes, fuga se tueri, potius quam
					<lb/>armis nituntur. Nostri, audacter insequentes, extremos quosque cedendo, perimunt. Sicque
				<lb/>victores effecti, ad quindecim millia ex hostibus occubuerunt.</p>
				<p><lb/>Nostri itaque, triumphalibus spoliis onusti, usque ad hostium castra regredientes, in eorum
					<lb/>tentoriis hospitantur, camelos et reliqua omnia, quae invenerunt, sibi vindicantes. In crastinum
					<lb/>vero pedites ad viginti millia, qui fugientes scopulos et praerupta montis occupaverant, oppugnantes,
					<lb/>plurima ex parte perimunt, reliquos vero debellattos vendentes, pecuniam infinitam
					<lb/>accipiunt. Sed cum, aliquandiu ibi commorati, foetore putrentium cadaverum occisorum
				<lb/>hostium gravarentur, foetorem abhorrentes, Traynam reversi sunt.</p>
				<p><lb/>Comes Deo et sancto Petro, cuius patrocinio tantam victoriam se adeptum recognoscebat,
					<lb/>de collato sibi beneficio non ingratus existens, in testimonium victoriae suae per quendam
					<lb/>suorum, nomine Meledium, camelos quattuor, quos inter reliqua spolia, hoste triumphato,
					<pb n="45"/>
					<lb/>acceperat, Alexandro papae, qui tunc temporis vice beati Petri prudenter et catholice
					<lb/>exsequebatur, apud Romam repraesentat. Apostolicus vero, plus de victoria a Deo de paganis
					<lb/>concessa quam de sibi transmissis donariis gavisus, benedictionem apostolicam et, potestate
					<lb/>qua utebatur, absolutionem de offensis, si resipiscentes in futurum caveant, comiti et omnibus,
					<lb/>qui in lucranda de paganis Sicilia et lucratam in perpetuum ad fidem Christi retinendo
					<lb/>auxiliarentur, mandat, vexillumque a Romana Sede, apostolica auctoritate consignatum; quo
				<lb/>praemio, de beati Petri fisi praesidio, tutius in Saracenos debellaturi insurgerent.</p>
			</div>
			<div type="chapter">
				<head><lb/>XXXIV.</head> <p>Pisani ergo mercatores, qui saepius navali commercio Panormum lucratum
					<lb/>venire soliti erant, quasdam injurias ab ipsis Panormitanis passi vindicari cupientes, navali
					<lb/>exercitu undique conflato, vela per mare ventis committentes, apud Siciliam, in portu vallis
					<lb/>Deminae applicuerunt, legatumque comiti Traynam, ubi tunc morabatur, mittentes, mandant,
					<lb/>ut equestri exercitu Panormum illis occurrat, se illi in urbe capienda auxilium laturos, nihil
					<lb/>praemii, excepta vindicta de illata sibi injuria, expetentes. Comes vero, quibusdam negotiis
					<lb/>se detinentibus, ad praesens ire distulit, mandans illis ut modicum temporis sustinerent, donec
					<lb/>haec, quibus ad praesens intentus erat, expedirentur. Porro illi, commercialibus lucris plusquam
					<lb/>bellicis exercitiis ex consuetudine dediti, sustinere, ne lucris assuetis diutius privarentur,
					<lb/>nolentes, Panormumque per se incassum aggredi disponentes, vela in portum eiusdem
					<lb/>urbis dirigunt. Sed plurimam multitudinem hostium exhorrentes et ob hoc a navibus progredi
					<lb/>minime praesumentes, catena tantummodo, quae portum ab una ripa ad alteram claudebat,
				<lb/>abscissa, hoc sibi more suae gentis pro maximo reputantes, Pisam reversi sunt.</p>
			</div>
			<div type="chapter">
				<head><lb/>XXXV.</head> <p>Comes itaque, videns aestatem proximam, quae prae nimio calore a vicinitate
					<lb/>solis ferventis caniculae pluriores equitatus in praedali exercitio fieri prohiberet, fratri
					<lb/>duci in Apuliam interim, dum importuna aestas pertranseat, ire disponens, ne uxorem suam
					<lb/>et milites cum ipsa remanentes absque stipendiis derelinquat, Golisanum una die, secunda
					<lb/>Brucatum, tertia Cefaludum praedatum aciem dirigit. Sicque Traynam multa abundantia
					<lb/>replens, militibus suis, ut, urbem attentissime pervigilantes, incursus hostium prudenter caveant,
					<lb/>et ne aliquorsum longius ab urbe, aliqua occasione intercurrente, progrediantur, multis
					<lb/>exhortationibus commonitis, ipse versus Apuliam, cum fratre quid ulterius agendum sit tractaturus,
					<lb/>vadit. Plurimumque ad invicem conferentes, tandem, refrigerante calore, centum
					<lb/>militibus sibi ab eo in auxilium acceptis, in Siciliam rediens, versus provinciam Agrigentinam
					<lb/>cum ducentis militibus praedatum vadit. Unde cum rediret, cum maxima parte militum
					<lb/>suorum praedam praecedere praecipiens, ipse cum reliquis inter duos cuneos minatur ne a
				<lb/>fronte vel certe a tergo aliquo hostili incursu excuteretur.</p>
				<p><lb/>Porro Africani et Arabici, cum essent cupientes ulcisci de victoria in Ceramensi proelio
					<lb/>sibi ablata et laudem, quam ibi amiserant, aliquando, sibi favente fortuna, recuperare, cognoscentes
					<pb n="46"/>
					<lb/>per nuntios ita eos praedatum isse cum ducentis electis militibus, via, qua redire
					<lb/>habebant, insidiantes occultantur. Nostri autem, qui praecedebant, ad locum usque
					<lb/>pervenientes, illis ex improviso exsurgentibus, virilis audaciae, qua hactenus assueti erant,
					<lb/>obliti, enerviter agentes, cum fuga, potius quam armis, mortis periculum declinare cupiunt.
					<lb/>Montem quendam, quem ex omni parte praecipitium cingebat, solo et arto aditu patente, pro
					<lb/>auxilio expetentes, ascendunt. Hostes vero, parte armigerum, qui praedam minabant, perempta,
					<lb/>ipsam etiam praedam excutiunt. Comes autem, qui subsequebatur, tumultum audiens, dum
					<lb/>citius advolat, quae acciderant cognoscens, maxima indignatione et ira repletus, ut secum de
					<lb/>hostibus ultionem expetant, suos immensis clamoribus a monte, quem conscenderant, incassum
					<lb/>revocare nititur, donec ipsemet, Turonem ascendens et suos quemque nomine vocans, ne se in
					<lb/>posterum fuisse excusarent, talibus verbis alloqui aggressus est: "Ita ne - inquit - , o fortissimi,
					<lb/>hactenus viribus exhausti estis, ut, absque recordatione alicuius militaris laudis, in profundum
					<lb/>putribundae defectionis submersi, ulterius respirare nequeatis. Recordamini antecessorum,
					<lb/>sed et gentis nostrae, nostraeque hactenus habitae strenuitatis preconizatae, devitantes
					<lb/>notas futuri vituperii. Recordamini quot millia hostium apud Ceramum pauciores, quam nunc
					<lb/>debellatores exstinxistis. Fortuna tunc vobis arridens ab eodem, quo et nunc adhuc regitur.
					<lb/>Resumite pristinas vires: victoria post fugam fortiter agentibus laudis reparatio est".
					<lb/>Haec et alia exprobando, plura locutus, vix eis exhortationibus recreatis, ad certamen
					<lb/>properans, cum hoste congreditur. Fortiter agendo, gens, Deo rebellis, debellatur; praeda
					<lb/>excussa recuperatur. Nostri, victores effecti, triumphalibus spoliis ditantur. Traynam cum
					<lb/>gaudio remeantes, excepta de sola morte Galterii de Similia, qui, inter omnes militari laude
					<lb/>dignus, in congressu fortiter agendo - quod dolor est dicere! - , juventutis florem, ab
				<lb/>hostibus confossus, amiserat, plurimum tristabantur.</p>
			</div>
			<div type="chapter">
				<head><lb/>XXXVI.</head> <p>Dux ergo Robertus, cum in Apulia esset, sciens fratrem suum apud Siciliam
					<lb/>multiplici incursione ab hostibus lacessiri, plurimo exercitu ab Apulia et Calabri a congregato,
					<lb/>nolens expers esse quaestus, laboris etiam particeps fieri, versus Siciliam intendit. Comes
					<lb/>vero fratrem adventare audiens, cum gaudio magno festinus illi apud Cusentium, Calabriae
					<lb/>urbem, occurrit. Sicque progredientes, anno Dominicae incarnationis MLXIIII, cum quingentis
					<lb/>tantummodo militibus apud Farum mare transmeantes, tota Sicilia, nullo adversus
					<lb/>eos aliquid praesumente, impune peragrata, Panormum usque perveniunt; atque in monte,
					<lb/>qui postea Tarantinus [dictus est] ab abundantia tarantarum, a quibus ibidem exercitus
					<lb/>eorum plurimum vexatus est, jubente duce - quem postea poenituit - , tentoria fixa sunt.
					<lb/>Nam mons totus insitus tarantis, viris et mulieribus inhonestum, quamvis iis qui evaserint,
					<lb/>ridiculosum hospitium praebuit. Taranta quidem vermis est, araneae speciem habens, sed
					<lb/>aculeum veneni ferae punctionis omnesque, quos punxerit, multa et venefica ventositate replet:
					<lb/>in tantumque angustiantur, ut ipsam ventositatem, quae per anum inhoneste crepitando
					<lb/>emergit, nulla modo restinguere praevaleant et, nisi clibanica vel alia quaevis ferventior
					<lb/>aestuatio citius adhibita fuerit, vitae periculum incurrere dicuntur. Tali inhonestate nonnulli
					<lb/>nostrorum vexati, tandem locum mutare coguntur, vicinum urbi locum tutiorem, quo
					<lb/>tabernacula figant, expetentes, ubi per tres menses commorati, Panormitanis fortiter repugnantibus,
					<lb/>versus urbem quidem minime profecerunt, sed viciniora circumquaque loca plurima
					<pb n="47"/>
					<lb/>depopulando vexaverunt. At, cum viderent se versus urbem minime tunc temporis
					<lb/>prevalere posse, castra moventes, Bugamum oppugnare vadunt, civibusque eiusdem castri
					<lb/>enerviter reluctantibus, funditus diruunt, incolas omnes cum mulieribus et liberis omnique
					<lb/>supellectili sua captivos adducunt. Sicque versus Calabriam remeare volentes, haud procul
					<lb/>ab Agrigentina urbe - sic enim illis directior adjacebat via - tentoria figunt. Porro cives
					<lb/>eiusdem urbis, viribus suis plus necessario confidentes, per portas prorumpendo, forti strepitu
					<lb/>super illos proruunt, incautique hostibus cedendo dum fugiunt, usque in portas suae civitatis
					<lb/>persequuntur. Dux itaque digressus, in Calabriam veniens, expeditionem solvit: Bugamenses,
				<lb/>quos captivos adduxerat, Scriblam, quam desertaverat, restaurans, ibi hospitari fecit.</p>
			</div>
			<div type="chapter">
				<head><lb/>XXXVII.</head> <p>Anno vero Dominicae incarnationis MLXV Policastri castrum destruens,
					<lb/>incolas omnes apud Nicotrum, quod ipso anno fundaverat, adducens, ibi hospitari fecit.
					<lb/>Antequam iret versus Panormum, dux Robertus, et in monte Tarantarum, juxta Panormum,
					<lb/>tentoria fixisset, dux et comes Rogerius prius in provincia Cusentii castrum quidem Rogel
					<lb/>expugnaverunt et pro libitu ordinaverunt. Eodem anno castrum quoddam, quod Ayel dicitur,
					<lb/>in provincia Cusentii, dux oppugnare vadens, per quattuor menses obsedit. Ayellenses
					<lb/>autem extra castrum progredientes, cum vicinius tentoria hostes figerent, fundibulis et sagittis
					<lb/>longius propellere nituntur; sicque ex utraque parte mutua caede fortiter congrediuntur.
					<lb/>At, dum nostri maxima indignatione commoti, impetum in hostes facientes, ubi densiores
					<lb/>erant, prorumpere nituntur, Rogerius, filius Scolcandi, jaculo confossus, equo dejicitur; cum
					<lb/>etiam Gilbertus, nepos eius, eum relevare tentat, dejectus, utrique occiduntur. De quorum
					<lb/>nece dux cum omni exercitu non modicum turbantur: erant enim inter familiares sibi carissimi.
					<lb/>Eorum corpora apud Sanctam Euphemiam, ubi tunc abbatia in honore Sanctae Dei
					<lb/>Genitricis Mariae noviter incoepta instituebatur, humanda mandavit: equos et coetera, quae
				<lb/>habebant, eidem ecclesiae pro ipsorum salvatione contulit.</p>
				<p><lb/>Ayellenses itaque, cognoscentes pro tali et similibus factis ducem sese graviter offendisse,
					<lb/>pacem ab ipso expetunt, ne, si rebelles persistendo, vi caperentur, ab ira eius, absque
					<lb/>recordatione alicuius pietatis - ut meriti erant - omnes pariter perimerentur. Dux vero,
					<lb/>quamvis anhelans esset cum suppliciis de ipsis ultionem expetere, tamen, ne ibi diutius perendinando,
					<lb/>alias tandem intendens, demoraretur, pacem cum ipsis fecit; castrumque, ab eis
				<lb/>deliberatum, accepit et pro libitu suo disposuit.</p>
			</div>
			<div type="chapter">
				<head><lb/>XXXVIII.</head> <p>Comes vero Rogerius, adquirendae Siciliae intentus, quietis impatiens erat;
					<lb/>omniaque perlustrans, crebris incursionibus deterrebat; in tantumque ex consuetudine labori
					<lb/>continuus erat, ut hinc nec infestior aura nec coecitas obscurae noctis dehortari posset:
					<lb/>quin de loco ad locum transiliens, per se ipsum omnia attentaret, eiusque praesentiam,
					<lb/>plusquam omnia, hostes exhorrebant; in tantumque eius veloci frequentia deterrebantur,
					<pb n="48"/>
					<lb/>ut nusquam absens putaretur. Sed quia ubi, suis praesentibus, ipse absens ab hostibus
					<lb/>deprehendebatur, sui hostili incursione interdum gravabantur, castrum, quo se - si forte
					<lb/>necessitas incumberet - facilius tuerentur et a cuius vicinitate quaeque proxima loca attentius
					<lb/>subjugata sibi concite foederarentur, apud Petrelejum, anno Dominicae incarnationis
					<lb/>MLXVI, turribus et propugnaculis extra portam accuratissime firmavit, per quod maximam
					<lb/>partem Siciliae ad suae dominationis jugum ferendum perdomuit. Filiis denique Tancredi
					<lb/>naturaliter hic mos insitus erat: ut semper dominationis avidi, prout illis vires suppetebant,
					<lb/>neminem terras vel possessiones habentes ex proximo sibi absque aemulatione habere paterentur,
					<lb/>quin vel ab ipsis confestim subjecti deservirentur, vel certe ipsi omnia in sua virtute
				<lb/>potirentur.</p>
			</div>
			<div type="chapter">
				<head><lb/>XXXIX.</head> <p>Inde et Robertus dux, qui prae caeteris hunc morem sibi vindicaverat, Gaufridum
					<lb/>de Conversano, nepotem videlicet suum - filius quippe sororis suae erat - , ut de
					<lb/>Montepiloso sibi servitium - sicut et de caeteris castris, quae plurima sub ipso habebat exhiberet,
					<lb/>adorsus est; quodque ab ipso, sicut et coetera, minime acceperat, sed sua strenuitate,
					<lb/>duce sibi auxilium non ferente, per se ab hostibus lucratus fuerat. Id facere renuente,
					<lb/>dux, admoto exercitu, idem castrum obsessum vadit: multisque militariter ex utraque
					<lb/>parte perpetratis, tandem, ut de eodem castro, sicut et de caeteris, sibi servitium promittens
				<lb/>exhiberet, compulit.</p>
			</div>
			<div type="chapter">
				<head><lb/>XL.</head> <p>Dux itaque, videns omnia, quae solo inceptu attentabat, fortuna favorabiliter
					<lb/>arridente, sibi in prosperum cedere, famosissimam urbem, quae Barum dicitur, adhuc Constantinopolitano
					<lb/>imperatori ex fidelitate adhaerentem sibi vero rebellem, ex proximo - haud
					<lb/>longe a Montepiloso, quam, habens, quibuscumque poterat pactionibus imperator etiam, ut
					<lb/>sibi faventiores redderet, ad impugnationem eiusdem urbis se cum inflamma[t] - , anno Verbi
					<lb/>incarnati MLXVII[I], equitatu et navali exercitu eam obsessum vadit. Et quia ipsa civitas,
					<lb/>quasi in quodam angulo sita, in mare porrigitur, ipse cum equestri exercitu ipsam partem
					<lb/>qua civitas versus terram patebat, quasi ab uno mari in aliud claudens, navibus per mare
					<lb/>extensis, una ad alteram firmiter ferreis catenis, ac si sepem faciendo, compaginatis, ita
					<lb/>totam urbem cinxit, ut nullo latere exitus ab urbe progrediendi pateret. Duos quoque
					<lb/>pontes, unum videlicet ab unaquaque ripa constituens, qui longius in mare usque quo navium
					<pb n="49"/>
					<lb/>funes ab utraque parte attingebant, porrexit, ut, si forte Barenses aliquem incursum versus
					<lb/>naves attentarent, directo cursu a militibus navibus expeditius subveniretur. Barenses autem
					<lb/>demonstrare volentes id, pro quo dux hoc agebat, habere despectui, omnia vilipendere ornamenta
					<lb/>sua, thesaurorumque speciosa dependentia ostentare, Guiscardo plurima convitia inferentes,
					<lb/>turribus suis fidentes, rerum exitus minus metiri coeperunt. Quae res Guiscardum
					<lb/>ab incepto quidem non dterrebant; sed magis ambitionis cupidine fervens, quanto pretiosiora
					<lb/>infra muros contineri dicebant, tanto ardentius spe ea lucrandi, ad quod coeperat
					<lb/>persistendum, mentis instantiam figebat, subridendo illis respondens: "Quae - inquit ostentatis,
					<lb/>mea sunt, et quia a vobis voluntarie mihi praesentantur, habeo gratum. Estote
					<lb/>fideles ad tempus in conservando! Vobis quippe de amissione dolentibus, fiam quandoque
				<lb/>largus in distribuendo".</p>
				<p><lb/>Sicque suos ad urbem debellandam exhortationibus et promissionibus inflammans, laboris
					<lb/>Sui renunciationisque praemium infra murum testatur esse: ipse moenia circumire, aggeres
					<lb/>Comportare, urbem vallare, arietes facere, caeteraque machinamenta, quae usui capiendae
					<lb/>Urbis necessaria erant, componere, suos instruere, metum jugi instantia stuDebat
				<lb/>incutere.</p>
				<p><lb/>Barenses ergo, videntes costantiam ducis, ultra quam rati erant, indivulsam persistere,
					<lb/>victumque infra urbem, nullo ad introducendum - hostibus circumspectis - aditu patente,
					<lb/>a multitudine inermis vulgi, mulierum scilicet et puerorum, inutiliter devastari, quod vi
					<lb/>nequibant, dolo vitae ducis periculum parant; pretioque composito, a quodam laevitatis
					<lb/>viro, ut, urbe digrediens, illum spiculo corripere attentet, mercantur. Amerinus ergo, avaritia
					<lb/>captionis cupidine captus, ad perpetrandum tam nobile, ut sibi tunc videbatur, facinus
					<lb/>accelerat; spiculoque, venenis infecto, ab edocentibus se tantae versutiae fraudem accepto,
					<lb/>urbe digressus, quasi unus ex nostris, lapides funda versus hostes supra muros jacendo, adversus
					<lb/>castra nostrorum dolose speculatum circumvenit. Sicque, vesperascente die, nox intercludere
					<lb/>solis radios properat, cumque, coenae hora instante, dux in tabernaculo suo, ex
					<lb/>foliosis arborum ramis composito, sedisset, ille, a tergo veniens, ramoso pariete interposito,
					<lb/>ducem, primo oculo, deinde aure per vocem, bene visum, credens, spiculum, quod ad hoc
					<lb/>acceperat, fortiter impingendo, parte vestium correpta, sed, Deo protegente, ipso illaeso permanente,
					<lb/>in terram defixit. Sicque ducem laesum credens, incasso vulnere, spiculo amisso,
					<lb/>nihil sibi fuga utilius credens, quam velocius potuit, cursu sese infra urbem recepit. Ducis
					<lb/>vero ministri, tali facto expavefacti, extra prosilientes, dolo cognito, noctis excubias solito
					<lb/>attentius vigilesque circa ducem deputant, coementariosque ex eius edicto conducentes, summo
				<lb/>diluculo petrinam domum brevi perficiunt.</p>
			</div>
			<div type="chapter">
				<head><lb/>XLI.</head> <p>Ea tempestate comes Rogerius in Sicilia morabatur, crebris incursionibus omnia
					<lb/>hostiliter perlustrans, ad sibi subdendum nunc praemiis pulsans, modo minis terrens jugi exercitatione
					<lb/>plerumque alios damnis afficiens, in tantumque, quietis impatiens, hostes lacessendo
					<lb/>deterrebat, ut vix in ipsis munitionibus nusquam autem alias securi essent. Nox vel dies,
					<lb/>vesper et aurora, aura lenis vel aspera, aequo pondere infesta timori erant. Unde et Sicilienses,
					<lb/>consilio intra se habito, mori potiusquam cum tanta inquietudine infelicem vitam
					<lb/>diutius protelare deliberantes, belli fortunam contra comitem tentare parant Denique versus
					<pb n="50"/>
					<lb/>Panormum praedatum proficiscenti, exercitu innumerabili undique conflato, ex improvviso
					<lb/>apud Miselmir occurrunt, anno incarnati Verbi MLXVIII. Porro comes, eminus eos conspiciens,
					<lb/>totus infremuit; omnesque suos in unum coërcens, subridendo ait suis: "Eja - inquit nobilium
					<lb/>praedecessorum nobiliores! Fortuna vobis favens, praedam, quam longius quaerere
					<lb/>disposueratis, labori vestro parcens, ultro vobis obviam, ne plus in conficiendo itinere
					<lb/>fatigemini, adducit. Ecce praeda a Deo nobis concessa! Auferte iis, qui ea indigni sunt!
					<lb/>Utamur ea, dividentes apostolico more, prout cuique opus est. Ne exhorrescatis jamdudum
					<lb/>a multotiensque a vobis devictos. Si ducem mutaverunt, eiusdem nationis, qualitatis, sed
					<lb/>et religionis est, cuius et caeteri sunt. Deus autem noster immutabilis est; et, si a nobis
					<lb/>non mutatur integritas fidelis spei, nec ab ipso mutabitur sententia triumphalis auxilii".
					<lb/>His dictis, acieque suorum prudenter ordinata, cum hoste congreditur. Fortiter nostris
					<lb/>agentibus, gens inimica in tantum debellatur, ut vix ex tanta multitudine superesset, per
				<lb/>quem rei eventus Panormi renuntiaretur. Nostri vero triumphalibus spoliis plurimum ditantur.</p>
			</div>
			<div type="chapter">
				<head><lb/>XLII.</head> <p>Moris vero Saracenorum est, ut columbas, frumento et melle infuso domi nutrientes,
					<lb/>cum aliquorsum longius digrediuntur, masculos sportulis inclusos, secum ferant; ut,
					<lb/>cum aliquid novi fortuna illis administraverit, quod domi scitum velint, chartulis eventus suos
					<lb/>annotantes et collo avis, vel certe sub ala, suspendentes, avibus dimissis per aëra, familiae
					<lb/>domi sollicitae, utrum prospere erga peregrinos amicos omnia agantur, notificare accelerant.
					<lb/>Avicula enim dulcedine grani melliti, quam domi degustare saepius assueverat, illecta, reditum
					<lb/>accelerat, chartulas morem suum scientibus repraesentat. Huiusmodi sportulas cum avibus
					<lb/>comes inter reliqua spolia accipiens, avibus cum inscriptis sanguine chartulis dimissis, tristis
					<lb/>fortunae eventus Panormitanis repraesentat. Urbs tota concutitur: lacrimosae voces liberorum
				<lb/>et mulierum per aëra coelum usque attolluntur. Gaudium nostris, illis tristitia parturitur.</p>
			</div>
			<div type="chapter">
				<head><lb/>XLIII.</head> <p>Principabatur tunc temporis urbi Barensi sub imperatore graecus quidam,
					<lb/>Argeritius nomine, qui, cum caeteris civibus pro tempore et loco consilio habito, chartulis
					<lb/>aerumnas urbis civiumque, sed et hostium infestationem, adnotans, clam de nocte per quendam
					<lb/>ab urbe digredientem Diogeno, Costantinopolitano imperatori, dirigit: urbem, quae,
					<lb/>sola in eius fidelitate persistens, undique hostili incursione quatiebatur, nisi citius subveniat,
					<lb/>se amissuros sciat, victus penuria; se - jam tertio anno instantibus hostibus - circumsepto,
					<lb/>cives, diutino certamine deficientes, deditionem parare; nisi ipsam retineat, spem nullam de
				<lb/>recuperatione pervasae ab hostibus patriae ulterius reservari.</p>
				<p><lb/>Legatus, quod instructus erat, fideliter adimplere satagens, brevi magnum conficiens
					<lb/>iter, Byzantium venit. Acceptas epistolas imperatori repraesentare vadit: epistolis orationem
					<pb n="51"/>
					<lb/>exhortatoriam ut subveniat, addit. Imperator vero, susceptis epistolis ac perlectis, Duracium
					<lb/>mittens, classem in mari parare facit, cui Gocelinum de Corintho - quendam natione
					<lb/>normannum et in palatio post imperatorem secundum paucis, quia strenuus armis et consilio
					<lb/>callens erat - ducem praeponens, cum multis copiis Barensibus succurrendum disponit.
					<lb/>Porro qui missus fuerat, jussus ab imperatore, Barum regrediens, clam per hostes urbem,
					<lb/>ut exierat, intrat. Acta refert, signumque, quo auxilium veniens eminus cognoscant, edocet:
					<lb/>ut simile signum de uno quoque propugnaculo contra advenientes faciant, faces scilicet accendant,
				<lb/>ne a certo portu devient, admonet.</p>
				<p><lb/>Barenses, hoc nuntio exhilarati, plus necessario festinantes, - animo enim cupienti nihil
					<lb/>satis festinatur - in proximam noctem faces accendunt, clamoribus et laudibus plus solito
					<lb/>laetitiam ostendunt. Quidnam in hoc facto praetendant, inter nostros quaestio oritur: fit de
					<lb/>pluribus rebus conjectura; undique argumentatur; a prudentioribus rei veritas depraehenditur,
				<lb/>auxilium videlicet per mare illis advenire.</p>
				<p><lb/>Advenerat tamen in auxilium ducis fratris plurimo remige comes Siciliae, Rogerius, noviter
					<lb/>a fratre invitatus: leoninam in omni certamine habens ferocitatem, quam tamen prudentia
					<lb/>regebat et fortuna favens comitabatur. Hic callide in hoc negotio agens, singulis
					<lb/>noctibus speculatum ire jubet, si forte eminus per mare adventantes naves aspiciantur. Cum
					<lb/>ecce, quadam jam nocte mediante, quasi stellae lucernae ardentes in summitate mali uniuscuiusque
					<lb/>navis eminus apparere conspiciuntur. Quod cum a comite compertum fuisset, accelerantissime,
					<lb/>armata manu, plurimo sese remigi credens, obviam hostibus ire accelerat. Quos
					<lb/>hostes eminus aspicientes, Barenses, qui sibi prae gaudio occurrerent, rati, minus sese ad
					<lb/>defensionem aptant. Comes vero navem Gocelini, qui dux hostium erat, duabus lanternis
					<lb/>a caeteris distinctam, eminus cognoscens, illam versus impetum suorum intendere jubet. Dumque
					<lb/>fortiter congrediuntur, tanta vi quaedam ex nostris super navem illorum grassata est, ut,
					<lb/>ex uno latere cum pondere armorum incaute decurrente, centum quinquaginta loricati ex nostris
					<lb/>submergerentur. Comes vero Gocelinum oppugnans superat: quem in suam navem exarmatam
				<lb/>recipiens, cum triumpho gloriosus ad fratrem remeat.</p>
				<p><lb/>Dux vero, amittendi timore in certamine fratris, plurimum angebatur: quippe enim nec
					<lb/>succurrere poterat, nec alium, excepto illo - caeteris defunctis - , habebat. At cum victor
					<lb/>et incolumis redire nuntiatur, nulli credulus fieri asserit, donec visu sibi satisfaciente. Utrum
					<lb/>sanus esset scrutando, ingeminat cum lacrimis. Comes vero Gocelinum, mirifice graeco more
					<lb/>praeparatum, duci, foederantur, anno Domini MLXX[I]. Dux voti compos effectus fratri cunctoque
					<lb/>exercitui, gratias referens, urbe pro velle suo ordinata, fratrem in Siciliam praemittens, solito
					<lb/>exercitu brevi iterum expeditionem versus Panormum summovet. Toto junio et julio mense
					<lb/>apud Ydrontum moratus, montem, quo facilius descensus ad mare - equos navibus introducens
					<lb/>- fieret, rescindere facit. Unde et Duracenses maxime sunt territi, ne, mare cum
					<lb/>exercitu transmeans, eos impugnatum veniret, mulam et equum ei, quasi ad honorem, mandantes,
				<lb/>ea occasione rem speculatum mittunt.</p>
			</div>
			<pb n="52"/>
			<div type="chapter">
				<head><lb/>XLIV.</head> <p>Ea tempestate, Costa Condomicita, qui Stilum jamdudum duci fraudolenter
					<lb/>abstulerat, veritus ne, cum dux versus Siciliam navigando transitum simularet, Stilum obsessum
					<lb/>diverteret, duci reconciliatus, castrum reddidit, tali injuria se, ad quod fecerat, compulsum
					<lb/>dicens. Dux Costam Pelogam quandam stratigotum statuerat, qui, nimia insolentia
					<lb/>defluens, quosque ingenuos viros vel mulieres, nec etiam suae consanguinitati parcens, contumeliis
					<lb/>afficiebat. Hic, inter caetera, quandam ingenuam matronam, nomine Reginam, aviam
					<lb/>Costae Condomicitae, gallinam auream cum pullis, quam habere dicebatur, ab ea extorquere
					<lb/>volens, verberibus laniatam captione retruserat. Costa Condomicita in famulatu ducis apud
					<lb/>Insulam Crotoni detinebatur; cui, cum quod acciderat relatum fuisset, injuriam aviae reputans
					<lb/>suam, infirmitate simulata, licentiam redeundi domum, causa curationis, a duce exposcens,
					<lb/>vigilia natalis Domini Stilum reversus est. Quem stratigotus venisse audiens, piscium
					<lb/>sibi exenia per famulum mittit; qualiter se res erga ducem habebat, requirit. Ille, ac
					<lb/>si nihil mali machinans, ira dissimulata, gratias remandat. Sed quod animo conceperat minime
					<lb/>oblitus; postquam comestum est, potentioribus urbis secreto circumventis, de sibi illata
					<lb/>aviaeque injuria quaerimoniam ostentat. Quibus respondentibus merito sibi talia accidisse,
					<lb/>- eius praesidio vel arte sciebant ducem - excusationibus minime usus, facti se poenitere
					<lb/>asserens, uti contulerat, ita auferre tentaturum promittit, si tantummodo ipsis potiatur auxiliariis.
					<lb/>Sicque, a pluribus fide accepta, totam noctem insomnem ducens, quoscumque potest sibi
					<lb/>allegat: summoque diluculo cum omnes, qui huius rei ignari erant, ut dies ipsa monebat,
					<lb/>in ecclesia Dei laudibus inservirent, ipse cum tredecim viris, gladiis cum capis accinctis, reliquis,
					<lb/>signo dato, et a foribus expectantibus, ad portam castelli accedens, janitor, nil suspicatus,
					<lb/>quasi noto aperit. Ille cum sociis ingressus, hospitium stratigoti intrat; arma, quae
					<lb/>invenit, corripit: versus ecclesiam stratigotum praeoccupare volens, citissimus occurrit. Undique
					<lb/>ergo, insurgente clamore, stratigotus, insidiis compertis, per fenestram prosiliens, praecipitio
					<lb/>dilapsus, dum fuga refugium petit, a civibus, quibus omnibus exosus erat, comprehensus
					<lb/>reducitur. Costa Condomicita - quia consanguineus eius erat - volente ei parcere,
					<lb/>a populo condemnatur: sicque cum suppliciis poenas luens, a quibus mala intulerat, perimitur;
					<lb/>quos religaverat, liberantur; a fidelitate ducis palam avertuntur. Sicque per sex fere
					<lb/>annos duci rebelles per diversa loca Calabriae, ab ipsis turbatio plurima facta est.
				<lb/>Istud hic inscribimus, ut caveant praelati sibi subditos pravis ministris a sua fidelitate divelli.</p>
			</div>
			<div type="chapter">
				<head><lb/>XLV.</head> <p>Dux igitur, commeatibus et caeteris quae expeditioni congruebant apparatis,
					<lb/>fratrem, quem praemiserat, subsecutus, apud Cathaniam, ubi comes erat, venit, fingens se
					<lb/>Maltam debellatum ire, quasi de Panormo non curans. Sed a fratre cohortatus, magno
					<lb/>equitatu, cum navalibus peditumque copiis ab inde progrediens, Panormum venit, ab oceano
					<lb/>urbem navibus obsidens, fratremque comitem cum iis, qui eius famulatui inserviebant, ab
					<lb/>uno latere statuens, ipse ab altero cornu cum Calabrensibus et Apulis muros ambit.
					<lb/>Sicque quinque mensium circulo hostes urbis defensionis fuerant attentissime pervigiles:
					<lb/>ipse, nihilominus impugnationi cum fratre intentus, inquietare ipsam perstuduit. Utrique, pari
					<lb/>ardore inflammati, non cessant omnia circumire, suos instruere, omnia ordinare, hostibus in
					<pb n="53"/>
					<lb/>terminari, suis plurima largiri, ampliora promittere, primus et frequentior adesse, nihil intentatum
					<lb/>relinquere. Machinamentis itaque et scalis ad muros transcendendos artificiosissime
					<lb/>compaginatis, dux hortos cum trecentis militibus latenter ingressus, ex altera parte, qua
					<lb/>videlicet navalis exercitus adjacebat, urbem infestare, fratremque a parte, qua erat, haud
					<lb/>secus agere perdocuerat. Illi, signo dato, quo edocti erant, haud perficere segnes, magno
					<lb/>sonitu irruunt. Urbs tota, in arma ruens, quae strepitu tumultuantium deterrebatur, defensioni
					<lb/>accelerando grassatur. A parte, qua minus cavebant, incaute vacuatur; a Guiscardensibus,
					<lb/>scalis appositis, murus trascenditur. Urbs exterior capitur; portae ferro sociis ad ingrediendum
				<lb/>aperiuntur. Dux et comes cum omni exercitu infra muros hospitantur.</p>
				<p><lb/>Panormitani delusi, hostes a tergo infra muros esse cognoscentes, in interiori urbe refugium
					<lb/>petendo, sese recipiunt. Nox tumultum diremit. Proximo mane primores, foedere
					<lb/>interposito, utrisque fratribus locutum accedunt, legem suam nullatenus se violari vel relinquere
					<lb/>velle dicentes, scilicet, si certi sint, quod non cogantur, vel injustis et novis legibus non
					<lb/>atterantur. Quandoquidem fortuna praesenti sic hortabantur, urbis deditionem facere, se in
					<lb/>famulando fideles persistere, tributa solvere: et hoc juramento legis suae firmare spopondunt.
					<lb/>Dux comesque gaudentes, quod offerebatur libenter suscipiunt, anno Dominicae incarnationis
					<lb/>MLXXI. Adepti, prius illius Scripturae fideles imitatores dicentis: <hi rend="italic">Primum quaerite
					<lb/>regnum Dei, et omnia adjicientur vobis</hi>, ecclesiam sanctissimae Dei Genitricis Mariae,
					<lb/>quae antiquitus archiepiscopatus fuerat - sed tunc ab impiis Saracenis violata, templum superstitionis
					<lb/>eorum facta erat - , cum magna devotione catholice reconciliatam, dote et ornamentis
					<lb/>ecclesiasticis augent. Archiepiscopum, qui, ab impiis dejectus, in paupere ecclesia
					<lb/>sancti Cyriaci - quamvis timidus et natione graecus - , cultum Christianae religionis pro
					<lb/>posse exequebatur, revocantes restituunt. Deinde vero, castello firmato et urbe pro velle
					<lb/>suo disposita, dux, eam in suam proprietatem retinens, vallem Deminae caeteramque omnem
					<lb/>Siciliam adquisitam et suo adjutorio, ut promittebat, nec falso adquirendam fratri de se
				<lb/>habendam concessit.</p>
			</div>
			<div type="chapter">
				<head><lb/>XLVI.</head> <p>Cum ista geruntur, Serlo, filius Serlonis, nepos videlicet utrorumque principum
					<lb/>istorum - cuius in praecedentibus mentionem fecimus - , apud Ceramum morabatur ad
					<lb/>tuendam provinciam ab incursionibus Arabicorum, qui apud Castrum- Johannis ea tempestate
					<lb/>morabantur, a duce et comite sic jussus. Nam et medietas totius Siciliae, ex consensu ducis
					<lb/>et comitis, suae sorti Arisgotique de Puteolis, inter se dividenda, cesserat, eo quod hic quidem
					<pb n="54"/>
					<lb/>consanguineus eorum erat: uterque autem consilio et armis probissimi viri erant. Arabici
					<lb/>autem, qui apud Castrum- Johannis morabantur, strenuitate Serlonis, quia eis multum infestus
					<lb/>erat, plurimum inimicabantur, jugique intentione dolo vel armis ruinam eius meditari nitebantur.
					<lb/>Saracenus autem quidam, de potentioribus Castri- Johannis, nomine Brachiem, cum
					<lb/>Serlone, ut eum facilius deciperet, foedus inierat, eorumque more per aurem adoptivum fratrem,
					<lb/>alter alterum factum vicissim susceperat. Hic, traditione cum suis composita, Serloni
					<lb/>salutaria munuscula cum amicalibus verbis in dolo mandat, inter quae etiam intulit ista:
					<lb/>"Sciat fraternitas adoptivi mei, quod, tali vel tali die, septem tantummodo Arabici ex deliberatione
					<lb/>jactantiae ad terram tuam debent praedatum adire". Quod Serlo audiens, ridiculo
					<lb/>habere coepit; minusque sibi prospiciens, ex vicinis castris neminem sibi in auxilium
				<lb/>arcessivit. Sed, determinato die, inconsultus venatum secessit.</p>
				<p><lb/>Porro Arabici, qui dolum composuerant, cum septingentis militibus et duobus millibus
					<lb/>peditum de Castro- Johannis digressi, haud procul a Ceramo in abditis locis insidias ordinant,
					<lb/>septem tantummodo, ut Brachiem Serloni indicaverat, milites mandantes, qui Ceramo,
					<lb/>praeda capta, Serlonem exstrahunt. Insurgit clamor; ab incolis provinciae tumultuatur;
					<lb/>a Serlone, ubi venatum ierat, tumultuantium civium strepitus auditur. Sed, quia
					<lb/>inermis processerat, nuntium apud Ceramum, ad deferenda sibi arma suosque invitandos,
					<lb/>mittens, ipse, quo clamor infestus urgebat, sciscitaturus quidnam esset, progreditur. At, dum
					<lb/>a septem militibus praeda abduci dicitur, arma sibi delata corripiens, adoptivo fratri plus
					<lb/>necessario credulus, improvide subsequens, ultra insidias progreditur. Illis autem ab insidiis
					<lb/>prorumpentibus, cum hostes a tergo horribili armorum turbine deprehenduntur, Serlo, cum
					<lb/>decertandi copiae non essent, - sed et fugae praesidio diffidens - cum paucis, qui secum
					<lb/>erant, petram, quae ab ipsa die Serlonis dicta est, cursu expetit. Qua ascensa, a dorso
					<lb/>pro muro eius usus, diu fortiter, sed nullo aliunde auxilio adventante, incassum dimicatur.
					<lb/>Nam tandem confossus, occubuit; nullusque ex omnibus, qui cum ipso erant - exceptis
					<lb/>duobus, qui inter cadavera mortuorum latitaverant - evasit. Serlone eviscerato, Saraceni
					<lb/>cor extraxerunt; utque audaciam eius, quae multa fuerat, conciperent, comedisse dicuntur.
					<lb/>Capita vero occisorum abscissa in Africam regi ad honorem, mittunt; sed caput Serlonis,
					<lb/>stipiti impositum, per plateas urbis delatum, a clamante est praeconizatum eius esse, a quo,
					<lb/>prae caeteris, Sicilia impugnabatur; hostes devictos; nullo simili superstite, Siciliam amodo
				<lb/>suae sorti facile cessuram.</p>
				<p><lb/>Sed, cum ista apud Panormum principibus nostris nuntiantur, exercitus totus conturbatur.
					<lb/>Comes, amissione nepotis, intolerabili dolore angebatur; dux vero, a lamentis fratrem suum
					<lb/>coërcere volens, dolorem suum virili more occultare nitebatur: "Foeminis - inquit - lamenta
				<lb/>permittantur; nos autem in vindictam armis accingamur".</p>
				<p><lb/>Igitur, quia sejunctim, ad invicem, utrique fratres - quisque suis utilitatibus - lucrari
					<lb/>studebant, excepto quod, cum necessitas incumberet, alter ab altero invitatus, vicissim sibi ad
					<lb/>invicem succurrendum venirent, huic libro, alium incoepturi, finem ponamus, ut in sequenti de
				<lb/>unoquoque, nunc sejunctim, iterum conjunctim, prout ipsa res expostulaverit, stilum alternemus.</p>
				<p><lb/>SECUNDI LIBRI FINIS.</p>
			</div>
		</div>
		<pb n="55"/>
		<div>
			<head><lb/>SUMMARIUM CAPITUM QUAE TERTIO LIBRO CONTINENTUR.</head>
			<p><lb/>CAPUT PRIMUM. Apud Paternionem et Mazariam castella fiunt.</p>
			<p><lb/>CAPUT SECUNDUM. Guiscardus Salernum obsidet.</p>
			<p><lb/>CAPUT TERTIUM. Malfitani cum duce pacem faciunt.</p>
			<p><lb/>CAPUT QUARTUM. Salernum deditur.</p>
			<p><lb/>CAPUT QUINTUM. Comes Rogerius Abagelardum apud Sanctam Severinam obsidet.</p>
			<p><lb/>CAPUT SEXTUM. Dux Sanctam Severinam recuperat et apud castrum Sancti Agadii Abagelardum obsidet.</p>
			<p><lb/>CAPUT SEPTIMUM. Comes Rogerius in monte Calataxibet castellum facit.</p>
			<p><lb/>CAPUT OCTAVUM. Africani Nicotrum destruunt.</p>
			<p><lb/>CAPUT NONUM. Africani apud Mazariam vincuntur.</p>
			<p><lb/>CAPUT DECIMUM. Hugo de Gircea apud Cathaniam occiditur.</p>
			<p><lb/>CAPUT DECIMUM PRIMUM. Trablas obsessione ad deditionem cogitur.</p>
			<p><lb/>CAPUT DECIMUM SECUNDUM. Castrum- novum comiti foederatur.</p>
			<p><lb/>CAPUT DECIMUM TERTIUM. Michael imperator ad ducem venit.</p>
			<p><lb/>CAPUT DECIMUM QUARTUM. Dux classem aptat versus Graeciam.</p>
			<p><lb/>CAPUT DECIMUM QUINTUM. Comes Tauromenium obsidet.</p>
			<p><lb/>CAPUT DECIMUM SEXTUM. Eviscardus pro comite occiditur.</p>
			<p><lb/>CAPUT DECIMUM SEPTIMUM. Quattuordecim <hi rend="italic">golafri</hi> ab Africa sub Tauromenio visi sunt.</p>
			<p><lb/>CAPUT DECIMUM OCTAVUM. Tauromenium capitur.</p>
			<p><lb/>CAPUT DECIMUM NONUM. Ecclesia Traynae fundatur.</p>
			<p><lb/>CAPUT VICESIMUM. Jatenses et Cinenses Comes obsidet.</p>
			<p><lb/>CAPUT VICESIMUM PRIMUM. Eosdem capit.</p>
			<p><lb/>CAPUT VICESIMUNI SECUNDUM. Comes filiam suam comiti Provinciae dedit.</p>
			<p><lb/>CAPUT VICESIMUM TERTIUM. Castum conjugium laudatur.</p>
			<p><lb/>CAPUT VICESIMUM QUARTUM. Dux Romaniam vadit.</p>
			<p><lb/>CAPUT VICESIMUM QUINTUM. Dux Duracium obsidet.</p>
			<p><lb/>CAPUT VICESIMUM SEXTUM. Dux cum Venetianis bellatur.</p>
			<p><lb/>CAPUT VICESIMUM SEPTIMUM. Dux cum imperatore proeliatur.</p>
			<p><lb/>CAPUT VICESIMUM OCTAVUM. Dux Duracium capit.</p>
			<pb n="56"/>
			<p><lb/>CAPUT VICESIMUM NONUM. Dux Castoriam capit.</p>
			<p><lb/>CAPUT TRIGESIMUM. Benarvet traditione Cathaniam intrat.</p>
			<p><lb/>CAPUT TRIGESIMUM PRIMUM. Ingelmarus apud Giracium contra comitem insurgit.</p>
			<p><lb/>CAPUT TRIGESIMUM SECUNDUM. Turris Messanae fundatur.</p>
			<p><lb/>CAPUT TRIGESIMUM TERTIUM. Dux a Gregorio papa a Romania vocatur.</p>
			<p><lb/>CAPUT TRIGESIMUM QUARTUM. Duce revertente, fraus Apulorum premitur.</p>
			<p><lb/>CAPUT TRIGESIMUM QUINTUM. Dux cum comite super Capuanum principem vadit.</p>
			<p><lb/>CAPUT TRIGESIMUM SEXTUM. Jordanus contra patrem insurgit.</p>
			<p><lb/>CAPUT TRIGESIMUM SEPTIMUM. Dux Romam vadit et capit.</p>
			<p><lb/>CAPUT TRIGESIMUM OCTAVUM. Romani repraehenduntur.</p>
			<p><lb/>CAPUT TRIGESIMUM NONUM. Boamundus certando imperatorem superat.</p>
			<p><lb/>CAPUT QUADRAGESIMUM. Dux Romaniam iterum vadit.</p>
			<p><lb/>CAPUT QUADRAGESIMUM PRIMUM. Eclipsis solis fit. Papa moritur, et dux, et rex Anglorum.</p>
			<p><lb/>CAPUT QUADRAGESIMUM SECUNDUM. Rogerius dux efficitur.</p>
		</div>
		<pb n="57"/>
		<div type="book">
			<head><lb/>INCIPIT LIBER TERTIUS </head>
			<p><lb/>Quoniam quidem arduas res clarosque triumphos duorum procerum, Guiscardi videlicet
				<lb/>ducis et Rogerii, Siciliae comitis - nunc vero sejunctim, nunc vero segregatim, prout quos
				<lb/>fecerunt - nos scripturos repromisimus, limpidioris poëtriae si esset mihi unda, aestuandum
				<lb/>foret, ut res, quae in seipsis nobili memoria clarent, nobilioris philosophi penna chirografaret,
				<lb/>ne limpidissimus liquor, dum ad hauriendum porrigitur, foetore incultioris vasis etiam ab
				<lb/>ipsis sitientibus abhorreatur. Sed, quoniam non omnes aureis fistulis, paupertate prohibente,
				<lb/>ad potandum utimur, interdum plumbea fistula, dulcis liquor usque satis degustaturi. Unde
				<lb/>et lector quisquis historiae seriem perscrutari tentat, non phalerata verborum commenta, sed
				<lb/>pompales triumphos memorandorum virorum attendat. Quae enim inseruntur, non meae vel
			<lb/>tuae laudi, sed illorum, qui faciendo meruere, subtitulantur.</p>
			<p><lb/>Sed quoniam ex edicto principis tempus scribendi imminet, quod neglegendo hactenus
				<lb/>minus potatum est, ad fontem quo hauriam, unde limpidius eructetur, recurrere ipsius principis
			<lb/>urgens festinantia prohibet.</p>
			<div type="chapter">
				<head><lb/>I.</head> <p>Igitur famosissimus Siciliae princeps, Rogerius, duce frate, expeditione - postquam
					<lb/>Panormum adeptus est - soluta, a Sicilia versus Calabriam et Apuliam, ut suas utilitates
					<lb/>exsequeretur, digrediente, in Sicilia remanens, exercitus recedentis fratris minimam
					<lb/>partem praemiis, promissionibusque illiciens, ex consensu eiusdem ducis sibi retinuit. Siciliamque
					<lb/>debellare ex omni parte aggrediens, jugi incursione non minimum lacessivit; et quamvis
					<lb/>hactenus dum in his, quae adquirebat, cum fratre participaturus, ad plenum strenue egerit,
					<lb/>nunc cuncta, quae adquireret, suae sorti cedere certus, quasi leo exhauriens praedaeque
					<lb/>avidus, quietis impatiens, omnia circumire, periculosioribus incoeptis primus adesse, nihil intentatum
					<lb/>relinquere patiebatur. Anno Dominicae incarnationis MLXXII, duo castella, unum
					<lb/>apud Paternionem ad infestandam Cathaniam, alterum vero apud Mazariam ad debellandam
				<lb/>adjacentem provinciam firmavit.</p>
				<p><lb/>Dux vero a Sicilia in Calabriam veniens, apud Russanum, eiusdem provinciae urbem,
				<lb/>dolentibus incolis, castellum firmavit.</p>
			</div>
			<pb n="58"/>
			<div type="chapter">
				<head><lb/>II.</head> <p>Gisulfus ergo, Salernitanus princeps, frater Sigelgaytae, uxoris Guiscardi ducis,
					<lb/>omnes maritimos fines a Salerno usque ad portum, qui <hi rend="italic">Fici</hi> dicitur, Arecumque et Sanctam
					<lb/>Euphemiam sui juris esse volens, et partem a Guiscardo diatim pervadi audiens, versus ducem
					<lb/>inimicitias injecit: omnesque ei adhaerentes, quos capere poterat, contumeliis deturpans,
					<lb/>nostrae genti sese inimicari non abscondebat. Dux autem Guiscardus, qui amicitiam sibi
					<lb/>promiserat, primum quidem patienter ferens, legatis ait, ut ab ipso incoepto resipiscat, convenire.
					<lb/>At, ubi videt conceptam animo principis malitiam, quanto plus lenire tentabat, eo
					<lb/>amplius in deterius excrescere, foedere, quod inter eos erat, renunciato, inimicanti sibi etiam
					<lb/>ipse insedabiles inimicitias parat. Sed quia inter se et Ricardum, principem Aversae, inimicitiae
					<lb/>efferbuerant, veritus ne ab ipso Gisulfo adversum se succurreretur, pacem cum ipso
					<lb/>fecit: quo in sui adjutorium quibusdam pactionibus conducto, Salernum multis copiis obsessum
				<lb/>vadit.</p>
			</div>
			<div type="chapter">
				<head><lb/>III.</head> <p>Malfitani vero Gisulfum exosum habentes - timebant quippe ab ipso puniri, eo
					<lb/>quod interfectores patris ipsius, dum eos ad subjugandum sibi impugnaret, exstiterant - a
					<lb/>duce invitati, ut sibi ad obsidendam urbem navigio servitium veniant, potentiores duci locutum
					<lb/>ex consensu reliquorum accelerant. Dux itaque, callidis pactionibus, si assentiant, si
					<lb/>autem dissentiant, minis terrendo, attentans, tandem ad confederationem compulit, ut, si
					<lb/>contra Gisulfum ab ipso tuerentur, tota Malfa illi subjugata haereditaliter foederaretur.
					<lb/>Duce vero omnia, ut expetebant, promittente, parte exercitus ad obsidendam urbem
					<lb/>relicta, reliquam secum ducens, cum ipsis, qui inde venerant, apud Malfam vadit. Urbem,
					<lb/>sibi a civibus deliberatam, suscipit; quatuor castella in ea facit; militibus suis munit. Inde
				<lb/>cum multis Malfitanorum copiis Salernum redit.</p>
				<p><lb/>Sic deterrebat Malfitanos; si[c e] man[ib]us Guiscardi quomodo evaderet timor Gisulfi? </p>
			</div>
			<div type="chapter">
				<head><lb/>IV.</head> <p>Dux vero navalibus peditumque copiis, sed et equestri exercitu, Salernum vallans,
					<lb/>frequenti incursione congrediens, undique deterrebat: in tantumque attrivit ut, nullo aditu
					<lb/>ad victum introducendum, se, suisque negantibus, patente, tantam famem inesse coëgerit,
					<pb n="59"/>
					<lb/>ut etiam catti vel mures - sicut relatione eorum, qui praesentes adfuerunt, didicimus a
				<lb/>quibusdam introrsum reclusis comesti sint.</p>
				<p><lb/>Abagelardus vero, filius Humfredi comitis, nepos videlicet ducis, qui Salernum, propter
					<lb/>inimicitias, quas cum duce habebat, propter haereditatem, quae ab ipso sibi detinebatur, in
					<lb/>adjutorium Gisulfi introierat, ingruente fame, Salerno clam de nocte digressus, apud Sanctam
					<lb/>Severinam, Calabriae urbem, duci infestus fieri secessit. Dux autem, in Siciliam ad fratrem
					<lb/>mittens, ut Abagelardum nepotem apud Sanctam Severinam obsessum vadat, non incassum
				<lb/>mandavit.</p>
				<p><lb/>Ipse vero urbis Salernitanae infestationi indivulse persistens, tandem ad deditionem coëgit.
					<lb/>Gisulfo vero, quia frater erat suae collateralis, liberorum suorum avunculus, quocumque vellet
					<lb/>abeundi, libertatem dedit. Urbem autem, in sua virtute retinens, castellis et munitionibus
				<lb/>pro libitu suo aptavit.</p>
			</div>
			<div type="chapter">
				<head><lb/>V.</head> <p>[Guiscardus] inde, quietis impatiens, nulloque labore, ubi aliqua spes cuiuslibet
					<lb/>lucri designabatur, deficiens, apud Sanctam Severinam, ubi fratrem se praevenire invitaverat,
					<lb/>nepotem Abagelardum obsessum vadit. Fratremque, quem ad hoc invitaverat, ab uno latere
					<lb/>urbem obsedisse inveniens, ab altero latere ipse consedit. Abagelardus autem, diatim urbe
					<lb/>digrediens, nostros ad certamen provocando, dum alternatim fortiter saepeque congreditur,
				<lb/>multa militiae congruentia perpetrata sunt.</p>
				<p><lb/>Porro dux, videns se minus in urbem proficere, consilio cum suis habito, tria castella
					<lb/>firmavit: unum Hugoni Falloc, alterum Rainaldo de Simula ad urbem infestandam delegavit,
					<lb/>tertium autem Herberto, fratri Hugonis, et Custinobardo, fratri dicti Rainaldi. Sicque,
					<lb/>expeditione soluta, in Apuliam secessit, ubi non multo post apud Canam, in quodam congressu,
					<pb n="60"/>
					<lb/>Hermannum comitem, fratrem Abagelardi, capiens, Rogerio fratri in turri Melitensi
				<lb/>recludendum mittit.</p>
			</div>
			<div type="chapter">
				<head><lb/>VI.</head> <p>Qui dum in vinculis obscuro carcere cruciaretur, Abagelardus, fraterna compassione
					<lb/>tactus, pactionem cum duce, ut, urbem sibi reddens, fratrem recipiat, facit. Duce
					<lb/>itaque, hac calliditate illum deludendo, fidem dante, ut, cum apud Garganum venirent - sic
					<lb/>enim castrum quoddam dicebatur - , fratrem sibi a captione liberum redderet, ille incautus,
					<lb/>verba argumentosa minime advertens, urbe digrediens duci eam reddit. Sicque cum ipso
				<lb/>aliquantisper commoratus, fratris redditionem frustra suspicabatur.</p>
				<p><lb/>At, cum Russanum ventum est, asperius cum duce, quod nimium protraheretur, sermonem
					<lb/>habuit; versus Garganum ut iter acceleret, hortatur. Cum ecce dux dolum aperit: infra
					<lb/>septem futuros annos se illuc, quo dixerat, non iturum asserit. Ille sic calliditate verbi se
					<lb/>circumventum animadvertens, plurimum cum duce altercatus, irato animo discedens in Apuliam,
					<lb/>castro sancti Agadii seditiosus sese cum suis recepit. Dux itaque, sciens illum ad
					<lb/>hoc niti, ut totam Apuliam versus se pro posse commoveat, exercitu excitato, illum insequens,
					<lb/>obsessum vadit. Sed castro natura, munitione, defensalibus firmissimo, cum diutius in oppugnando
					<lb/>persisteret, ipsis, qui intra erant, fortiter a gentibus, plus damno suorum perturbabatur,
				<lb/>quam versus castrum proficeret.</p>
				<p><lb/>Abagelardi autem de amissione fratris dolor in dies excrescebat; neque enim vincula,
					<lb/>quibus frater artabatur, ipsum haud secus ac illum ex recordatione angebant. Unde et frequentius
					<lb/>casus fratris quibusdam pactionibus meliorare attentans, vix tandem obtinuit ut,
				<lb/>castro reddito, fratrem recipiens, quorsum liberet, abscedere liceret.</p>
				<p><lb/>Sicque, fratre recepto, pariter discedentes, mari transmeato, ad imperatorem Constantinopolitanum
				<lb/>transeunt. Ubi et ultimos dies clauserunt.</p>
			</div>
			<div type="chapter">
				<head><lb/>VII.</head> <p>Famosissimus ergo Siciliae princeps et debellator, Rogerius, in Sicilia, in omnibus
					<lb/>strenue agens, morabatur. Neque enim, aliqua delectatione se retrahente, hostibus absens
					<lb/>fieri patiebatur: quippe quem egestas, labor, minae hostis, imminens jugis decertatio, vigiliae,
					<lb/>vel aura asperior ab incoepto non deterrebant. Sed potius, quanto asperitatibus quatiebatur,
					<lb/>eo ardentiori constantia, ipsa humano more animo suo innata dominationis cupidine, vincere,
					<lb/>quam vinci nitebatur. Et, quamvis omnia cupiens esset, impensius tamen zelo potiendi
					<lb/>Castrum- Johannis angebatur; quod, si adeptus foret, sciebat se, quasi pro flagello, uti ad
					<pb n="61"/>
					<lb/>totam Siciliam pro libitu suo ventilandam. Tali tantoque urguente desiderio, anno incarnati
					<lb/>Verbi MLXXIIII, in monte Calataxibet castrum firmavit, quod militibus et reliquis, quae
				<lb/>necessaria erant, muniens, Castrum- Johannis infestissimum redditur.</p>
			</div>
			<div type="chapter">
				<head><lb/>VIII.</head> <p>Africani ergo Saraceni, de familia regis Temini, ex eius edicto, navibus paratis,
					<lb/>piratarum more, vela ventis committentes, maritima litora Siciliae et Calabriae insidiatum
					<lb/>vadunt. Sicque, junio mense, in vigilia Sancti Petri, apud Nicotrum de nocte appulsi,
					<lb/>cives incautos et, prae gaudio instantis solemnitatis, vino ex more somnoque gravatos, irruentes
					<lb/>opprimunt, semisomnes alios perimunt, alios capiunt, ipsos etiam pueros cum mulieribus,
					<lb/>omnique suppellectili vehibili praedam navibus inducunt, castrumque totum incendio
					<lb/>concremantes, remige accelerato, in altum recedunt. In crastinum, ripae proprius accedentes,
					<lb/>pueros et imbecilliorem familiam amicis redimere volentibus, pretio accepto, navibus eicientes,
					<lb/>partim exonerantur; reliquos, qui alicuius utilitatis videbantur, adducunt. Sicque vela ventis
				<lb/>committentes, patrios agros, unde venerant, laeti revisum tendunt.</p>
			</div>
			<div type="chapter">
				<head><lb/>IX.</head> <p>Anno vero incarnationis Domini MLXXV, quia in praecedenti anno pro libitu
					<lb/>sibi favente apud Nicotrum prospere accurrerat, plus necessario cupidine avaritiae insolentes,
					<lb/>simile sibi evenire frustra rati, navibus ascensis, versus Siciliam fortunam tentatum navigant.
					<lb/>Insulamque circumcurrendo tentantes, tandem apud Mazariam appulsi sunt. Navibus digressi,
					<lb/>urbem, magna vi oppugnantes, irrumpunt; castrum autem, quod infra erat, fortiter impugnantibus,
				<lb/>per octo dies obsident.</p>
				<p><lb/>Comes vero, per legatum comperto castrum suosque hostibus infestari, clam de nocte,
					<lb/>armata manu castrum ingressus, summo diluculo per portas prorumpens, cum hoste in platea
					<lb/>urbis ante castellum congreditur, fortiterque ex more agendo, victor efficitur, pluribusque
					<lb/>peremptis, reliquos fugientes, extremos quosque usque in mare prosequitur: Mazaria, comitis
					<lb/>strenuitate, ab hostibus eripitur. Gemebundus rumor a paucis qui evaserunt, Africae nuntiatur.
					<lb/>Sicque rotabilis fortuna, homines primo prosperis successibus alludendo, illectos spe
				<lb/>priorum eventuum deceptos risit.</p>
			</div>
			<div type="chapter">
				<head><lb/>X.</head> <p>Comes vero, quibusdam necessitatibus se vocantibus, a Sicilia versus Calabriam
					<lb/>digrediens, Hugoni de Gircaea, cui, propter strenuitatem, quam habebat - nam et praeclari
					<lb/>generis a Cenomanensi provincia erat - cum filia sua de priore uxore Cathaniam dederat,
					<lb/>totam Siciliam servandam delegavit, interdicens ne, si Bernarvet, quia vicinius sibi Syracusis
					<lb/>morabatur, aliquem incursum versus se faceret, callidas eius versutias cavens, nusquam urbe
				<lb/>digrediens, hostem persequeretur.</p>
				<pb n="62"/>
				<p><lb/>Sed juvenilis animus, militia fervens et laudis avidus, quod sibi interdictum erat minus
					<lb/>servans, ad hoc niti coepit, ut ante reditum comitis aliquod nobile facinus, unde militarem
					<lb/>laudem mereretur, perpetraret. Unde et Traynam usque progrediens, Jordanum, comitis
				<lb/>filium, cum familiari militia comitis secum Cathaniam adduxit.</p>
				<p><lb/>Porro Bernarvet, magno electorum militum exercitu congregato, de nocte accedens, haud
					<lb/>procul a Cathania, in abditis locis insidiis occultatur, triginta militibus Cathaniam usque
					<lb/>praemissis, qui eos ad certamen excitatos, fugiendo longius ab urbe protraherent. Hugo
					<lb/>vero et Jordanus, militia ferventes, suos ad certamen cohortando, urbe cum magno impetu
					<lb/>digrediuntur; trigintaque electos milites insidias speculatum mittentes, ipsi incautius insequi
					<lb/>accelerant. Porro, speculatoribus praecedentibus, locum insidiarum transgressi, dum a subsequentibus
					<lb/>usque perventum est, illi ab insidiis prorumpentes, hostibus horribili turbine insurgunt.
					<lb/>Itaque qui praecesserant, insidias a tergo videntes, nec ad socios, hostibus interpositis,
					<lb/>regredi posse, Paternionem fugientes evadunt. Nostri vero dum fortiter congredi nituntur,
					<lb/>Hugo, comitis gener, cum pluribus occiditur; Jordanus autem, hostes ferre non valens,
					<lb/>cum paucis Cathaniam elabitur. Bernarvet laetus cum spoliis Syracusiam regreditur.
					<lb/>Comes itaque, rumorem huiuscemodi per legatum cognoscens, reditum accelerat. Exercito
					<lb/>itaque adversus Bernarvet commoto, castrum, quod Zotica dicebatur, oppugnans, funditus
					<lb/>destruit, viros perimit, foeminas in Calabriam venditum mittit, anno incarnati Verbi
					<lb/>MLXXVI. Sed quia animus principis, dolore generi interfecti, ad mentis debilitationem
					<lb/>pene infectus, nisi majori vindicta sanari minime poterat, ampliorem vindictam expetens,
					<lb/>usque ad provinciam Notense m profectus, ita omnia exterminavit, ut etiam ipsas messes tempus
					<lb/>enim triturae instabat - , quia asportare non poterat, penitus igni combusserit. Quod
					<lb/>etiam passim per diversa Siciliae loca facere addens, maximam egestatem ipso anno eidem
				<lb/>insulae incussit: </p>
				<lg>
					<l><hi rend="italic">Nascitur ergo fames, quia sustulit ultio panes</hi>.</l>
				</lg>
			</div>
			<div type="chapter">
				<head><lb/>XI.</head> <lg><l><hi rend="italic">Anno Verbi incarnati transacto millesimo</hi></l>
					<l>Adjectoque super mille septies undecimo, </l>
					<l>Expeditionem movet comes, mense majo: </l>
					<l>Naves vela dant per aequor, suffragante zephiro.</l>
					<l n="5">Aera sonant, buccinando pontus plaudit jubilo: </l>
					<l>Classis magni Alexandri non fuit hac pulchrior.</l>
					<l>Aura ridet cum fortuna; pubes gaudet bellica; </l>
					<l>Citharizant ad hoc docti; resonant et tympana.</l>
					<l>Trablas itur oppugnatum: nil tumescunt aequora.</l>
					<l n="10">Sed transcendit equitatu comes, fronte bellica, </l>
					<l>Montium scopulosorum ima, sive ardua, </l>
					<l>Bellicosae juventutis multa fultus copia.</l>
					<l>Clipeos, auro fulgentes, et splendentes galeas </l>
					<l>Sol cum tangit, intuentum aciem reverberat.</l>
					<l n="15">Montes omnes splendescunt super clara sidera.</l>
					<l>Equi fremunt; dant hinnitus; echo montes resonant.</l>
					<pb n="63"/>
					<l><hi rend="italic">Mille, flante aura levi, vexilla subventilant.</hi></l>
					<l>Horrido aspectu satis versus Trablas properant; </l>
					<l>Hostes vident: exhorrescunt hanc armorum nebulam.</l>
					<l n="20">Terra, ponto sonant tubae, ut metum incutiant; </l>
					<l>Clamor usque coelum pulsat. Hostes infra trepidant.</l>
					<l>Urbem vallant circumquaque aequore, vel arida.</l>
					<l>Nautae velis obumbrantur, terrae figunt anchoras; </l>
					<l>Equitum pars fron[t]es caedit; pars figunt tentoria.</l>
					<l n="25">Crebro currunt ad certamen: fortiter congreditur.</l>
					<l>Hostis nisus repugnare, plurimum colliditur.</l>
					<l>Castro luctus post certamen, nostris lyra addittur.</l>
					<l>Hostes, viribus diffisi, tandem pacem expetunt.</l>
					<l>Cedit comes. Castrum reddunt; ditioni subeunt.</l>
					<l n="30"><hi rend="italic">Foederantur more suo, sed dolentes faciunt</hi>.</l>
				</lg>
				<p><lb/>Ab hac eadem urbe strictior sinus terrae ab utroque latere, mari urgente, longius in
					<lb/>mare porrigitur, pascuis uberrimis abundans. Ibi armenta et caetera urbis animalia hostili
					<lb/>tempore pasci consueverant; quo, cum ex more, propter instantes hostes, diatim exirent, nostri,
					<lb/>brevi sinu interposito, conspicientes, coeperunt, ut in tali gente assolet, aviditate ea, si aliquo
				<lb/>astu queant, adipiscendi agitari.</p>
				<p><lb/>Jordanus vero, filius comitis, ad id negotium peragendum intentionem certius apponens, ut
					<lb/>hanc sibi famam militariter prae caeteris acquireret, agebat. Tandem itaque - ut erat vir
					<lb/>praesumptuosissimus et laudis avidus - , cum sibi familiaribus consilio habito, quodam vespere
					<lb/>centum sibi milites eligens, patre inconsulto, naves ascendit: de nocte insulam pervadit,
					<lb/>applicans navibus digreditur; in concavitate quadam eiusdem insulae, antequam illucescat,
					<lb/>occultatur insidiis. At ubi, nocte recedente, sol irradians terris illuxit, tota civitas praedicta,
					<lb/>ex more urbe digrediens, pascendi gratia ipsam insulam sparsim preoccupat. Porro Jordanus,
					<lb/>ubi in insidiis occultabatur, praedam longius ab urbe progressam conspiciens, impetu
					<lb/>leonino a loco prorupit, usque in portam urbis praedam colligens prosilit, navibus introducendam
					<lb/>illorsum minare accelerat. Cives itaque, insulam suam ex insperato hostibus pervasam
					<lb/>videntes, in arma ruunt: maximo impetu usque ad decem millia ab urbe prorumpunt;
					<lb/>hostes, ut praedam excutiant, inconsulte prosequuntur. Nam, ubi Jordanus eos longius ab
					<lb/>urbe progressos videt, spreta praeda, leonina ferocitate hostibus occurrit; congressuque facto,
					<lb/>acerrime utrimque pugnatur. Sed Jordanus, ut erat in congressibus foecundissimus, suos
					<lb/>verbis exhortatoriis prorumptiores reddens, fortiter agendo plures sternit, reliquos fugat, victor
					<lb/>efficitur, quosque caedendo usque ad portam urbis prosequitur. Sicque ad naves regrediens,
					<lb/>maxima praeda licenter introducta, ad patrem impune cum triumphali laude redit. Hac re
				<lb/>urbs, quasi maxime territa, ad deditionem, ut diximus, compulsa est.</p>
				<p><lb/>Comes itaque, urbem nactus, pro libitu suo castro et caeteris munitionibus ordinat, militibus
					<lb/>et iis, quae necessaria erant, munit, turribus et propugnaculis undique vallans. Sed
					<lb/>undique adjacens provincia firmissimis castris circumsepta, munitissima erat; et ideo, adhuc
					<lb/>recalcitrans, rebellabat. Comes laboris indeficiens, crebris incursionibus, ut sibi omnia substernat,
					<lb/>infestare congreditur; brevique termino usque ad duodecim famosissima castra suo
					<lb/>dominio, obsidendo, subire coëgit: quae militibus suis distribuens, cum omnibus appendiciis
					<pb n="64"/>
					<lb/>suis de se habenda delegavit. Sicque exercitum, omnibus pro exhibito sibi servitio gratias
				<lb/>agendo, solvens, ipse apud Bicarum a labore pausatum secessit.</p>
			</div>
			<div type="chapter">
				<head><lb/>XII.</head> <p>Ea tempestate quidam saracenus, Bechus nomine, Castrum- novum possidens,
					<lb/>illic morabatur. Erat autem idem vir magnae superfluitatis et arrogantiae, unde et ipsos suos
					<lb/>fideles levitate sua, interdum diversis contumeliis afficiens, sibi infideliores reddebat. Hic
					<lb/>quadam die cuidam molendinario suo iratus, ante se invitans, verberibus deturpavit. Porro
					<lb/>ille se adeo grave ferre dissimulans, in vindictam tantae dehonestationis animum intendens,
					<lb/>secum tacitus aiebat, quibus artibus, vel damno rerum suarum, vel certe laesione corporis
					<lb/>vicissitudinem recompensaret. Unde accidit ut, quodam vespere, de subjacentibus complices
					<lb/>sibi alligans, petram quandam, quae omni castro supereminebat et dominabatur, irrumpens,
					<lb/>pervaserit; legatumque apud Bicarum comiti mittens, in sua fidelitate se ita egisse et ut sibi
					<lb/>succurrere acceleret, mandat. Hoc nuntio comes accepto, plurimum exhilaratus, cum quantis
					<lb/>habere poterat, citissimus illorsum intendit. Porro Bechus, molendinarium blanditiis et promissionibus
					<lb/>allicens, ut ab incoepto resipiscat, sibi reconciliare satagit; dum minus praevalet,
				<lb/>frustra oppugnare nitebatur.</p>
				<p><lb/>Comes vero adventans proprius accedit, molendinarium amplissimis promissionibus in sui
					<lb/>fidelitate arrigit. Ille, cum nulla ex parte aditus ad se accendendi nostris pateret, fune ab alto
					<lb/>dimissa, quosdam nostrorum ad se pertrahit. Bechus itaque, videns nostros a molendinario
					<lb/>ad petram susceptos, spe retinendi castri amissa, territus, castro spreto, omnia, quae poterat,
					<lb/>asportans, aufugit. Cives, cum comite pacem facientes, infra castrum recipiunt.
					<lb/>Comes vero, sic castro potitus, pro velle suo muniens, ordinat; molendinarium, ut caeteris
					<lb/>ad similes artes exequendas exemplum tribuat, pluribus benefactis, libertate etiam concessa,
				<lb/>remunerat.</p>
			</div>
			<div type="chapter">
				<head><lb/>XIII.</head> <p>Eodem anno graecus quidam sub nomine Michaëlis, imperatoris Constantinopolitani,
					<lb/>ad ducem in Apuliam venit, auxilium expetens ad palatium recuperandum, a quo,
					<lb/>ut dicebat, fraude suorum, in die sancto Parasceve dejectus fuerat monachusque violenter
					<lb/>fieri compulsus, hoc solo crimine objecto, quod filiam ducis filio suo nuptui acceperat. Ipse
					<lb/>quoque filius, ne spes aliqua recuperandi palatii vel deductae uxoris procreandae propaginis
					<lb/>reservaretur, turpiter eunuchizatus, usque ad exitum vitae exilio relegatus est: alio in loco
					<lb/>expulsi in palatio subrogato, quem nec aliqua vel extrema antiquorum imperatorum linea ad
					<lb/>id haereditatis jure gentium invitaverat. Timebant denique Graeci, ne si ex nostrae gentis
					<lb/>uxore haeredes procreati in palatio subcrescerent, occasio liberius illuc accedendi nostrae
					<lb/>genti daretur; et gens, deliciis at voluptatibus, potiusquam belli studiis ex more dedita, nostrorum
					<lb/>strenuitate subjugata conculcaretur. Ipsam ducis filiam reclusam diligenti custodia
					<pb n="65"/>
					<lb/>observabant, ne forte si alicui potenti nuberet, quia haereditali imperatori nupta semel in
					<lb/>palatio coronata fuerat, ab ipso, cui nuberet, aliqua haereditas per ipsam in palatio proclamaretur.
					<lb/>/*
					<lb/>Michaël itaque a monasterio, in quo monachus coactus erat, habitu dejecto, ut dicebat,
					<lb/>profugus in Apuliam veniens, a duce imperiali honore susceptus, per omnes civitates
					<lb/>Apuliae, sive Calabriae, processionibus et imperialibus pompis ex edicto eiusdem ducis accuratissime
					<lb/>obsecundatur: et hoc quidem totum ex industria dux faciebat, non quod animum
					<lb/>eum in palatio restituendi haberet. Audierat nempe generum suum eunuchizatum, unde, spe
					<lb/>suscipiendae de filia parentis prolis, cui palatium jure haereditali competeret, amissa, ad hoc
					<lb/>inter se nitens tacitus agebat, ut sub nomine Michaëlis, quibusdam sibi faventibus, Graecis
					<lb/>facilius debellatis, cum ad palatium usque perventum foret, vi coronam cum sceptro et imperialibus
					<lb/>ornamentis pervadens, ipse imperator fieret. Promittens tamen se sibi auxlilium
					<lb/>laturum, per duos ferme et eo amplius annos honore, quo coeperat, eum secum detinuit,
					<lb/>donec ea, quae tanto incoeptui necessaria forent, apparabantur. Erant autem tunc etiam
					<lb/>quidam cum duce, qui, in palatio tempore Michaëlis imperatoris servientes, faciem eius se
					<lb/>novisse et hunc similem illi minime, vel in modico, assimilari dicerent, sed fraudulenter hunc
					<lb/>spe alicuius a duce accipiendi muneris advenisse. Porro dux, utrum ne an pro certo esset,
					<lb/>aequipendens, cum multus susurrus inter suos super tali negotio fieret, ab incoepto minime
					<lb/>detrahebatur; sed potius quod coeperat exequens, cum ipse non esse hunc dubitaret, nil de
					<lb/>hac re dubitare asserebat; et hoc ex industria quidem laudans suos faciebat, ne ab ipsis ab
				<lb/>incoepto dehortaretur.</p>
			</div>
			<div type="chapter">
				<head><lb/>XIV.</head> <lg><l><hi rend="italic">Talia disponens, tacita sed mente reponens,</hi></l>
					<l>Sumptibus insudat, quo Byzantium sibi ludat.</l>
					<l>Undique terrarum quaerit spem materiarum: </l>
					<l>Nulla remittuntur, nec rustica despiciuntur.</l>
					<l n="5">Sed prodesse querunt, quae jam despecta fuerunt.</l>
					<l>Ligni caesores mandantur in arte priores: </l>
					<l>Undique terrarum conducitur ars tabularum.</l>
					<l>Robora caesa cadunt; resecantur; sectaque radunt </l>
					<l>Artifices ligni. Ferrum faber applicat igni.</l>
					<l n="10">Anchora conflatur, clavorum forma paratur.</l>
					<l>Compago navis texitur superaddita clavis.</l>
					<l>Obducunt imas alii lanugine rimas, </l>
					<l>Atque picem liquidam properant superaddere quidam.</l>
					<l>Vela sinunt isti, studium dant funibus isti.</l>
					<pb n="66"/>
					<l n="15"><hi rend="italic">Classis adaptatur, non navis sola paratur.</hi></l>
					<l>Crescat ut in numeros studiosius imminet heros.</l>
					<l>Omnibus aptatis et navibus arte paratis, </l>
					<l><hi rend="italic">Per liquidum pontum classis conflatur Ydrontum</hi>.</l>
				</lg>
			</div>
			<div type="chapter">
				<head><lb/>XV.</head> <p>Interim dum ista aguntur, anno Domini instante MLXXVIIII, comes, Tauromenium
					<lb/>obsidens, viginti duobus castellis vallavit, ita ab uno in alterum sepibus et stropibus
					<lb/>claudens, sed et navalibus copiis a procinctu maris cingens, ut nullo latere pateret
					<lb/>aditus ad castrum, volentibus hostibus aliquid introducendi vel educendi. At, dum quadam
					<lb/>die de castro ad castrum per praecipitia scopulosi montis comes visum transiret cum paucis,
					<lb/>pars quaedam Sclavorum inter myrtetica virgulta latitans, in quodam artioris transitus loco
					<lb/>prorumpens, irruit. Et nisi Eviscardus quidam, natione Brito, audito strepitu armorum, sese
					<lb/>comiti et hostibus interposuisset, de ipso comite, ut aiunt, hostibus triumphus cessisset. Sed
					<lb/>cordium solus inspector, Deus, bonam intentionem principis et praecedentia sive subsequentia
					<lb/>per eum futura bona praenotans, aliter, quam illi moliebantur, rem transtulit. Scriptum quippe
				<lb/>est: <hi rend="italic">Non est sapientia, non est prudentia, non est consilium contra Dominum</hi>.</p>
			</div>
			<div type="chapter">
				<head><lb/>XVI.</head> <p>Eviscardo itaque in domini fidelitate taliter interfecto, dum nostri in arma
					<lb/>ruunt, hostes per praecipitia scopulosi montis elapsi sunt. Sic mors Eviscardi vita comitis
					<lb/>sub Dei praesidio fuit. Comes autem fidelitatem eius honeste remunerans, corpore decenter
					<lb/>humato, multa beneficia egenis et sacris locis, pro redemptione animae eius, nec immerito
				<lb/>contulit.</p>
				<p><lb/>Montium autem cacumina cum ipsis vallibus perlustrans, peditum copiis iter faciens, a
					<lb/>monte, qui ab incolis Gibel appellatur, quem nos Etnam dicimus, usque Traynam neminem
				<lb/>eiusdem superstitionis impunitum dimisit.</p>
				<lg>
					<l><hi rend="italic">Militibus multus planctus fuit, iste sepultus.</hi></l>
					<l>Nam, suo merito, carus fuit undique Brito.</l>
					<l>Pro merito fidei sortem capiat requiei! </l>
					<l>Cui cum sit ita mors, est comiti data vita.</l>
					<l n="5">A Juda distat, quem tanta fides sibi dicat: </l>
					<l>Ille, Deum vendens, laqueo se postea pendens, </l>
					<l>Mortem mercatur, cum traditione notatur: </l>
					<l>Hostili cultro spes huius se dedit ultro, </l>
					<l>Ut dominum servet, meritumque sibi coarcervet.</l>
					<l n="10">Non virtute pari debent ii subtitulari.</l>
					<l>Traditor alter erat, ut salvet et alter anhelat.</l>
					<l><hi rend="italic">Angelicam pennam capiet hic, ille gehennam</hi>! </l>
				</lg>
			</div>
			<div type="chapter">
				<head><lb/>XVII.</head> <p>Quatuordecim ergo naves, quas <hi rend="italic">golafros</hi> appellant, ab Africa regis Thimini
					<lb/>piratarum more per mare palantes, sub Tauromenio appulsae, quodam diluculo a nostris in
					<pb n="67"/>
					<lb/>mari haud longe, anchoris fixis, conspiciuntur. Nostrae autem naves, armamentis exportatis,
					<lb/>minus erant ad exequendum paratae. Comes autem latronem, quinam sint, quave de causa,
					<lb/>vel unde hostes, ne an pacem portantes advenerint, sciscitatum mittit; interminando subjunxit,
					<lb/>si in tanto sui juris vel modicum quid injuriae vel fecissent, vel facere, attentare praesumerent,
				<lb/>nusquam impune a se evadere posse.</p>
				<p><lb/>Ac dum nil mali adversus ea, quae eius juris erant, sub excusatione et obtestatione legis
					<lb/>suae machinari renuntiantur, sed potius ex edicto regis Thimini, ut infestos piratas a mari,
					<lb/>si invenirentur, propellerent, missos, eius famulatui et, si necesse foret, inservire paratos,
					<lb/>primi cuiusque navis ad amicum colloquium invitantur, ut si vel victu, vel aliis quibuslibet
					<lb/>rebus minus sufficientes essent, eius munificentia supplerentur. Qui dum invitationi assentientes,
					<lb/>foedere suscepto, advenire pararent, aura contraria insurgente, naves cum ipsis per
					<lb/>aequora pulsae, ab intuitu nostrorum protinus sunt avulsae:
					<lg>
						<l><hi rend="italic">Sic quos invitat, boreas accedere vitat;</hi></l>
						<l><hi rend="italic">Et quod promisit dare, ne daret aura recisit</hi>.</l>
					</lg>
				</p>
			</div>
			<div type="chapter">
				<head><lb/>XVIII.</head> <lg><l><hi rend="italic">At comes intentus fuerat quibus ante retentus:</hi></l>
					<l>Obsidet et pugnat, castrum pro posse repugnat </l>
					<l>Certamen datur; comes huc persistere conatur: </l>
					<l>Quamvis cura ligat, tamen hunc res nulla fatigat.</l>
					<l n="5">Instat et hortatur, hostes virtute minatur; </l>
					<l>Dat, dare promittit: nil non tentando remittit.</l>
					<l>Ad quod adhortatur socios, prior esse probatur.</l>
					<l>Cum sit certamen, et fratribus esse levamen, </l>
					<l>Ante suos fertur, cum posteriore refertur.</l>
					<l n="10">Primus ad excubias Othonus alter Elias, </l>
					<l>Tertius Arisgotus, Jordanus abinde remotus </l>
					<l>Esse recusavit: socios haec ars animavit.</l>
					<l>Exiit edictum, liceat ne quaerere victum; </l>
					<l>Sic devincuntur, nostri statione fruuntur.</l>
					<l n="15">A montis magno prohibentur, abundique stagno.</l>
					<l>A nullo subduntur; post addita deminuuntur.</l>
					<l>Unde fames crevit, congressus ab hoste quievit: </l>
					<l>Decrescit virtus, habet hostis jam prope victus.</l>
					<l>Solo securus, quod cingit abundique murus.</l>
					<l n="20">Ut det congressum, cavet extra figere gressum.</l>
					<l>Deficit ut panis, populus superatur inanis.</l>
					<l>Sic comes accitur, castro pro velle potitur; </l>
					<l>Arbore sub lauri curvantur moenia Tauri.</l>
					<l>Foedere confecto, dolet hostis in hoste recepto; </l>
					<l n="25">Sed quamvis doleat, non dissimulando revelat, </l>
					<l>Cur doleat nostris, quia laetus erat suus hostis.</l>
					<l>Si sic fortuna diversa sit, est tamen una: </l>
					<l>Illis sit tristis, gaudens cognoscitur istis.</l>
					<l>Sextus erat mensis, quo fervidus eminet ensis.</l>
					<l n="30"><hi rend="italic">Piscibus obsedit servente leone recedit</hi>.</l>
				</lg>
			</div>
			<pb n="68"/>
			<div type="chapter">
				<head><lb/>XIX.</head> <lg><l><hi rend="italic">Tanto sibi adjumento collocato divinitus,</hi></l>
					<l>Ne appareat ingratus vilipendens Rogerius, </l>
					<l>Secum coepit reputare quid litaret potius.</l>
					<l>Cementarios conducens, undecumque aggregat: </l>
					<l n="5">Templi jacit fundamenta in urbe T[r]aynica.</l>
					<l>Ad quod perstans, studiosus aevo brevi superat.</l>
					<l>Laquearia tectorum ligantur ecclesiae; </l>
					<l>Parietes depinguntur diverso bitumine; </l>
					<l>Consecratur in honore Virginis Puerperae.</l>
					<l n="10">Multa dote augmentatur, terris sive decimis: </l>
					<l>Ornamentis palliatur, et diversis copiis.</l>
					<l>Cathedra pontificatus sublimatur infulis.</l>
					<l>Sacer clerus augmentatur, prout sumptus suppetit.</l>
					<l>Altaris vasa, vel vestis plusquam clero sufficit: </l>
					<l n="15">Candelabra, cruces, textus, acerra, turibuli; </l>
					<l>Ex metallo signa fiunt, plebem invitantia: </l>
					<l>Melodiam dulcem reddunt, pulchre consonantia.</l>
					<l>Melodizat sacer clerus hymnos sacris laudibus.</l>
					<l>Praesul verba sacrae legis seminat in gentibus: </l>
					<l n="20">Divinus cultus accrescitur pluribus credentibus.</l>
					<l>Cui debent haec ascribi nisi tanto principi? </l>
					<pb n="69"/>
					<l><hi rend="italic">Qui reduxit sacram legem, unde prius corruit;</hi></l>
					<l>Cuius ope fit hoc totum, et hanc legem addidit.</l>
					<l>Textum libri persequamur: nam ista sufficiunt.</l>
					<l n="25">Sermo nimis inculcatus interdum fit taedium.</l>
					<l>Subsequens stilus narrabit, si quid est residuum.</l>
					<l>Urbs Trayna felix, gaude! Da dignas laudes titulo! </l>
					<l>In te primo reparatur divina religio! </l>
					<l><hi rend="italic">Messana consociata pari servit clipeo</hi>.</l>
				</lg>
			</div>
			<div type="chapter">
				<head><lb/>XX.</head> <p>Incarnati Verbi anno MLXXVIIII Jatenses natura montis, in quo habitabant, in
					<lb/>numerosa multitudine suorum fisi, - erant enim usque ad tredecim millia familiarum - jugum
					<lb/>nostrae gentis abhorrentes, statutum servitium et censum persolvere renuntiant. Comes vero
					<lb/>per legatos eos conveniens, nunc blandimentis eos mulcendo, nunc minis attentando, ne contra
					<lb/>se insurgerent, neve per vitium incurrerent, neve eum irritando contra se excitarent, ab
					<lb/>incoepto detrahere nitebatur. At ubi minus proficit, exercitu admoto, quos blanditiis vel
					<lb/>minis nequit, virtute attentando flectere aggreditur. Mons autem, quem inhabitabant, ita ab
					<lb/>omni latere scopuloso praecipitio erat munitus, ut ex nulla parte ascensus pateret, excepto
					<lb/>uno solo arcto arteque exciso aditu, quo civibus egrediendi et ingrediendi iter porrigebatur,
					<lb/>et hoc in excelsiori cacumine eiusdem ascensus porta murusque, ex utroque latere in longum
					<lb/>porrectus, munibat. At quia mons hic spatiosi ambitus minus claudi obsidendo poterat, illis
					<lb/>potissimum in locis, ubi infestiorem se hostibus fieri posse exsistimat, sedes ponit.
					<lb/>Porro Jatenses, ac si pro vita certare, instare, omnia circumire, nil remittere, quibus
					<lb/>partibus plus timebant loca munire, inde [in]fatigabiles adesse vigilanti cura studebant. Et quia
					<lb/>armenta sua et pecora secum in abditis eiusdem montis, cavernosisque locis a pervasione
					<lb/>hostili tuta habebant, et minus ab hostibus ea diripi metuentes, obduratiores erant. Comes
					<lb/>autem, quanto eos in sui defensione attentius instare videbat, tanto altiori ira inflammabatur,
					<lb/>quo se eos minus laedere posse cognoscebat: non ab incoepto deterrebatur, sed eo instantius
					<lb/>quo praevaleret omnia conando nitebatur. Sicilienses ergo milites suos, quibus jam impertierat
					<lb/>possessiones insulae, quantum subjugaverat, apud Partinicum et Cornilium dimittens,
					<lb/>Jatensibus infestos fieri praecepit. Ipse cum Calabrensibus Cinisum, qui similiter contra se
					<lb/>recalcitrabat, obsessum vadit. Sicque uno eodemque tempore, uno in confinio duas obsessiones,
					<lb/>et a se divisas, ponens, utrasque fortissime tenuit, atque de una ad aliam saepissime
					<lb/>migrans, hortari, instare, per se ipsum omnia attentare, hostibus infestus adesse, nunc minis,
					<lb/>nunc incursionibus terrere, suos blandiri, plurima largiri, ampliora promittere, in sui fidelitatem
				<lb/>arrigere, hostibus infestos reddere non desistebat.</p>
			</div>
			<div type="chapter">
				<head><lb/>XXI.</head> <lg><l><hi rend="italic">Mensis erat sextus; hostilis denotat aestus:</hi></l>
					<l>Hic studet ut laedat, studet alter ut ille recedat.</l>
					<l>Laedunt, laeduntur. Sic alternando premuntur; </l>
					<pb n="70"/>
					<l><hi rend="italic">Sic paribus votis non deficit hostibus hostis.</hi></l>
					<l n="5">Tempus erat messis; armis macerat ita fessis.</l>
					<l>Uruntur messes: turbat res ista Jatenses.</l>
					<l>Quodque jam laedit Cinensibus haud bene cedit.</l>
					<l>Consilium captant, succurrere messibus aptant; </l>
					<l>Sed cum vi nequeunt, hoc artibus addere quaerunt.</l>
					<l n="10">Conveniunt comitem, tentant sibi reddere mitem; </l>
					<l>Foedere componunt; fraudis munimenta reponunt.</l>
					<l><hi rend="italic">Fruges salvantur, comitique reconciliantur</hi>.</l>
				</lg>
			</div>
			<div type="chapter">
				<head><lb/>XXII.</head> <p>Igitur anno Dominicae incarnationis MLXXX Raimundus, famosissimus comes
					<lb/>Provinciarum, famem Rogerii, Siculorum comitis, audiens, propter strenuitatem, quae de ipso
					<lb/>referabatur, legatos dignos, qui a tanto principe ad tantum mitterentur, dirigens, Matildem,
					<lb/>filiam suam, quam de prima uxore admodum honestae faciei puellam habebat, sibi in matrimonium
					<lb/>copulandam expostulat. Quod cum a comite concessum et ab utrisque partibus
					<lb/>exsequendum sacramentis firmatum fuisset, die nuptiarum statuto, qui venerant, pluribus
					<lb/>donariis a comite, ut mos erat, munificati, festiniore regressu domino suo sibi concessum
					<lb/>renuntiant. Qua de re ille non minimum gavisus - erat enim propter formositatem, quam
					<lb/>de ipsa audierat, illam ardentissimo amore cupiens - audito termino nuptiarum, per seipsum
				<lb/>in Siciliam accedendo, diem praevenire accelerat.</p>
				<p><lb/>Venientem comes honore condigno excipit. Pactiones renovantur; dos puellae sub testamento
					<lb/>chirographiyatur; sponsalia, praesentibus utriusque partis praesulibus, precibus ab
					<lb/>episcopis et sacris ordinibus catholice celebrantur. Qui jamdudum inter juvenem et puellam
				<lb/>paulatim adoleverat prima nocte, ut assolet, immensum excrescit.</p>
				<p><lb/>Celebratis itaque, et non sine magnarum expensarum sumptibus, nuptiis, socer generum
					<lb/>suum aliquandiu secum retinens, tandem munificentiis benevolum, ut res ipsa expostulabat,
					<lb/>factum, sed et iis, qui cum ipso advenerant, singulis singula, prout quemque esse sciebat,
					<lb/>largiens, navibus apparatis, placido aequore a se cum filia dimisit. Illi autem, vela ventis
					<lb/>accuratissime committentes, zephiro suffragante, brevi tempore unde venerant, cum sponsa
				<lb/>reducunt.</p>
			</div>
			<div type="chapter">
				<head><lb/>XXIII.</head> <lg><l><hi rend="italic">Spernit nata patrem, puduit nec relinquere matrem;</hi></l>
					<l>Externo comiti delectatur sociari.</l>
					<l>A quo nutritur, caret; ac alterque potitur, </l>
					<l>Poena quidem multa cum matris, cum sit adulta.</l>
					<l n="5">Nec quae nutritur, lascivo fratre potitur.</l>
					<l>Plus externum quam quem sit jure paternum.</l>
					<l>Nec nimis hoc culpo, quamvis hic talia sculpo; </l>
					<l>Nec prohibens vito, cum fiat juncta marito.</l>
					<l>Diligat et juste foedus servando venuste.</l>
					<l n="10">Nam quos lex jungit, sententia nulla repungit: </l>
					<l>Ut soboles crescat, ne deficiendo tabescat.</l>
					<l>Prima virago datur, primoque viro sociatur.</l>
					<l>Tali fortuna duo sint ut carne sub una.</l>
					<pb n="71"/>
					<l><hi rend="italic">Lex ista divina praecepit, non peregrina.</hi></l>
					<l n="15">Pinxit Scriptura quae sunt facienda futura: </l>
					<l>Postponat patrem, postponat denique matrem, </l>
					<l>Quisquis et uxori jungatur amore priori; </l>
					<l><hi rend="italic">Jure maritali servantur linea tali</hi>.</l>
				</lg>
			</div>
			<div type="chapter">
				<head><lb/>XXIV.</head> <p>Igitur famosissimus Apulorum et Calabriae dux, Robertus, diatim instigante
					<lb/>se Michaële, qui ad se transfugerat, ut coeperat, versus Romaniam animum intendens,
					<lb/>anno Dominicae incarnationis MLXXXI, mense majo, apud Ydrontum venit. Apparatisque
					<lb/>pro processu sumptibus tanto incoeptui dignis, quindecim naves trans mare aliquam urbem
					<lb/>praeoccupatum mittit, ut, cum ipse cum reliquo exercitu subsequeretur, imbecille vulgus,
					<lb/>cuius pars maxima in expeditione erat, quo se ab hostili incursu, si necesse foret, tueretur,
					<lb/>haberet. Illi vero vela ventis committentes, de nocte apud Corofon applicant. Insulaque
					<lb/>de mari eminus inspecta, multitudinem hostium, quam invenerunt, abhorrentes, minime a
					<lb/>navibus progredi praesumunt; sed, reditum accelerantes, duci placidum, etiam si major esset
				<lb/>exercitus, renunciant.</p>
				<p><lb/>Dux itaque plurimum exhilaratus, copiis navibus introductis, festinus cum omni classe
					<lb/>transmeare accelerat, pluribus ex remanentibus amicis, quibus Apuliam Calabriamque procuratum
					<lb/>delegaverat, timore eum, et qui cum ipso abibant, amittendi, usque ad ipsa lachrimarum
					<lb/>indicia, quas affectus pietatis exprimebat, dolentibus, quibusdam vero ex iis, qui
					<lb/>cum ipso proficiscebantur, timore tam horribili ad quod intendebat incoeptus - ac si febrium
					<lb/>tipo congravarentur - militibus demisse trementibus. Nam quantae audaciae cuiusve militaris
					<lb/>strenuitatis dux iste fuerit, cum per multa eius exercitia satis abundeque clareat, etiam
					<lb/>si reliqua omnia sileant, ex hoc potissimum indubitanter annotari potest: quod, cum tam populosum
					<lb/>imperium, tamque copiosum imperatorem, totve millia hostium pauca manu, spe subjugandi,
					<lb/>bello lacessere tentatum ire praesumebat, ipse armatae militiae non plusquam mille
					<lb/>trecentos milites secum habuisse, ab eis, qui eidem negotio interfuerunt, attestatur. Porro
					<lb/>ei copias, viresque, quas res ipsa tempusque, quantum ad numerum, oculorum intuitu minus
					<lb/>sufficienter administrabat, ipsa eius animo innata militaris ferocitas - ac si plus ipsis hostibus
					<lb/>necessariis copiis abundaret - sufficienter itaque eum habere in mente repraesentabat;
					<lb/>suorumque animos, prae timore minus hilares, laetum vultum ostendendo, largisque ejusdem
					<lb/>regionis possessionum, thesaurorumque, ac si jam debellavisset, promissionibus recreando,
					<lb/>spe ea in posterum accipiendi, si strenue secum agere velint, ad militaris exercitus secum pericula
					<lb/>tentanda, quae formidolosa aestimatio dehortabatur, promptiores reddebat. Copiis itaque
					<lb/>tanto incoeptui dignis pro spe apparatis, dum naves per aequora prudente remige reguntur,
					<lb/>aura leni prosperante ventosa carbasa, usque ad portum placidae applicationis impune recipiuntur:
					<lb/>parsque classis applicat in portum qui Herico dicitur. Post autem ubi fluvius Bayosae
					<lb/>in mare defluit, placido litori transfertur. Dux ergo, pro libitu suo placido litore potitus,
					<lb/>navibus digrediens, mox, ut terram pedibus attigit, inspecta amoenitate situque locorum, suis
					<lb/>dixisse fertur: "O fortissimi milites, et honoris praedecessorum non degeneres haeredes:
					<lb/>haec est enim haereditas vobis competens, pro hac adipiscenda, armis decertandum est.
					<lb/>Non vos deterreat ignobilis vulgi et imbecillis, quamvis numerosae, multitudinis strepitus
					<pb n="72"/>
					<lb/>hostium; sed adhortetur species et foecunditas hostilis adipiscendi haereditaliter agri. Speciesque
				<lb/>et abundantia post certamen, si strenue agatis, vobis debitae sunt".</p>
				<p><lb/>Haec dicens, castrum, quod Casopuli dicitur, in insula Corofi oppugnans capit, et aliud
					<lb/>castrum, quod, ex nomine insulae, Corofon nomen accepit, cum tota insula suae mancipat
					<lb/>servituti. Inde progrediens, urbem, quae Avalona dicitur, juxta Emathios campos, quia confinio,
					<lb/>quo applicuerat, adjacens erat, mox oppugnatum vadit. Porro cives, ducis adventu
					<lb/>audito, praesentiaque nimium territi, viribus suis magis deficientes, deditione de seipsis facta,
					<lb/>eius ditioni cum ipsa urbe subduntur. Castrum etiam quoddam, urbe haud procul situm,
					<lb/>quod Canna dicebatur, a praesentia ducis timore languidum - et eo maxime propter quod
				<lb/>Avalona, quae bellicis copiis se abundantior erat, deditionem fecerat - haud secus subditur.</p>
			</div>
			<div type="chapter">
				<head><lb/>XXV.</head> <lg><l><hi rend="italic">Fortunam sibi dux satis bene cedere</hi></l>
					<l>Cognoscens, adjicit plurima visere.</l>
					<l>Duraci moenia obsidet undique, </l>
					<l>Armata populi manu.</l>
					<l n="5">Sic urbs contremuit; hostibus obsita, </l>
					<l>Diffidunt sibi jam fortia moenia; </l>
					<l>Insistunt civibus tela minantia: </l>
					<l>Alternant sibi funera.</l>
					<l>Sed plus atteritur asperitatibus </l>
					<l n="10">Graecorum populus territus hostibus, </l>
					<l>Nec reddit timidus aspera vulnera: </l>
					<l>Vires abstulerat timor.</l>
					<l>Constantinopolim chartula mittitur, </l>
					<l>Hostes in proelio adfore dicitur </l>
					<l n="15">Ereptum veniant, cum prece quaeritur, </l>
					<l><hi rend="italic">Ne subdantur ab hostibus</hi>.</l>
				</lg>
			</div>
			<div type="chapter">
				<head><lb/>XXVI.</head> <p>Imperator itaque, de praesentia hostium sinistro nuncio accepto, chartulis
					<lb/>expeditionem submonens, totum imperium sollicitat: multisque millibus, paucis numero hostibus
					<lb/>- sed strenuitate abundantioribus - occurrere parat. Credensque a multitudine suorum
					<lb/>eos facile occupari posse, Venetianis mandat, ut plurima classe apud Duracium sibi occurrant,
					<lb/>ut, si ibi forte nostri, bello ab ipso devicti, fugientes per mare evadere niterentur, ab ipsis
					<lb/>navali certamine praeventi, facilius intercepti perimerentur. Qui jussa fideliter complentes,
					<lb/>classem accelerant, triduoque ante sibi praefixum ab imperatore terminum, versus Duracium
					<lb/>adventare a nostris eminus in mari conspiciuntur. Ad quorum intuitum nostri, citius in arma
					<lb/>ruentes, navali congressu dimicaturi hostibus promptissime occurrere accelerant. Sicque per
				<lb/>totam diem utrimque acerrime congressum est.</p>
				<p><lb/>At cum jam, die refrigerante, sol, ad occasum vergens, liquidas undas oceani quasi subintrare
					<lb/>videretur, praevalente hostibus strenuitate nostrorum, Venetiani, viribus exhausti, deditionem
					<lb/>pollicentes, pacem indutiasque usque in crastinum, quo duci pro libitu suo foederentur,
					<pb n="73"/>
					<lb/>expostulant. Sicque, nostris quod expetebant inconsulte concedentibus, certamen ad
				<lb/>invicem scinditur. Nostri in portum suum revertuntur.</p>
				<p><lb/>Nostri itaque, deditionis falsa pollicitatione delusi, per totam noctem, quasi jam hostes
					<lb/>triumphavissent, gloriantes, dum usque in crastinum securius sustinent, Venetiani naves suas,
					<lb/>pluribus commeatibus aggregatas, nocturno silentio exonerando levigantes et in summitate
					<lb/>mali uniuscuiusque navis solium duorum, vel trium hominum arte componentes, lapidibusque
					<lb/>et pilis ad jacendum munientes, sese ad defensionem potius quam ad deditionem aptant.
					<lb/>Dux vero, doli ignarus, summo diluculo potentiores exercitus sui, qui eos seipsos, sicut
					<lb/>promiserant, dedentes susciperent, mittens, salvis omnibus, quae ipsorum erant, usque ad se
					<lb/>deducere praecipit. Sed Venetiani nostris, ad se venientibus, arma potius quam deditionem
					<lb/>ostentantes, dum magno impetu versus ipsos grassantur, nostris, quia improvide processerant,
					<lb/>certamen declinantibus, ipsi in portum Duracensem ad ignominiam damnumque
					<lb/>nostrorum impune applicant. Sicque facultatem liberam urbem ingrediendi habentes, vicissim
					<lb/>nautae urbicensibus et urbicenses nautis consulantur; invicemque per totam diem consilium
					<lb/>captantes, plus minus a medietate noctis transacta, sub pallore lunae armantur; navibusque
					<lb/>litore citius amotis, buccinis concrepando, nostris certamen offerre progrediuntur: quibus
					<lb/>nostri, certatum occurrentes, acerrime utrimque congreditur. Sed illi artificiose ignem, quem
					<lb/><hi rend="italic">graecum</hi> appellant, qui nec aqua extinguitur, occultis fistularum meatibus sub undis perflantes,
					<lb/>quandam navem de nostris, quam <hi rend="italic">cattum</hi> nominant, dolose inter ipsas liquidi aequoris undas
					<lb/>comburunt. Sed nostri, dolo cognito, facto impetu, aliam navem de suis non minoris pretii
					<lb/>penitus in mare submergunt. Sicque, damno contra damnum composito, pari ultione facilius
					<lb/>fertur, nostris itaque exhorrescentibus dolum ipsorum, ipsis autem strenuitatem nostrorum,
					<lb/>certamen utrimque diremptum quievit. Ipsi in portum urbis, unde exierant, regrediuntur;
				<lb/>nostri vero ubi primum applicuerant, persistunt.</p>
			</div>
			<div type="chapter">
				<head><lb/>XXVII.</head> <p>Porro in crastino summo diluculo illucescente, mense octobri instante, dum
					<lb/>pars exercitus nostri pabulum quaesitum ire appararent, imperatorem cum innumerabilibus
					<lb/>copiis adventare per signa in summitatibus hastilium eminus ventilantia depraehendunt. Fit
					<lb/>concursus et strepitus in castris: alii terrentur, alii, animo promptiores, minus fortes, exhortationibus
					<lb/>recreando, robustiores reddunt. Dux vero, videns sibi belli certamen imminere,
					<lb/>ut, suis omnem spem fugae auferendo, ad defensionem sui ardentius inflammaret, naves suas,
					<lb/>a mari protectas, omnes combussit, ne forte cum acrius proelium nostris immineret, timidi,
					<lb/>certamine declinando, spe transmeandi illorsum aufugerent. Imperator vero, appropinquans
					<lb/>haud procul a castris nostrorum - scilicet, quasi stadiis quatuor interpositis - castrametatur:
					<lb/>exercitus ab undique ipse facit, nemine ipsorum adversum nostros, sed neque ex nostris
				<lb/>adversum ipsos, ipsa die aliquid praesumente.</p>
				<p><lb/>Sequenti nocte dux primas noctis facit excubias; secundas vero, videlicet a media
					<lb/>nocte donec diescat, Boamundus, filius ducis. Mane autem facto, dux ipse, lucis crepusculo,
					<lb/>omnesque nostri surgentes, cum summa devotione hymnos Dei cum missarum celebratione
					<lb/>audiunt: presbyteris compunctive confitentes peccata, muniunt sacri Viatici misteriis.
					<lb/>Sicque, ordinatis aciebus, ad certamen gradatim et conjunctissime progrediuntur. Imperator
					<pb n="74"/>
					<lb/>vero sibi occurrens, tanta multitudine undique constipatur, ut nullius montis ascensus ad
					<lb/>supervidendum extremitatem eius sufficere videretur. Angli vero, quos Waringos appellant,
					<lb/>ab imperatore primitias congressus expetentes, certamine inito, caudatis bidentibus - quibus
					<lb/>hoc genus hominum potissimum utitur - infestissime instantes, nostris admodum importuni
					<lb/>primo esse coeperunt. Cum ecce quaedam acies nostra, ex adverso illis sub nudo latere
					<lb/>prorumpens, forti congressu sauciatos et ab incoepto deterritos in fugam cogit; qui versus
					<lb/>ecclesiam sancti Nicolai, quae ibi contigua erat, vitae asylum expetentes, dum alii, quantum
					<lb/>capacitas permittebat, subintrant, alii tanta multitudine tecta superscandunt, ut pondere ipsa
					<lb/>tecta dissoluta consubruantur, illos qui subintraverant opprimentes, collisi pariter suffocarentur.
					<lb/>Porro imperator, videns Waringos, in quibus sibi maxima spes victoriae fuerat, enerviter
					<lb/>superatos, et nostros insequentes adversum se acerrime adventare, territus, fugam,
					<lb/>potius quam certamen, eligit: omnisque exercitus Graecorum, tentoriis cum omni suppellectili
					<lb/>sua relictis, quisque prior in fuga fieri accelerat. Nostri itaque victoriam adepti, duce eos
					<lb/>reprimente, haud longe fugientes persecuti sunt; sed ad castra eorum regressi, dux in tentoriis
					<lb/>imperatoris hospitatur, caeteri, qui priores accedebant, pretiosiora hospitia cum spoliis
				<lb/>usurpant.</p>
				<p><lb/>Dux ergo, videns hiemem sibi imminere - mensis enim erat october - inde progressus
					<lb/>super fluvium Daemoniorum, castrum ad hiemandum construxit: quod, ex suo agnomine
					<lb/>vocans, montem Guiscardi appellavit: a quo etiam diatim usque Duracium armata manu
					<lb/>progrediens, diversis incursionibus crebro lacessivit. Castra vero diversa eiusdem provinciae
					<lb/>eius infestationem ferre non valentes, foedere cum ipso composito, deditionem facientes,
				<lb/>sibi conciliantur.</p>
			</div>
			<div type="chapter">
				<head><lb/>XXVIII.</head> <p>Erat autem, ea tempestate, apud Duracium venetianus quidam, nomine
					<lb/>Dominicus, nobili genere, cuius providentiae major turris ad tuendum delegata erat. Huius
					<lb/>animum dux, quadam collocutione habita inter se frivola, aliquantisper dignoscens, aliquando,
					<lb/>sed rarius per se, aliquando per alios, ne forte fraus ab aliis inter ipsos componi depraehenderetur,
					<lb/>attentans diversis in conventionibus de traditione urbis procurare sollicite coepit. Animus
					<lb/>vero cupiditate aeger, ut a promittentibus avaritiae luxuria admiscetur, facile corruptus,
					<lb/>a bono honestoque proposito proclivis in deterius dilapsus est. Dux denique, neptem speciosae
					<lb/>formae habens, filiam videlicet fratris sui Guilielmi, Principatus comitis, ut ei in matrimonium
					<lb/>cum haereditate puellae competenti associandam se dare spopondit, pro libitu suo
					<lb/>favore usus, sacramentis ab utrisque partibus datis, illo ut urbem tradat, isto ut neptem conferat
				<lb/>jurante, mox per traditionem urbem subintrandi terminatur.</p>
				<p><lb/>Dux de nanciscenda urbe certus, scalas ad transcendendos muros ex ligno componit;
					<lb/>venetianus autem in adjutorium ducis ex funibus perplexas, advenientibus hostibus, de muro
					<lb/>dependentes porrigit. Et quia sicuti scriptum est: <hi rend="italic">Nullus perniciosior hostis est ad nocendum,
					<lb/>quam familiaris inimicus</hi>, ab ipso, qui vi tueri debuerat, libera facultate urbem prorumpendi
					<lb/>hostibus concessa, sub nomine Guiscardi, sinistro clamore saepius ingeminato, buccinis
					<lb/>concrepantibus, urbs tota turbatur. Cives in arma ruentes, ignari quod hostes jam
					<pb n="75"/>
					<lb/>secum infra muros et in altiori turri essent, incassum repugnare nituntur. Triduo tamen pro
					<lb/>posse, sed frustra renitentes, tandem vi coacti, foedere composito, deditionem ipsis facientibus,
				<lb/>ditioni ducis colla submittunt.</p>
			</div>
			<div type="chapter">
				<head><lb/>XXIX.</head> <p>Igitur dux, urbe potitus, pro velle suo ordinans, Fortimundo de Rosana procurandam
					<lb/>delegavit; ipse, cum exercitu ultra progrediens, totam provinciam debellando sibi
					<lb/>subjugatum vadit. Unde et apud urbem, quae Castoria dicitur, veniens, quia ditionem eius
					<lb/>subire recusabat, obsidione composita, eam undique vallavit, minisque terrendo et interdum
					<lb/>blandimentis mulcendo, aliquanto tempore infestus persistens, plurimum lacessivit. Trecenti
					<lb/>enim Waringi in eadem urbe habitabant, custodes ab imperatore deputati, quorum praesidio
					<lb/>et opere non minimum defensabatur. At cum nostros in oppugnando persistentes vident,
					<lb/>machinamenta, quibus urbs facilius debellari poterat, apparare timentes, et, capta urbe, pejus
					<lb/>foedus inire sibi in futurum praecaventes, foedere confecto, deditionem faciunt. Sicque urbe
					<lb/>subjugata, omnes circumquaque provinciae cum finitimis castris eius ditioni subjugantur. Ipse
					<lb/>quippe omnes, qui ad se convertebantur, cum summa honoriticentia recipiebat, muneribus
					<lb/>augebat, eorum consilio in iis, quae facienda erant, plurimum utebatur: et hoc quidem ex
					<lb/>industria, ut alii, cum ista audirent, facilius sibi applicarentur, agebat. Timor autem eius
				<lb/>totum imperium, usque ad ipsam regiam urbem, tremere faciebat.</p>
			</div>
			<div type="chapter">
				<head><lb/>XXX.</head> <p>Cum ista apud Romaniam a duce agerentur, Siciliensi comite Rogerio apud
					<lb/>Calabriam et Apuliam fraternis negotiis - uti suis - intento, Benarvet, apud Siciliam christiano
					<lb/>nomini infestus, multa incommoda inferebat. Erat enim callidissimus et militari exercitio
					<lb/>deditus, audax, subdolus, aliud lingua proferens, aliud tacito pectore occultando gerens:
					<lb/>Syracusi et Noti princeps, cuius consilio omnes Saraceni, qui adhuc in Sicilia rebelles
					<lb/>erant, innitebantur. Hic quendam paganum, nomine Benthumen, quem comes apud Cathaniam
					<lb/>majorem urbi praefecerat, callidis circumventionibus aggrediens, ad tradendam urbem
					<lb/>multis munerum, possessionumve pactionibus sollicitabat. Paganus vero nominis sui competens
					<lb/>imitator, avaritia coecatus, fidei sacramentorumque, quae comiti dederat, oblitus, statuto
					<lb/>termino, infra urbem illum cum multitudine suorum fraudulenter de nocte accipiens, traditionis
					<lb/>nomen sibi perpetuo vindicavit. Quod factum cum per totam insulam personuisset,
					<lb/>Christiani quidem, eo quod tam nefanda fraus inter ipsos reperta sit, plurimum erubescebant;
					<lb/>Saraceni autem passim de tanta christiani nominis ignominia subsannando exhilarabantur.
					<lb/>Porro Jordanus, filius comitis, et Robertus de Surda- valle et Elias Cartomensis - qui ex Saracenis
					<lb/>ad fidem Christi conversus, postea apud Castrum- Johannis a sua gente hostiliter
					<lb/>interfectus, quia negando apostata fieri noluit, martyrio vitam laudabiliter finivit - exercitu
					<lb/>commoto, versus Cathaniam iter intendunt. Benarvet vero, eos advenire per speculatores suos,
					<lb/>quos undique omnia visum praemittebat, audiens, extra urbem, copiis suorum ad praeliandum
					<pb n="76"/>
					<lb/>ordinatis, dimicaturus occurrit. Pedites quidem usque ad viginti millia a dextro latere suo in
					<lb/>occursum hostium paulisper anteponens, ipse cum equestri legione in sinistro cornu fixus
					<lb/>manens, hostes praestolatur. Nostri autem, cum centum sexaginta tantummodo milites essent,
					<lb/>nil remorati, certamen, Deum sibi propitium invocantes, ineunt. Tertioque super pedites
					<lb/>impetu facto, cum immobiliter persistentes flectere nequeunt, declinantes eos super equites
					<lb/>irruunt, fortiterque congredientes, multa strage facta, in fugam vertunt, quos insequentes et
					<lb/>extremos quosque cedentes, usque in portam civitatis impellunt. Benarvet sic fuga vix
					<lb/>elapso, de peditibus permaxima strages facta est. Nostri vero, ante urbem tentoria figentes,
					<lb/>obsessionem praegravabant. Sed Benarvet, clam de nocte urbe digrediens, cum pagano traditore
					<lb/>fugiens, Syracusis se recepit. Sicque urbs a nostris recuperatur. Paganus traditor a
				<lb/>Benarvet, ne Syracusam, sicut Cathaniam, tradat, dum praemia pollicita requirit, truncatur.</p>
			</div>
			<div type="chapter">
				<head><lb/>XXXI.</head> <p>Gregarius autem miles quidam, nomine Ingelmarus, comiti diu servierat: cui
					<lb/>ipse comes, quamvis inferioris generis esset, propter militarem tamen strenuitatem, quam
					<lb/>in eo videbat, volens servitium suum honeste, ut sibi semper mos fuit, remunerare, uxorem
					<lb/>nepotis sui Serlonis - videlicet qui apud Siciliam a Saracenis interemptus fuerat - cum
					<lb/>omni dote sibi competenti, ipsa multum renitente, in matrimonium sibi concessit, ut, praeclari
					<lb/>generis mulierem - erat enim filia Rodulfi, Bojanensis comitis - militis generositas quodammodo
					<lb/>inter consodales clarior fieret. Ille vero apud Giracium, cuius quadrans ex dote mulieris
					<lb/>sibi competebat, nuptiis solemniter celebratis, non jam humilitatis honestatem servans,
					<lb/>ad sui generis debilitatem mentem reducebat; sed uxoris generositatem in animo sibi vindicans,
					<lb/>aequalem se in genere et dignitate illi, cuius antea uxor fuerat, jactans ultra debitum appetebat.
					<lb/>Hic apud Giracium, ubi comes turrim firmaverat, demum defensabilem incipiens, paulatim
					<lb/>provehendo et interdum dissimulando, fortissimam turrim fecit, Giracenses omnes suis
					<lb/>adulationibus et favoribus sibi attrahens, et, sacramentis datis et acceptis, in amicitia confoederans.
					<lb/>Quod cum comiti renunciatum fuisset, insolentiam eius animadvertens et in futurum
					<lb/>timens, ne forte fiducia turris in aliquod deterius consilium reverteretur, turrim in modum
					<lb/>domus habitabilis deponere humiliter jubet, increpans eum quod, se inconsulto, tale quid
					<lb/>praesumpsisset. Ille vero cum Giracensibus consilium habens pravum, definito ipsis se auxilium
					<lb/>laturos promittentibus, beneficii sibi collati, ut assolet inter degeneres, oblitus, contra
					<lb/>comitem recalcitrare, potius quam oboedire, indecenter elegit. Quod cum comiti compertum
					<lb/>fuisset, Giracensibus ut turrim destruant et Ingelmarum captioni suae reddant, imperat.
					<lb/>Quibus - non tam fidelitate Ingelmari, sed quia omne genus nostrae gentis illis invisum
					<lb/>erat, et magis discordias inter nostros, quam pacem, fieri expectabant - id agere recusantibus,
					<lb/>comes, legalitatem suam servans, hactenus homini suo diffidentiam in posterum mandat,
				<lb/>sicque, admoto exercitu, versus Giracium obsessum pergit.</p>
				<p><lb/>Ingelmarus vero, astu Giracensium animos demulcens, aliquanto tempore suae ineptiae
					<lb/>complices detinuit. At, cum viderent se a comite exterius interiusque praegravari, coeperunt
					<lb/>et ipsi a stulto proposito deficere et fatigari. Quod Ingelmarus advertens, territus ne
					<lb/>ab ipsis comiti traderetur et ipsi reconciliarentur, profugus evadens, discessit. Uxor autem
					<pb n="77"/>
					<lb/>eius, ad misericordiam comitis veniens, pia recordatione nepotis, cuius uxor fuerat, salvis
					<lb/>omnibus quae habebat, ad maritum conductum meruit devenire. Comes vero, reconciliatis
				<lb/>Graecis, Giracium recepit.</p>
			</div>
			<div type="chapter">
				<head><lb/>XXXII.</head> <p>Eodem anno idem comes, sumptibus pluribus apparatis, undecumque terrarum
					<lb/>artificiosis caementariis conductis, fundamenta castelli, turresque apud Messanam jacens,
					<lb/>aedificare coepit: cui operi studiosos magistratus, qui operariis praeessent, statuit. Interdum
					<lb/>ipse visum veniens, ipsos per semetipsum cohortando festinantiores reddens, brevi tempore
					<lb/>turrim et propugnaculum immensae altitudinis mirifico opere consummavit. Et, quia
					<lb/>hanc, quasi clavem Siciliae, aestimabat prae caeteris urbibus quas habebat, fidelibus tutoribus
				<lb/>deputatis, arctiori custodia observabat.</p>
				<p><lb/>Ecclesiam etiam in honore sancti Nicolai in eadem urbe cum summa honorificentia
					<lb/>construens, turribus et diversis possessionibus augendo dotans, clericis ad serviendum deputatis,
				<lb/>pontificali sede aptavit; sed eam cum Traynensi cathedra univit.</p>
			</div>
			<div type="chapter">
				<head><lb/>XXXIII.</head> <p>Igitur famosissimus dux Calabriae, Apulorumque princeps, Robertus Guiscardus,
					<lb/>apud Bulgaros omnia fortiter agendo et sibi subjugando, anno incarnati Verbi
					<lb/>MLXXXII a Romanae Sedis apostolico viro Gregorio, literis continentibus angustiam suam
					<lb/>acceptis, ut in adjutorium sanctae Romanae Ecclesiae veniret, multis precibus cohortatur.
					<lb/>Imperator enim Alamannorum, Henricus, quibusdam controversiis inter se hortis, Romam
					<lb/>cum exercitu veniens, obsessa diutius urbe, tandem, fortuna suffragante, irruperat,
					<lb/>Romanisque potentioribus sibi injugendo confoederatis, ipsum apostolicum virum in turri
					<lb/>quadam, quae Crescentii dicitur, reclusum obsederat, aliumque in loco eius, archiepiscopum
					<lb/>videlicet Ravennatem, Umbertum nomine, re indiscussa, contra Sacros Canones - quod nefas
					<lb/>est dicere! - cathedrae beati Petri subrogaverat. Ipse vero tanta obsidione praegravabatur,
				<lb/>ut neque sibi usquam progrediendi aditus pateret.</p>
				<p><lb/>Dux vero, quamvis ad id quod coeperat intendere omnibus utilitatibus in animo praeferret,
					<lb/>tamen calamitatem sanctae Matris Ecclesiae audiens et dominum suum, sub quo
					<lb/>omnia, quae habebat, possidere se cognoscebat, in tantum angustiari, fidem datam et legalitatem
					<lb/>suam servans, maluit sua, quamvis cara, ad tempus postponere et sanetae Matris
					<lb/>Ecclesiae, vel domini sui necessitatibus inservire. Sicque filio suo Boamundo, strenuissimo
					<lb/>militi, quae coeperat exequenda committens, copiis omnibus sibi delegatis, ipse cum paucis
				<lb/>placido remige in Apuliam, versus Ydrontum applicat.</p>
			</div>
			<div type="chapter">
				<head><lb/>XXXIV.</head> <p>Ea tempestate, plures apud Apuliam, propter absentiam ducis insolentes,
					<lb/>adversus eum conspiraverant, volentes ea, quae eius juris erant, usurpare: putantes eum, altioribus
					<lb/>negotiis intentum, ulterius illuc regredi non curare. Unde et Gaufridus de Conversano
					<lb/>apud urbem, quae Oria dicitur, haud longe a provincia Tarentina, obsidionem ponens,
				<lb/>plurimum lacessendo infestissimus erat.</p>
				<p><lb/>Dux vero, apud Ydrontum applicans, audito urbi obsidionem imminere, illorsum cum
					<lb/>paucis appropinquare accelerat. Porro illi, qui obsidionis primarii erant, per legatum ducem
					<pb n="78"/>
					<lb/>adventantem cognoscentes, praesentiam eius exhorrescentes, ab incoepto deterriti, cum
					<lb/>plures essent, obsidione soluta, quisque fugam accelerans, in sua dilabitur. Cives autem sic
					<lb/>obsessione, qua praegravabantur, eruti, adsenienti duci occurrere accelerantes, cum gaudio
					<lb/>et omni obsequio excipiunt. Sed per universam Apuliam, sive Calabriam, seditiones, quas
					<lb/>infidelitas turbaverat, a praesentia eius sedatae, in cospectu eius, acsi numquam fuissent,
				<lb/>siluerunt.</p>
			</div>
			<div type="chapter">
				<head><lb/>XXXV.</head> <p>Porro dux, fratre comite a Sicilia arcessito, admoto plurimo exercitu, super
					<lb/>Jordanum, nepotem suum, principem Aversae, messes vastatum vadit. Nam cum antea inter
					<lb/>ipsos diversis controversiis inimicitiae efferbuissent, hoc ira in principem plurimum incalescebat,
					<lb/>quod noviter in damnum apostolici, imperatoris hominem ipsum effectum et terram
					<lb/>suam ab ipso deserviendam suscepisse audierat. Veniens itaque cum exercitu ante urbem
					<lb/>Capuanam, et castrum, quod Aversa dicitur, ipso invito, nec propulsare valente, per octo et
					<lb/>eo amplius dies commorans, multa depopulatione totam provinciam lacessivit. Sed quia ipse
					<lb/>Jordanus elegantissimus miles erat et elegantissimos secum habebat, multa militariter diversis
				<lb/>congressibus utrimque perpetrata sunt.</p>
				<p><lb/>Inde itaque rediens, per totam Apuliam et Calabriam exercitum perscribens submonet,
					<lb/>ut, proxima ventura aestate secum Romam super imperatorem ituri, expensas sive commeatus
				<lb/>aptarent.</p>
			</div>
			<div type="chapter">
				<head><lb/>XXXVI.</head> <p>Comes vero, a fratre, noviter a Bulgaria revertente, invitatus sibi occurrere,
					<lb/>versus Apuliam intendens, Jordano, filio suo, Siciliam procurandam delegat, interdicens omnibus,
				<lb/>ne quis in iis, quae praeciperet, sibi contrarius esse praesumeret.</p>
				<p><lb/>Erat autem Jordanus ex concubina, tamen magnae viris animi et corporis et magnarum
					<lb/>rerum gloriae suae dominationis appetitor. Et jamdudum, consilio pravorum sibi adhaerentium
					<lb/>juvenum tacito sub pectore usus, insurgendi conspirationem versans, hic, discedente
					<lb/>patre, locum suae pravae dispositionis, ut sibi videbatur, nactus, plures callide circumveniendo,
					<lb/>fidem illorum, necdum negotio peracto, astu abstrahit, ut quaecumque ipse prior inciperet,
					<lb/>ipsi complices in perficiendo persisterent. Talibus itaque deceptis, tandem dolum diu dispositum
					<lb/>aperit; cum quibusdam displicuerit, et pluribus placet. Quibus quisque et talibus assentire
					<lb/>renitens, improbe hortatur, ne fidem datam mentiri velit. Sacramenta patri exibita in hoc
					<lb/>salva fore, quod proficiscens, quidquid Jordanus vellet vel praeciperet, omnibus oboedire debere
					<lb/>imperaverat. Jordano plura promittente, sic pravi consilii assensus inter plures a Jordano
					<lb/>in iis, quae patris erant, ultra quam deceret, vel ab ipso patre concessum erat, praesumitur.
					<lb/>Nam castrum Sancti Marci et Mistrectam sibi usurpans, detecta fraude, praedas per totam
					<lb/>provinciam ibidem introducit. Sed et versus Traynam hostiliter accedens, patris thesauros,
					<lb/>qui illuc servabantur, asportare nisus, dispositione sua frustratus, vacuus redit. Nam fideles
					<lb/>comitis, fraude comperta, simul convenientes, hostiliter accedentem eum ab ipsis finibus arcent.
					<lb/>Quod cum patri renuntiatum fuisset, reditum accelerat; atque, ut vir sapiens, provide
					<lb/>agens, ne filius territus ad Saracenos, qui adhuc rebelles erant, transiret, versus eum hostiliter
					<lb/>ire dissimulat, sed omnia, quae fecerat filius, juvenili aetate et indulgentia digna ascribit. At
					<lb/>cum filio quae fecerat patrem leviter ferre nuntiatur, minus iis, qui secum erant, prospiciens,
				<lb/>flebili foedere interposito, ad patrem accedit.</p>
				<pb n="79"/>
				<p><lb/>Pater ad tempus iram dissimulans, advenienti filio laetum vultum ostendit. Sed, paucis
					<lb/>diebus interpositis, pater, in futurum prospiciens, ne si ii, qui tale consilium filio complices
					<lb/>facti dederant, impune transirent, alii ad simile, aliquid praesumentes, raperentur, nesciente
					<lb/>filio, duodecim priores huius erroris unum post alium sibi arcessens, oculos privari fecit.
					<lb/>Quo facto, filium etiam, tali incoepto ulterius compescere terrendo volens, arcessitum, idem
					<lb/>causa justitiae facere fingens minatur. Sed a fidelibus suis, quibus ex industria idem agere
					<lb/>praedixerat, retentus, territo filio, de caetero pro libitu suo, ut decuit, usus est: nam disciplina
					<lb/>et rigor justitiae cum pace communionem habent, Psalmista attestante, qui ait: <hi rend="italic">Misericordia
					<lb/>et veritas obviaverunt sibi; justitia et pax osculatae sunt</hi>. Sic enim misericordia sectanda
					<lb/>est, ut justitia remissior, ultra quam decet, non sit, ne vitia nimium inolescant. Unde et
					<lb/>providus pater, ut sapiens medicus, hunc ipsum filium suum, ut a pravitate compesceret,
				<lb/>tanto rigore territum attrivit.</p>
			</div>
			<div type="chapter">
				<head><lb/>XXXVII.</head> <p>Anno itaque Dominicae incarnationis MLXXXIII[I], omnibus accuratissime
					<lb/>apparatis, equestri plurimo exercitu sed et peditum plurimis copiis, dux versus Romam ab
					<lb/>obsidione Imperatoris, infideliumque Romanorum ad liberandum papam Gregorium - qui
					<lb/>et Ildebrandus ante susceptum papatum dicebatur - , contraque Caesarem, si necesse sit,
				<lb/>nisi cedat, dimicatum leonina ferocitate iter intendit.</p>
				<p><lb/>At, cum jam propre ventum est, incaute incedere volens, ordinatis aciebus, mille electos
					<lb/>milites cum totidem vexillis praemittens, aliam aciem cum tribus millibus pedetentim subsequi
					<lb/>praecipit; ipse cum reliquo exercitu, peditum copias - et quae infirmiores erant ante se
					<lb/>ponens - provide subsequitur. Audierat quippe milites imperatoris sibi occursum ex parte
					<lb/>aquae- ductus exisse: sed hoc sibi falso relatum erat. Nam ipse imperator jamdudum multa ex
					<lb/>parte exercitum suum a se dimiserat, et cum minori militia, quam accesserat, Romae, nil tale
					<lb/>suspicatus, morabatur; dumque hostes adventare praesentiit, suis viribus minus sufficiens et
					<lb/>Romanorum fraudem - quamvis se indeficientes illi adesse promitterent - pertimescens, cum
					<lb/>maximo dolore animi hostibus cedens, urbe digressus jam ante triduum recesserat. Dux
					<lb/>itaque neminem sibi, ut suspicabatur, occursantem hostiliter offendens, libero ad urbem
					<lb/>accessu usus, ante portam, qua via Tusculana porrigitur, juxta aquae- ductum castrametatur;
					<lb/>ubi triduo commoratus, urbe undique circumconspecta, quodam diluculo cum mille et trecentis
					<lb/>militibus ad portam, quae sancti Laurentii dicitur, sub aquae- ductu juxta Tiberim,
					<lb/>ubi minorem custodiam, nemine in illa parte aliquid suspicante, persensit, accedens, scalis
					<lb/>silenter appositis, muros transcendit. Portisque ferro apertis, suos introducens, per plateas
					<lb/>urbis usque ad pontem, in quo suus exercitus praestolabatur, Guiscardum clamoribus
					<lb/>ingeminando, civesque terrendo accurrit, portaque vi potius fracta quam reserata, suos intromittens,
					<lb/>urbem irrumpit. Sicque directo impetu usque ad turrim Crescentii percurrens,
					<lb/>papam eripit, eductumque honore, quo decebat, abducens, palatio Lateranensi restituit; ubi
					<pb n="80"/>
					<lb/>dux prior et onnis exercitus subsequenter cum oblationibus ad pedes eius, debito honore,
				<lb/>provoluti, plurimum thesaurorum contulerunt.</p>
				<p><lb/>Porro Romani, viribus resumptis, conspiratione invicem facta, tertia die post congregati,
					<lb/>per medias plateas urbis, impetu facto, super nostros irruere conantur. Fit clamor et strepitus
					<lb/>in urbe. Nostri, a mensis, quibus assidebant, prorumpentes, ocyus in arma ruunt: hostibus
					<lb/>hostes occurrunt: dura frons durae fronti obviatur. Rogerius, filius ducis, cum mille
					<lb/>equitibus, nesciente patre, extra urbem a Romanis infestari, citissimus cum impetu advolat.
					<lb/>Sed Romanis fortiter insistentibus, nullus impetus praevalebat, donec dux: "Ignem!", exclamans,
					<lb/>urbe accensa, ferro et flamma insistit. Tunc demum Romani, incendium ferre non
					<lb/>valentes, in fugam vertuntur. Dux fugientes, extremos quosque cedendo, usque ad pontem
					<lb/>persequitur. Urbs maxima ex parte incendio, vento admixto accrescente, consumitur.
				<lb/>Nostri victores apud Lateranum revertuntur.</p>
				<p><lb/>Romani itaque, hostes infra muros sibi imminere cernentes et eorum infestationibus
					<lb/>praegravari, ulterius ferre non valentes, consilio inter se prudentiores urbis habito, eligunt
					<lb/>sanius, apostolico suo confoederando, reconciliari, quam diutius in excepta ruina persistendo,
					<lb/>hostili gladio nullo quaestu ventilari. Sicque, pace expetita, collocutum accedentes, pluribus
					<lb/>circumventionibus de excusatione fraudis usi, tandem, venia impetrata,reconciliantur;
					<lb/>Sacramentis, pro libito papae et ducis obligati, foederantur. Nostris recedentibus, urbs a
					<lb/>calamitate hostili absolvitur. At vir apostolicus, perfidiam Romanorum cognoscens et ulterius
					<lb/>obsessione circumveniri cavens, consilio fidelium suorum usus, ad tempus, urbe digrediendo,
					<lb/>maluit Romanorum fraudem declinare, quam ibi persistendo, et libera facultate eis
					<lb/>concessa de se ipso periculum faciendo utrum ea, quae promittebant, fideliter, an non servarentur
					<lb/>tentare, sed cum duce in Apuliam secedens, apud Beneventum venit. Sicque in Apuliae
				<lb/>partibus usque ad extremum vitae, Roma invisa, permansit.</p>
			</div>
			<div type="chapter">
				<head><lb/>XXXVIII.</head> <lg><l><hi rend="italic">Roma, quondam bellipotens toto orbe florida,</hi></l>
					<l>Colla superborum domans, perlustrabas climata! </l>
					<l>Leges dabas et habenis temparabas omnia.</l>
					<l>Ante te tremebant duces, principes, imperia.</l>
					<l n="5">Curvabantur colla regum loris tuis domita: </l>
					<l>Nil superba resistebant, ense tuo territa.</l>
					<l>Ordinabas quod volebas. Duces sive principes </l>
					<l>Deponebas superbos, servos dans humiles.</l>
					<l>Artibus his exercuisti, justos habens judices.</l>
					<l n="10">Dumque justa sectabaris, fruebaris prosperis </l>
					<l>Leges a te requirebant omnes reges saeculi: </l>
					<l>Sententia per te data indivulsa perstitit.</l>
					<l>Tempore haud longo talibus studiis, </l>
					<l>Implicaris fraude tua turpibus negotiis; </l>
					<l n="15">Fraude tua clarescente moeres despicabilis.</l>
					<l>Te jam nulli pertimescunt, terga praebes omnibus: </l>
					<l>Arma tua hebetata carent acuminibus.</l>
					<pb n="81"/>
					<l><hi rend="italic">Leges tuae depravatae, plenae falsitatibus!</hi></l>
					<l>In te cuncta prava vigent: luxus, avaritia, </l>
					<l n="20">Fides nulla, nullus ordo, pestis simoniaca </l>
					<l>Gravat omnes fines suos, cuncta sunt venalia.</l>
					<l>Per te ruit sacer ordo, aqua primum prodiit.</l>
					<l>Non sufficit papa unus, binis gaudes infulis.</l>
					<l>Fides sua solidatur sumptibus exhibitis.</l>
					<l n="25">Dum dat iste, pulsas illum, hoc cessante, revocas.</l>
					<l>Illo istum ministaris, sic imples marsupias.</l>
					<l>Cuncto orbi das errorem, haec miscendo schismata.</l>
					<l>Ni cessassent bonae artis in te prima studia, </l>
					<l>Nulli regi de te posset cessisse victoria.</l>
					<l n="30">Miles quidem est normannus, qui te victam superat.</l>
					<l>Non terret te Apostolorum sacra praesentia? </l>
					<l>Nec revocant ab incoeptis te sanctorum pignora? </l>
					<l>Fons quondam totius laudis, nunc es fraudis fovea: </l>
					<l>Moribus es depravata exhausta nobilibus, </l>
					<l n="35">Pravis studiis inservis, nec est pudor frontibus.</l>
					<l><hi rend="italic">Surge Petre, summe pastor, finem pone talibus</hi>! </l>
				</lg>
			</div>
			<div type="chapter">
				<head><lb/>XXXIX.</head> <p>Duce itaque apud Romam apostolicis necessitatibus inserviente, Boamundus,
					<lb/>filius eius, apud Bulgaros, ubi a patre relictus erat, strenue agens, patris vices haud graviter
					<lb/>exequebatur, urbemque, quae Arta dicitur, obsidens, plurimum infestus persistendo capere
					<lb/>omnibus artibus nitebatur. Porro imperator, audiens urbem sui juris hostibus praegravari,
					<lb/>ducemque, quem plurimum pertimescebat, recessisse, absentia eius viribus resumptis, exercitu
					<lb/>admoto, urbi succurrendum multis copiis parat. Sed venienti Boamundus occurrens, certamine
					<lb/>inito, bellum conserit. In primo congressu, qui primum accesserant, collisi sternuntur,
					<lb/>subsequentes visu terrentur: fuga initur.Imperator cum primis fugientibus esse utile fugam
				<lb/>capere ducit. Quo fugato, Boamundus victor efficitur.</p>
			</div>
			<div type="chapter">
				<head><lb/>XL.</head> <p>Quod cum duci, cum triumphali gloria a Roma revertenti, renuntiatum fuisset,
					<lb/>filium a se non degenerare cognoscens, plurimum laetabatur, et in eo maxime, quod uno in
					<lb/>tempore duorum imperatorum fuga triumphali gloria laus sibi suisque concessa sit. Veniens
					<lb/>itaque in Apuliam, ministros suos undecumque convocans, omnibus suis ordinatissime dispositis,
					<lb/>plurimo exercitu versus Graeciam, quam ceperat, executum accelerare disponit.
					<lb/>Navibus denique mense semptembri a tota Apulia, Calabria atque Sicilia apud Ydrontum
					<lb/>conflatis, copiisque necessariis introductis, prospera aura suffragante, optato portu
					<pb n="82"/>
					<lb/>applicans, filium et quos cum ipsos apud extremas partes dimiserat, de reditu suo sollicitando
					<lb/>anhelos, plurimum laetitiae seipsum repraesentando reddidit. Sicque ad quod venerat
					<lb/>exequens, omnem patriam suo reditu turbabat, urbibus infestus, obsessionibus assiduus, persistendo
					<lb/>indefessus, congressibus prior, excubiis numquam absens, nunc minis terrendo, nunc
				<lb/>blandimentis mulcendo, imperium, sollicitum reddens, ante se tremere faciebat.</p>
			</div>
			<div type="chapter">
				<head><lb/>XLI.</head> <p>Mirabile quoddam praesagium, quod per totam Apuliam, Calabriam sive Siciliam
					<lb/>visum est, huic operi inserere dignum nobis visum est, maxime quod ea, quae tale
				<lb/>signum portendebat, nos ex parte non ignorare putamus.</p>
				<p><lb/>Anno denique incarnati Verbi MLXXXIV, sexto die mensis februarii, inter sextam et
					<lb/>nonam, sol obscuratus est per spatium trium horarum, in tantum, ut qui infra domos alicui
					<lb/>operi insudabant, non nisi luminibus accensis interim quae coeperant, exequi possent; qui vero
					<lb/>de domo ad domum transmigrare volebant, lanternis vel facibus uterentur. Quae res multos
				<lb/>perterruit.</p>
				<p><lb/>Sed, antequam annus pertransisset, significatio talis eclypsis, in quantum nos putamus,
					<lb/>pluribus cum maximo damno praeclaruit. Nam eodem anno venerabilis papa Gregorius,
					<lb/>- cuius superius mentio facta est - infirmitatis suae a medicis medicamentum expetens,
					<lb/>frustratis medicaminibus, obiit. Dux, julio mense, et famosissimus rex Anglorum et Normannorum,
				<lb/>dux Guillelmus, nono die septembris, moriuntur.</p>
				<p><lb/>Ducis vero exequias uxor Sichelgayta cum filio Rogerio, qui tunc cum ipso apud Bulgaros
					<lb/>morabatur, et caeteri barones eius debito honore, non tamen sine justitia exequentes,
				<lb/>funus transmeatum Venusium humatum perferunt.</p>
				<p><lb/>Graecia, hostibus recedentibus, libera, laeta quievit. Apulia tota, sive Calabria, turbatur.</p>
			</div>
			<div type="chapter">
				<head><lb/>XLII.</head> <p>Nam, fratribus Rogerio et Boamundo, utroque ducatum appetente, inter se
					<lb/>dissidentibus, et pluribus - nunc ab isto, nunc ab illo incrementa expetendo - lucrum suum
				<lb/>quaerentibus, multorum Apulorum fides, quanta fuerit, experimento claruit.</p>
				<p><lb/>Rogerius tandem adjutorio avunculi sui, Siculorum comitis, Rogerii, qui, vivente fratre,
					<lb/>idem sibi promiserat, dux efficitur. Omnia castella Calabriae, quorum necdum nisi medietatem
					<lb/>cuiusquam comes Rogerius habebat, a nepote ad plenum sibi concessa, consignantur.
					<lb/>Nunc itaque, quia suprema dies tanti principis loquendi de ipso, quantum ad librum,
					<lb/>finem facit, finis quoque - ut mihi videtur - huius libri hic ponendum est, ut, de novo
				<lb/>duce mixtim cum comite loquens, novus liber subsequatur.</p>
				<p><lb/>TERTII LIBRI FINIS.</p>
			</div>
		</div>
		<pb n="84"/>
		<div>
			<head><lb/>SUMMARIUM CAPITUM QUAE QUARTO LIBRO CONTINENTUR.</head>
			<p><lb/>CAPUT PRIMUM. Benarvet Nicotrum vastat.</p>
			<p><lb/>CAPUT SECUNDUM. Comes cum Benarvet congreditur.</p>
			<p><lb/>CAPUT TERTIUM. Pisani et Africam oppugnant et comiti retinendam offerunt.</p>
			<p><lb/>CAPUT QUARTUM. Rogerius dux et Boamundus eius frater reconciliantur.</p>
			<p><lb/>CAPUT QUINTUM. Comes Agrigentum obsidet et capit.</p>
			<p><lb/>CAPUT SEXTUM. Chamut christianus fit et Castrum-Johannis redditur.</p>
			<p><lb/>CAPUT SEPTIMUM. Comes episcopos per Siciliam ordinat.</p>
			<p><lb/>CAPUT OCTAVUM. Rex Francorum, Philippus, filiam comitis in uxorem sibi expetit.</p>
			<p><lb/>CAPUT NONUM. Mihera Majam intrat.</p>
			<p><lb/>CAPUT DECIMUM. Boamundus Cusentiam pervadit.</p>
			<p><lb/>CAPUT DECIMUM PRIMUM. Mihera monachus fit.</p>
			<p><lb/>CAPUT DECIMUM SECUNDUM. Buteram comes obsidet.</p>
			<p><lb/>CAPUT DECIMUM TERTIUM. Papa Urbanus comiti locutum in Siciliam venit.</p>
			<p><lb/>CAPUT DECIMUM QUARTUM. Comes Adelaydam in uxorem ducit.</p>
			<p><lb/>CAPUT DECIMUM QUINTUM. Notenses comiti reconciliantur.</p>
			<p><lb/>CAPUT DECIMUM SEXTUM. Comes Melitam vadit.</p>
			<p><lb/>CAPUT DECIMUM SEPTIMUM. Dux et comes Cusentiam capiunt.</p>
			<p><lb/>CAPUT DECIMUM OCTAVUM. Jordanus obiit.</p>
			<p><lb/>CAPUT DECIMUM NOVUM. Simon nascitur.</p>
			<p><lb/>CAPUT VICESIMUM. Dux Rogerius infirmatur.</p>
			<p><lb/>CAPUT VICESIMUM PRIMUM. Guillelmus de Grantemanil Rossanam intrat.</p>
			<p><lb/>CAPUT VICESIMUM SECUNDUM. Dux et comes Castri-villam obsident.</p>
			<p><lb/>CAPUT VICESIMUM TERTIUM. Comes filiam Corrado, filio imperatoris Alamannorum, dedit.</p>
			<p><lb/>CAPUT VICESIMUM QUARTUM. Dux et comes Malfam obsessum vadunt.</p>
			<p><lb/>CAPUT VICESIMUM QUINTUM. Rex Ungarorum filiam comitis in uxorem capit.</p>
			<p><lb/>CAPUT VICESIMUM SEXTUM. Comes Capuam obsidet cum duce Rogerio et principe Ricardo.</p>
			<p><lb/>CAPUT VICESIMUM SEPTIMUM. Urbanus papa, ad ipsos tendens, pacem componere nititur.</p>
			<p><lb/>CAPUT VICESIMUM OCTAVUM. Capua capitur et principi Ricardo restituitur.</p>
			<p><lb/>CAPUT VICESIMUM NONUM. Urbanus papa legationem Siciliae et Calabriae comiti concedit.</p>
		</div>
		<pb n="85"/>
		<div type="book">
			<head><lb/>INCIPIT LIBER QUARTUS.</head>
			<p><lb/>Si esset unde nova et elegantior poëtria, novo duci adhibenda esset; ut facundior sermo
				<lb/>a juvene, novarum rerum, ut in tali aetate assolet, appetitore, novo stilo novos favores suo
				<lb/>merito extorqueret. Sed ne, stilum mutando, hoc quasi adulatione facere dicamur, prioris
			<lb/>poëtriae ordine servato, orationis seriem exequamur.</p>
			<div type="chapter">
				<head><lb/>I.</head> <p>Igitur Rogerio comite nepotis utilitatibus, ut eum plenius in ducatu Calabrensi
					<lb/>vel certe in Principatu et dominatione Apuliae contra voluntatem aemulorum suorum solidaret,
					<lb/>intendendo praeoccupato, Benarvet, Syracusiae navigio apparato, navali exercitu apud
					<lb/>Nicotrum veniens, a radice destruendo devastat. Direptis omnibus quae potuit, viros et
					<lb/>mulieres captivos asportat. Sicque ante Regium veniens, ecclesiam haud longe in honore
					<lb/>beati Nicolai, et aliam in beati Georgii sitam depopulat, sacras imagines deturpando conculcat,
					<lb/>sacras vestes vel vasa suorum usibus aptando asportat. Inde progressus, quandam sanctimonialium
					<lb/>abbatiam, in honore sanctae Dei Genitricis et Virginis Mariae, in Scyllacensi loco,
					<lb/>qui Rocca Asini dicitur, consecratam, aggrediens, devastat; sanctimoniales abductas turpi
				<lb/>stupro dehonestat.</p>
			</div>
			<div type="chapter">
				<head><lb/>II.</head> <p>Qua de re comes, divinitus ira plus solito inspiratus, in ultionem tantae Deo
					<lb/>illatae injuriae ardentissime insurgit: classem, qua facilius circumveniendo opprimat, primo
					<lb/>die octobris aptare incipiens, vicesimo die maji perficit. Sicque sese affligendo, cum summa
					<lb/>devotione et litaniis, nudis pedibus, per diversas ecclesias processiones exequens, multa beneficia
					<lb/>indigentibus largitus, navali periculo sese committens, versus Syracusam vela dirigit.
					<lb/>Jordanum vero filium suum cum equestri exercitu illorsum sibi obvium fieri praecipit, videns
					<lb/>naves nutu Dei agi, et, nulla aura vel remige impingente, rapidas aequoris undas directo cursu
					<lb/>sulcare, ut facile perpenderet hanc expeditionem Dei favorem comitari, et hostibus praevalere
					<pb n="86"/>
					<lb/>debere. Comes igitur, ostensione de obtinenda victoria certior factus, prima nocte
				<lb/>Tauromenium applicat, secunda vero apud Logninam, tertia Rasesalix.</p>
				<p><lb/>Hic Jordanus, filius suus, cum exercitu equestri sibi obvius factus, multa inter se de iis,
					<lb/>quae facienda erant, conferentes, consilio habito, Philippum, filium Gregorii patricii, cum
					<lb/>velocissima sagacia versus Syracusam, omnem terram exploratum, mandant. Qui jussa fideliter
					<lb/>complens, de nocte inter classem Saracenorum, ac si unus ex ipsis esset, circumnavigat:
					<lb/>nam et lingua eorum, sicut et graeca, ipse et nautae omnes, qui cum ipso processerant,
					<lb/>peritissimi erant. Omnibusque prudenter circumspectis, rediens, certamen paratum renuntiat;
					<lb/>Deo propitio, nihil periculi imminere, hostibus audacter occurrendum hortatur. Erat autem
				<lb/>sabbatum.</p>
				<p><lb/>Comes ergo suos commonens, proxima luce in dominica illucescente, hymnos matutinos
					<lb/>cum missarum sacra executione audivit. Presbyteris confitentur, sacris misteriis initiantur.
					<lb/>Per totam diem ibidem morantur. Sequenti nocte mediante, aequore anchoris extractis, cum
					<lb/>silentio procedentes, luna illucescente, Syracusam, ubi Benarvet acerrime cum classe sua
					<lb/>praestolabatur, venerunt. Certamen ineunt; utrimque congreditur. Benarvet instinctu diaboli,
					<lb/>qui vitam eius jam misera morte terminare volebat, quo navem comitis eminus agnovit,
					<lb/>magno impetu grassans, illorsum irruit. Acriter bellatur, sed acrius excipitur. Nam a Lupino
					<lb/>quodam primum jaculo confossus, dum a comite, qui navem eius insiluerat, minacie
					<lb/>ense persequitur, ipse, proximam navem de suis ad fugiendum saltu appetens, in mare cum
					<lb/>pondere ferri demergitur. Sicque injuriam, quam Deo arroganter intulit, divino judicio
					<lb/>condigna ultione multatur, poenas luendo perpessus. Reliqui vero, dum fugere nituntur, a
					<lb/>nostris citato remige persecuti, truncantur. Victores nostri efficiuntur. Si Jordanus interim
					<lb/>urbem oppugnasset, profecto facile debellata succubuisset. Sed pater minus provvide sibi
				<lb/>interdixerat ne faceret.</p>
				<p><lb/>A majo igitur usque in octobrem obsessione urbi dedita, ipsa multum recalcitrante, plurima
					<lb/>infestatio utrimque facta est. Cives vero, christianos plurimos in captione infra urbem
					<lb/>habentes, solutos ab urbe ejiciunt; rati nostros sic facile ab urbe recessuros. At, dum nihilominus
					<lb/>persistere vident, uxor Benarvet cum filio et melioribus urbis, navibus duabus de
					<lb/>nocte per medias naves nostras rapidissimo remige evadentes, sese Notum recipiunt. Reliqui,
					<lb/>foedere composito, deditione sese et urbem reddunt: anno Dominicae incarnationis
				<lb/>MLXXXV.</p>
			</div>
			<div type="chapter">
				<head><lb/>III.</head> <p>Dum ista geruntur, Pisani, qui apud Africam negotiando proficiscebantur, quasdam
					<lb/>injurias passi, exercitu congregato, urbem regiam regis Thumini oppugnantes, usque
					<lb/>ad majorem turrim, qua rex defendebatur, capiunt. Sed quia sua virtute, urbe expugnata,
					<lb/>patriam retinere minus sufficientes erant, comiti Siciliensi, quem in talibus sufficientem
					<pb n="87"/>
					<lb/>et praevalidum cognoscebant, eam, si recipere velit, per legatos invitantes, offerunt. Porro
					<lb/>ille, quia regi Thumino amicitiam se servaturum dixerat, legalitatem suam servans, in damno
				<lb/>illius assentire distulit.</p>
				<p><lb/>Rex vero Thuminus cum certando resistere nequit, pretio pacem mercatus, quam armis
					<lb/>minus sufficiebat; pecunia classem finibus suis arcet, promittens etiam, sub ostentantione
					<lb/>legis suae, nulla classe fines christiani nominis pervasum ulterius tentare, et quos eiusdem
				<lb/>religionis captivos tenebat, coactus est absolvere.</p>
			</div>
			<div type="chapter">
				<head><lb/>IV.</head> <p>Dux autem Rogerius apud Apuliam et Calabriam sua sapienter disponens, in
					<lb/>omnibus strenue et provide agebat: et, quamvis juvenili aetate esset, secundum quod agebat,
					<lb/>eum non jam juvenem, sed moribus senem judicare posses. Militiae assiduus, frequentiam
					<lb/>militum amans, colloquio affabilis, muneribus largus, laborique vigiliis indeficiens, ecclesiarum
					<lb/>defensor, pauperum et moerentium consolator, suis clypeus, hostibus aculeus, juste
					<lb/>judicans omnia, excepto quod pietatis affectu obviante, in rigore justitiae aliquantulum remissior
					<lb/>erat. His artibus in se accrescentibus, omnium bonorum favorem brevi obtinuit.
					<lb/>Hic Boamundum, fratrem suum, ambitione ducatus a se dissentientem, qui jam urbem, quae
					<lb/>Oria dicitur, traditione civium adeptus erat - per quam provinciam Tarentinam et Ydrontinam
					<lb/>spe praedae, complicibus undecumque sibi alligatis, infestabat - minus adversum se
					<lb/>proficere videns, non quod miles elegantissimus non esset, sed quia sumptus ad id negotii
					<lb/>necessaria minus suppeditabant fraterna pietate commotus, arcessito ad se et reconciliato,
					<lb/>partem paternae haereditatis contulit, annuens ei ipsam Oriam urbem, quam pervaserat, adjacens
					<lb/>sibi Tarentum et Ydrontum sive Gallipolim, cum omnibus appendiciis, et quidquid
					<lb/>Gaufredus de Conversano sub ipso habebat cum famulatu eiusdem. Reliquos vero, si qui
					<lb/>adversarii erant, sua strenuitate sternebat. Ubi vero minus per se sufficiebat, Siciliensi
					<lb/>comite, quasi pro verbere ad alios subjugandos utebatur, cuius virtute plures territi minus
				<lb/>resistere praesumebant.</p>
			</div>
			<div type="chapter">
				<head><lb/>V.</head> <p>Comes ergo Rogerius, omnes potentiores Siciliae a se debellatos gaudens, et
					<lb/>nemine, excepto Chamuto, superstite, ad hoc assidua deliberatione intendit, ut, ipso circumveniendo
					<lb/>debellato, omnem sibi de caetero Siciliam subdat. Unde, exercitu admoto,
					<lb/>ipso apud Castrum-Johannis immorante, uxorem eius et liberos apud Agrigentinam urbem
					<lb/>obsessum vadit, anno Dominicae incarnationis MLXXXVI, prima die aprilis, quam undique
					<lb/>exercitu vallans, diutina oppressione lacessivit: studioque machinamentis ad urbem capiendam
					<lb/>apparatis, tandem vicesimaquinta die julii viribus exhausta, imminentibus hostibus, patuit:
					<lb/>uxor Chamuti, cum liberis, comitis inventa est captione. Comes itaque, urbe pro libitu suo
					<lb/>potitus, uxorem Chamuti, omni dehonestatione prohibita, suis custodiendam deliberat, sciens
					<lb/>Chamutum sibi facilius reconciliari, si eam absque dehonestatione cognoverit a nostris tractari.
					<lb/>Urbem itaque pro velle suo ordinans, castello firmissimo munit, vallo girat, turribus et
					<lb/>propugnaculis ad defensionem aptat, finitima castra incursionibus lacessens, ad deditionem
					<pb n="88"/>
					<lb/>cogit. Unde et usque ad undecim aevo brevi subjugata sibi alligat, quorum ista sunt nomina:
					<lb/>Platanum, Missar, Guastaliella, Sutera, Raselbifar, Mocluse, Naru, Calatenixet,
				<lb/>quod, nostra lingua interpretatum, resolvitur <hi rend="italic">Castrum foeminarum</hi>, Licata, Remunisse.</p>
			</div>
			<div type="chapter">
				<head><lb/>VI.</head> <p>Comes itaque, sibi omnia prospere cedere Dei miseratione cognoscens, adjicit
					<lb/>Castrum-Johannis sibi aut oppressione aut certe astu, aliqua composita confoederatione, sibi
					<lb/>applicare. Unde et quodam diluculo cum centum militibus versus Castrum-Johannis properans,
					<lb/>Chamutum, foedere interposito, sibi locutum invitat. Quem diversis verborum circuitionibus
					<lb/>attentans, deditione castri et conversione ad Christi baptismatis regenerationem
					<lb/>pulsat. Porro ille, cognoscens, experimento de aliis sumpto, comitem ad quodcumque intenderet,
					<lb/>fortuna favente, nihil frustra niti, aliquantulum etiam de conversione ad fidem tacito
					<lb/>sub pectore inspiratus, clam suos agit, ut, statuto termino, comes, cum suo exercitu ante
					<lb/>castrum veniens, ipsum cum omni suppellectili sua ad se transfugientem suscipiat. Timebat
					<lb/>enim, ne si in propatulo fieret, quod castrum reddere vel ad fidem catholicam transire niteretur,
				<lb/>a suismet perimeretur.</p>
				<p><lb/>Comes tali promissione laetus, apud Agrigentum redit: statuto termino, silenter exercitu
					<lb/>conflato, haud procul a Castro-Johannis, loco inter se praenotato, insidiis occultatur. Chamut,
					<lb/>omnibus suis mulibus et equibus superpositis, quasi aliquorsum processurus, urbe digreditur,
				<lb/>ex industria super insidias nostrorum incidit, a nostris excipitur.</p>
				<p><lb/>Comperto, Castrum-Johannis a nostris oppugnatur. Porro cives, tali facto viribus exhausti,
					<lb/>terrentur: pro re atque tempore consilium captant. Foedere composito, comiti reconciliantur,
					<lb/>castrum deditioni adjicitur. Comes, castrum adeptus, laetus efficitur; nostrae genti ad tuendum
				<lb/>fortiores turres consignantur.</p>
				<p><lb/>Chamut, cum uxore et liberis, christianus efficitur, hoc solo conventioni interposito, quod
					<lb/>uxor sua, quae sibi quadam consanguinitatis linea conjungebatur, in posterum sibi non interdicetur.
					<lb/>Chamut autem, inter suos ulterius commorari vel differens vel diffidens, ne comiti,
					<lb/>quasi aliquam fallaciam miscens, suspectus fieret, vel minus crederetur, apud Calabriam,
					<lb/>in provincia Melitana a comite terram suis usibus sufficientem expetit. Quod comes sibi
					<lb/>libenter annuens, illuc secessit. Sicque postea, longo tempore vivens, ab omni fraude versus
				<lb/>nostram gentem sese irreprehensibilem deinceps exhibuit.</p>
			</div>
			<div type="chapter">
				<head><lb/>VII.</head> <p>Comes, videns ob propitiationem Dei totam Siciliam, excepta Butera et Noto,
					<lb/>suae ditioni subeundo cessisse, ne ingratus tanti beneficii sibi a Deo collati existeret, coepit
					<lb/>Deo devotus existere: justa judicia amare, justitiam exequi, veritatem amplecti, ecclesias
					<lb/>frequentare cum devotione, sacris hymnis adstare, decimationes omnium redditum suorum
					<lb/>sacris ecclesiis attribuere, viduarum et orphanorum, sed et moerentium cum ratione consolator.
					<pb n="89"/>
					<lb/>Ecclesias passim per universam Siciliam fieri imperat; ipse pluribus in locis de suo
				<lb/>sumptus, quibus facilius fiant, attribuit.</p>
				<p><lb/>In urbe Agrigentina pontificalibus infulis cathedram sublimat: terris, decimis et diversis
					<lb/>copiis, quae pontifici et clero competenter designata sufficiant, haereditaliter chirographis
					<lb/>suis dotat, ornamentis et sacri altaris utensilibus ed plenum consignatis. Huic ecclesiae
					<lb/>Gerlandum quendam, natione Allobrogum, virum, ut ajunt, magnae charitatis et ecclesiasticis
				<lb/>disciplinis eruditum, episcopum ordinans, praefecit.</p>
				<p><lb/>Haud secus apud Mazariam facere addens, omnibus quae rite sufficienter praelato et
					<lb/>clericis ad plenum designatis, Stephanum, quendam Rothomagensem, honestae vitae virum,
				<lb/>episcopum ordinavit.</p>
				<p><lb/>Apud Syracusam vero idem adjicens Rogerium, decanum ecclesiae Traynensis, honestae
					<lb/>eruditionis clericum et boni moris et affabilitatis virum, in Provincia ortum, pontificalibus
					<lb/>infulis sublimavit. Traynensibus non minimum de eius amissione dolentibus, quippe cuius
					<lb/>doctrina et exemplo ad meliora semper hortabantur, et consilio et eloquentia etiam in ipsis
					<lb/>saecularibus negotiis, quasi pro baculo sustentationis, utebantur: nam et, absente episcopo,
				<lb/>vices sibi delegatas cum omni prudentia et moderatione exequebatur.</p>
				<p><lb/>Apud Sanctam Euphemiam vero, monachum quendam, natione Britonem, virum religiosum,
					<lb/>post abbatem totam ecclesiam prudenti moderamine audiens, ut hunc ecclesiae Cathaniae
					<lb/>- si impetrare queat - episcopum ordinet, intendit. Quare et per semetipsum
					<lb/>illuc accedens, vix tandem, monachis hoc carere volentibus - ipso etiam prae caeteris amplius
					<lb/>reluctante - obtinuit. Sicque solemniter episcopatum concedens, quod nulli episcoporum
					<lb/>fecisse cognoscitur, totam urbem sedi suae cum omnibus appendicis suis sub chirographo
				<lb/>et testibus haereditaliter possidendam assignavit.</p>
				<pb n="90"/>
				<p><lb/>Porro ille ecclesiam minus cultam, utpote a faucibus incredulae gentis erutam suscipiens,
					<lb/>Marthae juris studiis primo studiosius inhaerens, brevi, ecclesiam omnibus necessariis
					<lb/>provehens, ad Mariae vices cum Martha exequendas transiit: monachorum turbam non
				<lb/>modicam sibi coadunans, districtae regulae jugo, verbo et exemplo subesse, ut fidelis pastor coëgit.</p>
			</div>
			<div type="chapter">
				<head><lb/>VIII.</head> <p>Ea tempestate Philippus, rex Francorum, uxorem habens legitimam et praeclari
					<lb/>generis, Bertam nomine, ex qua susceperat filium, nomine Ludovicum, cui etiam ab ipsis
					<lb/>incunabulis regnum post se habere designaverat, contra jus legitimae conjunctionis exosam
					<lb/>habere coepit: et a se contra Canones, libellum repudii conando, repellere, nihil criminis
					<lb/>objecto, execepto quod consanguinitatem falso adnumerare tentabat, nec poterat. Hic legatos
					<lb/>suos, apud Siciliam, ad comitem dirigens, filiam eius, nomine Emmam, quam de prima
					<lb/>uxore Judicta habebat, admodum speciosam puellam, sibi in matrimonium copulandam expetit.
					<lb/>Comes vero, fraudis, quam adversus legitimam uxorem agebat, ignarus, cum multis sponsalibus
					<lb/>se sibi daturum concessit; statutoque termino, navibus apparatis, eam usque ad Sanctum
					<lb/>Egidium cum pluribus thesaurorum exeniis, quo rex se obvium fieri dixerat, maritimo cursu
					<lb/>transmittit. Habebat etiam fiduciam in comite eiusdem Provinciae, Raymundo, quod eam
					<lb/>regi honeste consignaret: nam et ipse aliam filiam comitis jamdudum duxerat in uxorem.
					<lb/>Rex vero, pravorum consilio usus, ad haec nitebatur, ut, thesauris susceptis, comitem
					<lb/>de filia non ducendo ludificaret. Porro comes Raymundus, regis fraude comperta, coepit
					<lb/>et ipse nihilominus aliam fraudem conjecturare, videlicet ut, puellam dissimulata fraude cum
					<lb/>honore suscipiens, alteri probo viro in matrimonium consignaret, ipse vero omnem pecuniam
					<lb/>usurparet. Sed prudentes viri, quos comes cum filia miserat, prece pullae pecunia exportata,
					<lb/>fraudem quae agebatur comperientes, anchoris extractis, vela ventis committentes, puella
					<lb/>cum sororis marito relicta, placida aura sufflante, cum pretiosioribus thesauris ad comitem
				<lb/>in Siciliam revertuntur.</p>
				<p><lb/>Comes vero Raymundus, fraude, quam machinabatur, ex parte frustatus, puellam comiti
					<lb/>Claromontis legalibus nuptiis copulavit. Sicque sola Dei dispositione solemniter maritata,
					<lb/>et pater opprobrio, quod rex machinabatur, et filia inordinata et contra jus, quamvis regali,
				<lb/>copulatione liberatur.</p>
			</div>
			<div type="chapter">
				<head><lb/>IX.</head> <p>Mihera vero, filius Hugonis Falloc, vir magnae levitatis, sed elegantissimus miles,
					<lb/>laeva pro dextera utens, Roberto duce defuncto, in insolentiam prorumpens, vicinos circumquaque
					<lb/>se praedis et diversis incursionibus lacessendo appetere coepit. Possidebat enim
					<lb/>tunc temporis castra sibi a patre haereditaliter relicta, Catanzarium et Roccam: plus vero
					<lb/>armis ambiens, etiam in ipso duce praesumens, castrum, quod Maja dicitur, traditione civium
					<lb/>sibi usurpans, irrumpit. Sed suis viribus auxilia addere volens, Boamundi, fratris ducis,
					<pb n="91"/>
					<lb/>qui jam, foedere rupto, adversus fratrem conspiraverat, homo efficitur. Majam, quam pervaserat,
					<lb/>et omnem terram, quam haereditaliter a patre sibi relictam sub duce possidebat,
				<lb/>ipso duce renunciato, et sacramentis confoederatus Boamundo, ab ipso recipit.</p>
			</div>
			<div type="chapter">
				<head><lb/>X.</head> <p>At Boamundus, ambitione nanciscendarum - pervasione super fratem - urbium
					<lb/>avidus, cum Cusentinis secreto de traditione urbis agit, promittens se castellum, quod dux,
					<lb/>illis invisum, in eadem urbe firmaverat, si eorum auxilio capere possit, funditus dirutum iri.
					<lb/>Qua promissione illi, ad fraudem proclive illecti, Boamundo assentientes, illum infra urbem
					<lb/>cum sua virtute suscipiunt: sacramentis sibi confoederantur. Castellum vallantes, oppugnatum
				<lb/>vadunt.</p>
				<p><lb/>Quod cum duci in Apuliam, ubi tunc morabatur, nunciatum fuisset, exercitum admovens,
					<lb/>illorsum accelerat; avunculumque sibi in auxilium invitans, ut sibi apud Cusentium obvius
					<lb/>fieri non differat, mandat. Nam, ut diximus, contra omnes sibi adversantes, illo quasi pro
				<lb/>flagello, ad terrendum alios, utebatur.</p>
				<p><lb/>Comes vero, militaribus et peditum copiis apparatis, invitanti se nepoti obvius fieri accelerat.
					<lb/>Sed, antequam ab utroque exercitu, ducis videlicet sive comitis, illuc perventum
					<lb/>est, castrum, quod oppugnabatur, dum pro posse repugnat, machinamentis appositis, viribus
					<lb/>exhaustum, hostibus cessit: funditusque, ut a Boamundo promissum erat, dirutum fit. Porro
					<lb/>dux, comitem sibi obvium habens, Rossanam, quae Cusentinis in fraude assentiebat, oppugnans
					<lb/>capit, incendio omnia percurrens. Boamundus itaque - ne obsidione infra urbem
					<lb/>clauderetur - devitans, Hugonem Claromontis, qui Cusentinos in sua fidelitate retineat,
					<lb/>apud Cusentium relinquens, Roccam secessit. Dux vero et comes, putantes eum apud Majam
					<lb/>digressum, illuc praeoccupare volentes, accedunt. Sed cum non ibi esse comperiunt, versus
					<lb/>Roccam properantes, loco, qui <hi rend="italic">lucus Calupnii</hi> dicitur, tentoria figunt, ubi per internuncios,
					<lb/>pace quindecim dierum ab utrisque partibus interposita, apud Sanctam Euphemiam conveniendi
				<lb/>et plenius reconciliandi terminum statuunt.</p>
				<p><lb/>Sed Mihera huic termino assensit; non autem Boamundus. Ipse enim, reconciliari differens,
					<lb/>jam Tarentum recesserat. Instante itaque die praefixo, Mihera conductum, quo
					<lb/>secure accedere vel recedere liceat, expetit. Conceditur. Accedit; Boamundo inconsulto,
				<lb/>duci reconciliatur. Maja reddita, duci, cui jure competebat, reconsignatur.</p>
				<p><lb/>Fratres itaque, post biennii dissentionem, consilio utrorumque fidelium reconciliantur.
					<lb/>A duce, ut semper viro largissimo, Boamundo Cusentium et Maja conceditur. Sed brevissimo
					<lb/>intervallo, quia Boamundus Cusentinis juraverat castrum ibi se non facturum, et dux
					<lb/>idem Barensibus; cambio inter se facto, dux Cusentium recipit, Barum fratri mutua vicissitudine
					<lb/>concedit, ut, foedere salvo, quisque in suo jure libera potestate quod volet faciendi
					<lb/>utatur. Sicque amicitiam suam testibus et chirographo confirmantes, deinceps indivulsam
				<lb/>tenuerunt.</p>
			</div>
			<div type="chapter">
				<head><lb/>XI.</head> <p>Mihera ergo, comiti Rogerio et Rodulpho Loretelli sibi infestantibus, diu rebellis,
					<lb/>videns offensas suas modum reconciliationis excessisse, ulterius ferre non valens, Adae,
					<lb/>filio suo, omnem terram suam assignat, putans eum, auxilio ex parte matris parentum,
					<pb n="92"/>
					<lb/>facilius resitere hostibus, aut certe reconciliari. Ipse vero Beneventum secedens, monachice
				<lb/>tonsoratus, habitum induit.</p>
				<p><lb/>Nam neque dux, neque Boamundus, quia vicissim, utrumque foedere rupto, ludificaverat,
					<lb/>amici erant: ob quam rem comes et Robertus Loretelli, jam a duce terram eius sibi datam
					<lb/>iri expetentes, facilius obtinuerant. Comes vero milites suos, Rodulpho Loretelli ductore,
					<lb/>super Adam mittens, diutinis incursionibus aliquanto tempore repugnantem, tandem penuria
					<lb/>afficit. Qui, cum videt se ulterius ferre nequire palatium suum et omnes meliores domos
					<lb/>nocte, ubi oppugnabatur, incendio destruens, castro relicto, recessit anno Verbi incarnati
					<lb/>MLXXXVII[I]. Comes vero et Rodulphus Loretelli, terram eius - a duce ut concessa
				<lb/>erat - inter se dividentes, deinceps utpote sua sorte sunt.</p>
			</div>
			<div type="chapter">
				<head><lb/>XII.</head> <p>Igitur comes Rogerius, omni Sicilia adversum se - foedere composito - sedata,
					<lb/>excepto quod Notenses, quo uxor Benarvet cum filio transfugerat, et Buterenses adhuc
					<lb/>pro posse incassum recalcitrabant, exercitu admoto, Buterum obsessum vadit, anno Dominicae
					<lb/>incarnationis MLXXXVIII, inchoante aprili. Prudenterque armata manu, hostiliter
				<lb/>undique vallans, aliquanto tempore inclusos diversis calamitatibus afflixit.</p>
			</div>
			<div type="chapter">
				<head><lb/>XIII.</head> <p>Sed dum, machinamentis ad castrum affligendum apparatis, attentius insudaret,
					<lb/>legatus papae Urbani, cum literis ab ipso sigillatis adveniens, nunciat eundem apostolicum
					<lb/>virum Siciliam intrasse, eique, ut apud Traynam sibi locutum occurrat, mandare, eum, longo
					<lb/>itinere fatigatum - a Terracina enim digrediens, adveniebat - prae lassitudine corporis
					<lb/>et montuosis saltibus adhuc interpositi itineris progredi nolle. Comes vero, quid potissimum
					<lb/>ageret sollicitus - nam sedem belli deserere damnosum ducebat - papae vero, qui a tanto
					<lb/>intervallo locorum ad se veniebat, non occurrere, modico itineris interposito, indignum, ut
					<lb/>catholicus vir, aestimabat. Tandem consilio - vir prudens - accepto, agit ut neque sedem
					<lb/>belli deserat, neque apostolico non occurrendo inobediens existat. Exercitu nempe fidelibus
					<lb/>suis - prudentibus viris et talibus negotiis peritis - delegato, hostes infestare instruit; ipse,
					<lb/>cum paucis, se invitanti apostolico obvius apud Traynam occurrit, laetique ad invicem,
					<lb/>alter ab altero cum summa veneratione excipitur. Hic ab illo apostolica benedictione sub
					<lb/>vice Mariae, illo ab isto in his, quae corpori necessaria erant, obsequiis Marthae, in crastinumque
					<lb/>summo diluculo convenientes, agunt ad invicem de negotio, quod apostolicum accessisse
				<lb/>compulerat.</p>
				<p><lb/>Nam idem apostolicus ante paucos menses Alexium, imperatorem Constantinopolitanum,
					<lb/>per Nicolaum, abbatem Criptae-ferratae, et Rogerium diaconum conveniens paterna increpatione
					<lb/>submonuerat, quod christianis latinis, qui in sua provincia morabantur, azymo immolari
					<lb/>interdixerat, praecipiens in sacrificiis, more Graecorum, fermentato uti, quod nostra
					<lb/>religio omnino non habet. Imperator vero, increpationem eius humiliter suscipiens, invitat
					<lb/>eum per eosdem legatos chartulis, aureis literis scriptis, ut, veniens cum eruditis catholice
					<pb n="93"/>
					<lb/>viris latinis Constantinopolim, concilio congregato, disputatio fieret inter Graecos et Latinos,
					<lb/>ut communi definitione in ecclesia Dei illud schisma scinderetur, quod Graeci fermentato,
					<lb/>Latini vero azymo immolabant, unaque ecclesia Dei unum morem teneret, dicens se libenter
					<lb/>catholicae discussioni assentire, et quod authenticis sententiis, praesentibus Graecis et Latinis,
					<lb/>assentiri definiretur, sive azymo, sive fermentato immolandum esset, se deinceps observare
					<lb/>velle. Terminum etiam, quo papa accedere deberet, statuit: anni videlicet et dimidii.
					<lb/>Comes vero, ut tantum schisma ab ecclesia Dei amputaretur, eundi consilium dedit.
					<lb/>Sed impedientibus inimicis sanctae Dei Ecclesiae, qui Romae sibi infesti persistebant, iter
				<lb/>prohibitum est.</p>
				<p><lb/>Comes itaque papam, pluribus donariis honoratum, a se dimisit. Ipse vero Buterum rediens,
					<lb/>hostibus infestus, tandem ad deditionem coëgit. Sicque castro potitus, pro libitu suo
					<lb/>disponit, potentioresque in Calabriam mansuros mittit, ne sibi, ibidem manentes, aliquam
				<lb/>fraudem machinantes, commotionem facerent.</p>
			</div>
			<div type="chapter">
				<head><lb/>XIV.</head> <p>Anno igitur incarnati Salvatoris MLXXXIX comes Rogerius, uxore Eremburga,
					<lb/>filia Guillelmi, comitis Mortonensis, defuncta, aliam duxit: Adelaydem nomine, neptem Bonifacii,
					<lb/>famosissimi Italorum marchionis - filiam videlicet fratris eius - juvenculam honestae
					<lb/>admodum faciei; duasque sorores eiusdem puellae duobus filiis suis, Gaufredo videlicet, et
					<lb/>Jordano, in matrimonium copulavit. Sed Gaufredus, antequam nubiles annos attigisset,
					<lb/>- quod dolor est dicere! - morbo prohibente, minime eam cognovit. Jordanus autem
				<lb/>solemnibus nuptiis duxit.</p>
			</div>
			<div type="chapter">
				<head><lb/>XV.</head> <p>Porro Notenses, videntes omnem Siciliam sub comite curvatam, seseque ulterius
					<lb/>incassum resistere, scientes frustra niti ad extremum, nil, nisi odium fatigando quaerere,
					<lb/>extremae dementiae esse, consilio inter se habito, comiti reconciliari utile ducunt. Denique
					<lb/>de se ipsis legatos eligentes, ad comitem dirigunt, qui apud Melitum, ubi tunc comes morabatur,
					<lb/>accedentes, pacem faciunt; anno Dominicae incarnationis MXC, februario mense.
					<lb/>Comes itaque censum duorum annorum illis condonans, Jordanum, filium suum, cui etiam
					<lb/>terram et uxorem dederat, ut urbem, ipsis dedentibus, recipiat, cum ipsis mittit: qui, a patre
					<lb/>edoctus, urbe suscepta, castello munit, proque libitu suo in patris fidelitate disponit. Uxor
				<lb/>autem Benarvet cum filio in Africam transfugit.</p>
				<pb n="94"/>
				<p><lb/>Sedata itaque omni Sicilia, comes Rogerius, collati sibi a Deo beneficii non ingratus
					<lb/>existens, omnimode, secundum quod mundiales curae, quibus occupabatur, permittebant, Deo
					<lb/>coepit sese devotum existere; et quanto ampliori honore terreno se a Deo provectum cognoscebat,
					<lb/>tanto ampliori studio agebat, ut in perfectae humilitatis statu persistens, gressum
					<lb/>mentis figat. Militibus itaque suis, quorum auxilio tanti honoris culmen adeptus fuerat,
					<lb/>gratias cum omni mansuetudine referens, quibusdam terris et largis possessionibus, quibusdam
				<lb/>vero aliis diversis praemis, laboris sui sudores recompensat.</p>
			</div>
			<div type="chapter">
				<head><lb/>XVI.</head> <p>Sic itaque omni Sicilia pro libitu suo sapienter composita, comes, militaribus
					<lb/>exercitationibus assuetus, quietis impatiens, laboris appetens, lucris inhians, corpus ab assuetis
					<lb/>exercitiis minime desuescere passus est; sed quae transmarina regna prima potissimum
					<lb/>sibi subjuganda attento animo jugi meditatione tractat. Unde et Melitam insulam a referentibus
					<lb/>viciniorem caeteris sibi cognoscens, classem, qua eam attentet, accelerare imperat;
				<lb/>militibus suis, ut se ad id exercitii appetent, praecipiendo denuntiat.</p>
				<p><lb/>Dum ista geruntur, Mainerius de Gerentia a comite, ut sibi locutum veniat, invitatus,
					<lb/>accedere differt, cum arrogatione, praesente adhuc legato comitis, respondens, se numquam
					<lb/>ipsum, nisi ut damnum, si possit, inferat, visum velle. Quod - referente legato, qui missus
					<lb/>fuerat - comes audiens, plurimum indignatus, festinus mari transmeato, a Sicilia in Calabriam
					<lb/>venit: Petrum Mortonensem, cui vices suas plurimum commiserat exequendas, ut per
					<lb/>Siciliam exercitum commovens post se acceleret, mittit. Qui prudenter injuncta perficiens,
					<lb/>infra octo dies ab omni Sicilia copioso exercitu congregato, mense maji ad comitem adduxit.
					<lb/>Sicque comes versus Gerentiam accelerans, castrum terribili obsidione vallavit.
					<lb/>Qua de re Mainerius territus, se stulte et fecisse et locutum fuisse cognoscens, supplex ad
					<lb/>misericordiam comitis venit: equos, mulos, thesauros et omnia, quae habebat, veniam petens,
					<lb/>in eius dispositione ponit. Comes super iis, quae fecerat, eum poenitere videns, ut semper
					<lb/>pii cordis, omnia condonavit, excepto quod - quasi pro disciplina potiusquam ambitione -
					<lb/>mille aureos solidos de suo accepit, ut eum a tali praesumptione ulterius coërceat.
					<lb/>Sicque per ardua adjacentium montium inde digrediens, Cusentium venit. Et, quia
					<lb/>incolae provinciae illius duci recalcitrabant, triduo vineta et oliveta eorum extirpans, inde
					<lb/>Aratam secessit, ubi cum suis consilium captans, exercitum brevi tempore solvit, praecipiens
					<lb/>ut unusquisque se ad expeditionem versus Melitam domi aptatum recedat, termino tantum quindecim
					<lb/>dierum interposito, quo sibi apud Resacrambam - illuc enim classem suam convenire
					<lb/>fecerat - obvii fiant. Portus autem iam dictus natura a caeteris differt, ita ut, si quis
					<lb/>experientiae causa cannam vel aliquid concavum cubito uno accipiens a ripa in mari terrae
					<lb/>tenus palmo tantummodo profunditatis figat, tantae longitudinis, ut desuper undas concava
					<lb/>summitas, quantum volet, attingat, tum mare salsissimum sit, dulcissimas et potabiles aquas
					<lb/>per concavitatem in altum ebullire videas. Hic die terminato, ab omni Sicilia et Calabria
					<lb/>plurimo exercitu julio mense conflato, quodam vespere comes naves ingredi accelerat.
					<lb/>Porro Jordanus, filius comitis, dum classis aptatur, semper suspicans erat, comitem quidem
					<lb/>versus Melitam non iturum, sed sibi, ut ipse exercitum illorsum conduceret, commissurum.
					<lb/>Comes autem in ipso ingressu navium arcessito imperat ut cum designatis, quos sibi
					<lb/>placuerit, Siciliam procuratum remaneat; urbem nullam vel castrum ingredi, donec ipse a
					<lb/>Melita revertatur, praesumat; sed in tentoriis habitans, ubicumque per Siciliam ad succurrendum,
					<pb n="95"/>
					<lb/>si necesse sit, paratus, eius ingressum sustineat. Porro ille aliter quam ratus erat,
					<lb/>patrem praecipientem audiens, totus admiratione attonitus fit, patremque ab iis, quae dicebat,
					<lb/>dehortari nisus, cum lacrimis proclamat dignum potius - si patri placeat - esse se juvenem
					<lb/>tanto labori ascribi, patrem jam, quasi emeriti stipendii virum, a laboribus plurimum passum
					<lb/>corpus recreando, quietis oblectamentis uti: minus damnosum si ipse, minoris pretii juvenis,
					<lb/>in tanto discrimine pereat, quam vir tantae auctoritatis tantive consilii. Comes vero ad
					<lb/>verba filii indignatus, eum, quamplurimum conviciatum in audientia omnium, retulit se
					<lb/>numquam vel filium, vel aliquem quo ipse primus esse non audeat, missurum, et sicut primus
					<lb/>esse volebat in possidendis vel distribuendis, ita ergo conveniens esse ut prior fieret in
				<lb/>acquirendis.</p>
				<p><lb/>Sic pluribus remanentibus pietate abeuntis, deinde lacrimantibus, comes, naves ingressus,
					<lb/>buccinis ex eius edicto concrepantibus et diversi generis musicae artis pluribus - ut quisque
					<lb/>doctus erat - instrumentis modulantibus, anchoris extractis, vela ventis plurimo apparatu
					<lb/>committunt: auraque prospera suffragante, secundo die applicant apud Melitam. Navis vero
					<lb/>comitis, caeteras velocitate praecedens, ut primum terram attigit, comes, navi digressus, cum
					<lb/>tredecim tantum militibus equos ascendens, plurimam incolarum multitudinem, quae, ut
					<lb/>impediret, ad ripam obviam fuerat, aggrediens, multos sternit, reliquos fugat, extremos quosque
					<lb/>caedendo per longum insequitur. Vespere autem ab insequendo regrediens, in litore
				<lb/>maris cum omni exercitu suo illa nocte hospitium sumpsit.</p>
				<p><lb/>Crastino vero illucescente, proprius urbem accedens, obsidione vallavit; circumquaque per
					<lb/>insulam suos praedatum mittit. Porro gaytus, qui urbi et insulae principabatur, caeterique
					<lb/>cives, bellicis exercitationibus minus assueti, praesentia hostium deterriti, pacem libere ad
					<lb/>colloquium cum comite accedendi expetunt: quo a comite concesso, ad tentorium comitis
					<lb/>sibi locutum, ut pacem faciant, accedunt. Diversisque circumlocutionibus usi, tandem cum
					<lb/>calliditatem principis minus se fallere posse perpendunt, pro libitu comitis primo captivos
					<lb/>christianos, quorum plurimam multitudinem infra urbem tenebant, reddunt, et equos et mulos
					<lb/>et arma omnia, quae habebant, cum infinita pecunia comiti offerunt. Datam unoquoque anno
					<lb/>persolvendo determinantes, urbem comiti se serviendam promittunt: sicque more legis suae,
					<lb/>sacramentis datis, comiti confoederati sunt. Videntes autem captivos christianos, ab urbe
					<lb/>progredientes, prae gaudio suae insperatae liberationis ab imo quoque cordis lacrimis profundi,
					<lb/>ligno vel calamis, prout quisque primo inveniebant, compositas cruces in dexteris ferentes,
					<lb/><hi rend="italic">Kyrie eleyson</hi> proclamando, ad pedes comitis provolvi, nostri vero ad talem intuitum pietatis
					<lb/>affectu lacrimoso rore perfunduntur. Comes ergo, taliter urbe sibi confoederata, captivos,
					<lb/>asportet, per naves ordinans, reditum cum magno timore, prae nimio pondere captivorum, ut
					<lb/>submersionem veritus, accelerat. Sed dextera Dei, ut credimus, ex eventu patuit: naves per
					<lb/>undas sublevans, cubitu uno liberiores super mare ferebat, quam in aditu suo cum eas minus
				<lb/>onus gravabat.</p>
				<p><lb/>At cum mare sic reditum accelerat, eminus insulam, quae Golsa dicitur, intuens, illorsum,
					<lb/>ut debellet, vela dirigi imperat. Quo applicans, praedis aggrediens, devastat: sicque secum
				<lb/>foedus inire cognoscens, suae ditioni assignat.</p>
				<p><lb/>Undique impune per aequora vela dirigens, Siciliam reversus, desiderantibus se fidelibus
					<lb/>suis plurima praeda onustus repraesentat. Captivos autem, quos captione erutos secum reduxerat,
					<lb/>omnes convocans, liberos facit, offerens eis, si secum in Sicilia remanere velint,
					<pb n="96"/>
					<lb/>villam unam suis sumptibus, loco, quo eligerent, construere debere et de se suis sumptibus
					<lb/>necessaria ad lucrandum subministrare; villam etiam eandem francam - idest liberam villam,
					<lb/>eo quod omni vectigali vel servili exactione libera in perpetuum foret - subtitulare,
					<lb/>sed et illis desiderantibus proprios agros amicosque videre, liberam facultatem abeundi quo
					<lb/>vellent concessit, per totam terram suam necessaria et absque pretio Phari transitum tribuens.
					<lb/>Porro ipsi cum gaudio Deo et comiti de sua liberatione gratias conferentes, quisque
					<lb/>in loca sua, recedunt, per diversa regnorum spatia, prout nationis erant, nomen comitis magnificando
				<lb/>dilatantes.</p>
			</div>
			<div type="chapter">
				<head><lb/>XVII.</head> <p>Anno ergo MXCI Rogerius dux, contra Cusentinos diu rebelles indignatus,
					<lb/>exercitu ab omni Apulia coadunato, fratre Boamundo secum accepto, ipsos mense majo
					<lb/>obsessum ire disponens, avunculum comitem a Sicilia, ut, sibi auxilium ferendo, illuc occurrere
					<lb/>non differat, invitat. Ille, amore nepotis, ab omni Sicilia multa Saracenorum millia
					<lb/>excitans, sed et militum copias conducens, quo invitabatur haud segniter accelerat.
					<lb/>Cusentini, hostes adversum se accelerare audientes, seipsos vallo et muris muniunt, arma
					<lb/>et quae defensioni necessaria erant, aptant, sumptus naturae necessarios infra urbem comportant,
					<lb/>defendere, potius quam succumbere, invicem cohortantur. Dux vero et comes sese
					<lb/>invicem apud Cusentium obviantes, urbem undique vallant. Dux planiciem obsidione occupat;
					<lb/>comes montana conscendens, quo major labor et hostis infestior imminebat, castris suorum
					<lb/>urbem girare imperat. Cusentinis itaque ex consilio et edicto principis vallo et sepibus undique
					<lb/>clausis, ingrediendi vel egrediendi vel quidlibet introducendi facultate sublata, plurimum
					<lb/>deterrentur. Sic jugis decertatio, certamen assiduum. Sed Cusentinis major spes defensionis
					<lb/>in fundibulis et sagittis erat: proprius accedere, ut ense tenus cum nostris decertarent,
				<lb/>periculosum ducebant.</p>
				<p><lb/>Porro comes interdum ad deditionem hostes mulcendo blandiri, frequentius interminando
					<lb/>deterrere, suos instare, hortari, omnia circumire, nil intentatum relinquere, quae facienda
					<lb/>erant prior adesse, ad certamen suos praecedere, in recedendo subsequi, omnia prudenti ordinatione
					<lb/>providere studebat, exemplo sui - ad quae facienda erant - omnes vigilantiores
					<lb/>reddens. Cusentini itaque, constantiam comitis jampridem cognoscentes et hostes a finibus
					<lb/>suis spe arcendi decidentes, consilio inter se habito, urbis deditionem, si forte de offensione
					<lb/>suae rebellionis veniam a duce et comite mereantur, aptare student. Primo quod comitem
					<lb/>prudentioris consilii virum esse sciebant, et cuius ordinatione omnia regebantur, conventiones,
					<lb/>se suumque consilium supplices ei committunt, sine ipso nihil acturi a quo sciebant, postquam
					<lb/>promitteret, sine fraude vel sui detrimento, ubi vitari posset, sibi consilium dari. Ille
					<lb/>vero eorum verba, ut semper pius et pacis amator, suscipiens, ita prudenter rem ordinavit,
					<lb/>ut et dux pro libitu suo urbe potiretur et Cusentini ducis gratia reconciliari non fraudarentur.
					<lb/>Dux, avunculi sui consilio et strenuitate, urbe potitus, antequam expeditio solvatur, arte
					<lb/>coementaria castrum ad urbem a tali praesumptione ulterius prohibenda, in altiori urbis jugo
					<lb/>firmat; comiti autem pro recompensatione servitii sibi exhibiti, medietatem Cusentiae urbis
					<pb n="97"/>
					<lb/>assignat. Sicque expeditione mense julio soluta, dux in Apuliam, comes vero in Siciliam,
				<lb/>digrediuntur.</p>
				<p><lb/>Comes autem in sua parte castrum firmat; urbemque, cum jam communis esset, ita ordinat,
					<lb/>ut plus ex medietate postmodum duci perveniret, quam primo cum sine comparticipe
				<lb/>totius urbis redditus possideret.</p>
			</div>
			<div type="chapter">
				<head><lb/>XVIII.</head> <p>His itaque peractis, quia per successionem temporum ea, quae gesta sunt vel
					<lb/>acciderunt, prout fuerunt, nos scripturos repromisimus, ordo temporis damnosum dolorem
					<lb/>Siciliae et Calabriae nos, quin huic libro inseramus, praetergredi vetat; quamvis pluribus in
					<lb/>praesentia sui hoc idem ad memoriam revocare, onerosum, quasi dolorem renovando, videatur.
					<lb/>Nam sunt nonnulli, qui prae nimio affectu, quem erga ipsum, de quo sermo fit, habuerunt,
					<lb/>ut, si in eorum praesentia quod accidit recitatur, a lacrimis minime se possunt continere, ac
				<lb/>si recens sit quod narratur.</p>
				<p><lb/>Jordanus enim, filius comitis, propter strenuitatem suam omnibus amabilis, quem plures
					<lb/>- quia jam Gaufredum, quod dolorem non minuit, morbus elephantinus pervaserat comitis
					<lb/>haeredem futurum suspicabantur - nam neque alium masculum habebat -, apud
					<lb/>Syracusam, sui juris urbem, febre synocho percussus est. Quod cum patri nuntiatum fuisset,
					<lb/>illorsum praevenire mortem accelerat, sed, morbo ingravescente, ultima determinatio vitae
				<lb/>Jordani patre velocior fuit.</p>
				<pb n="98"/>
				<p><lb/>Comes autem urbem ingressus, ut funus filii conspexit, intolerabili dolore corripitur;
					<lb/>omnesque, qui cum ipso advenerant, doloris participes facti, lacrimoso planctu rapiuntur;
					<lb/>pluresque patris dolor, quam Jordani mors, ad lacrimas pertrahebat. Urbs tota lacrimoso
					<lb/>ululatu ventilatur, in tantum, ut ipsos Saracenos, nostro generi invisos, non quidem ex amore,
					<lb/>sed ex moerore quo nostros affici videbant, pietatis affectus pervadens, ad lacrimas usque
					<lb/>pertraheret. Comes itaque, funus decenter ordinans, Traynam corpus, ad porticum sancti
					<lb/>Nicolai, solemniter humandum deducit, multa beneficia eidem ecclesiae, sed ed aliis, pro
				<lb/>redemptione animae eius conferens: anno Domini incarnationis MXCII.</p>
				<p><lb/>Porro cives urbis Pentargae, quae juris Jordani hactenus fuerat, mortem Jordani, quem
					<lb/>plurimum pertimescebant, audientes, casso gaudio rapiuntur atque, in insolentiam prorumpentes,
					<lb/>jugum nostrae gentis rebellando a se excutere frustra nituntur. Nam comes, filio
					<lb/>humato, nil remoratus, cum sola familia sua illos obsessum vadit, expeditionem ab omni
					<lb/>Sicilia se illuc subsequi imperans. Sicque vi superans, illos, qui tam inepti consilii auctores
				<lb/>fuerant, suspensos extinxit; reliquos tormentis diversis afficiens, urbis stultitiam sedavit.</p>
			</div>
			<div type="chapter">
				<head><lb/>XIX.</head> <lg><l><hi rend="italic">Patre orbo, gravi morbo sic sublato filio,</hi></l>
					<l>Ne doleret, quod careret haereditali gaudio, </l>
					<l>Ditat prole, quasi flore superna provisio.</l>
					<l>Impraegnatur ac gravatur, matris gaudens uterus </l>
					<l n="5">Intumescit: infans crescit naturae successibus.</l>
					<l>Orat pater, sed et mater, Deum, ut sit masculus.</l>
					<l>Implet vota forma tota, dum semen coagulat.</l>
					<l>Fit natura jam secura infra matris viscera! </l>
					<l>Nonus mensis spe suspensis, sic partus accelerat.</l>
					<l n="10">Infans prodit; nullus odit: fit cunctis laetitia.</l>
					<l>Obstetrices sunt felices ad maris inditia.</l>
					<l>Nuntiatus puer natus nova praestat gaudia! </l>
					<l>Mater audit, unde plaudit, fit doloris nescia; </l>
					<l>Festinatur: nuntiatur haec patri laetitia! </l>
					<l n="15">Qui congaudens atque plaudens, thura precum coelitus </l>
					<l>Supplex litat atque ditat legatum muneribus.</l>
					<l>Plura jubet, prout lubet, largiri pauperibus.</l>
					<l>Dolor mortis, gravis, fortis, jam sublati filii </l>
					<l>Sit lenitus et oblitus spe nascentis gaudii.</l>
					<l n="20">Simon, fonte pictus fronte inunctione chrismatis, </l>
					<l>Haeredatur: solidatur dux futurus siculus.</l>
					<l>Calabrenses suos enses sibi optant adici </l>
					<l><hi rend="italic">Pater totum implet votum, dum concedit fieri</hi>.</l>
				</lg>
			</div>
			<div type="chapter">
				<head><lb/>XX.</head> <p>Porro dux Rogerius, uxorem habens praeclarae nobilitatis, neptem videlicet
					<lb/>Francorum regis Philippi, filiam Flandrensium marchionis Roberti, quem Frisium appellabant,
					<pb n="99"/>
					<lb/>Adalam nomine, de qua duarum sobolum pater existebat, apud Melfam, Apuliae urbem,
					<lb/>febre correptus, graviter torquebatur, anno Verbi incarnati MXCIII. Morbo itaque ingravescente,
					<lb/>jam paene vitalibus interclusis, cum ipsis in partibus peritissimi medici attestantur,
					<lb/>sic natura contra usum attonita oberrabat, ut ab ipsis medicis nec pulsu, nec urina sed
					<lb/>neque aliis prognosticorum indiciis infirmitatis determinatio posset comprehendi. Qua de
					<lb/>re cum de ipso etiam ab ipsis medicis desperari videretur, fama, quasi jam obiisset, totam
				<lb/>Apuliam sed et Calabriam turbavit.</p>
				<p><lb/>Ea tempestate Boamundus apud Calabriam morabatur. Qui, cum fratrem, fama referente,
					<lb/>jam obisse audisset, credulus, castra, quae juris fratris fuerant, irrumpens, sacramentis
					<lb/>sibi confoederare persuadet: ita tamen discernens, ut, si frater, quod se nolle protestabatur,
					<lb/>jam obiisset, salva fidelitate legalium haeredum suorum, videlicet fratris, sibi, quasi fideli
					<lb/>eorundem haeredum patruo, usque ad intelligibilem aetatem, qua ipsi legitime terram regere
					<lb/>cognoscerent, fideles persisterent. Comes autem Rogerius, eum talia facere audiens, indignatione
					<lb/>permotus, quod talia se inconsulto facere praesumpserit, veritus etiam, quamvis
					<lb/>hanc fidelitatem honeste discernens susciperet, pictis verbis fraudem occultans, in posterum
					<lb/>contra nepotes, ambitione captus, aliquid fraudis machinaretur, a suis insequi praecipiens, a
				<lb/>tota Calabria arcet.</p>
			</div>
			<div type="chapter">
				<head><lb/>XXI.</head> <p>Plures etiam, audita fama mortis ducis, in insolentiam prorumpentes, de iis quae
					<lb/>duci competebant, distrahendo, sibi usurpare moliebantur. Unde et Guillelmus de Grantemanil,
					<lb/>summa cupiditate correptus, in insolentiam proclivis declinans, Rossanam, Calabriae
					<lb/>urbem, pervadens intrat: dicens sibi jure competere, ut qui sororem ducis, filiam videlicet
					<lb/>Guiscardi, Mabiliam nomine, uxorem habebat, haereditatis quoque particeps fieret. Sic quae
					<lb/>ducis fuerant, propter imbecillitatem haeredum, quisque quantae fidei erga ipsos haeredes
				<lb/>fieret ostentans, sibi distrahendo usurpabat.</p>
				<p><lb/>Sed natura, quae jam diu peregrina oberraverat, in sui juris proprietatem reversa, contra
					<lb/>spem medicorum convalere incipit. Sicque sanitate diatim excrescente, ad integrum pristinae
					<lb/>restitutus est sanitati. Quod Boamundus audiens, magna mentis alacritate Melfi, ubi
					<lb/>fratrem esse sciebat, de eius sanitatis recuperatione congavisurus occurrit, castra, quae sibi
				<lb/>confoederaverat, reddens; quae fecerat, non jam dolose fecisse ostendit.</p>
				<p><lb/>Porro Guillelmus de Grantemanil, turpi illectus avaritia, nec de domini sui recuperatione
					<lb/>sanitatis congavisurus, nec, ut urbem, quam pervaserat, reddat, accedere curavit, sed
					<lb/>impudenti fronte fraudem ostentans, eandem urbem pro posse muniens, contra ipsum ducem,
					<lb/>si forte impugnare attentaret, armavit. Comes autem Rogerius, super hac re plurimum indignatus,
					<lb/>tamen, ut sapiens vir - quia neptis maritus erat - legato ad ipsum misso, ad
					<lb/>reconciliationem contra dominum suum urbem reddendo hortatur. At, dum blandimentis
					<lb/>minus praevalet, in iram totus prorumpens, jurat se et urbem, quam nequiter pervaserat,
				<lb/>ablaturum, et omnia, quae ex licentia ducis ante tenuerat, exhaeredato sublaturum.</p>
			</div>
			<div type="chapter">
				<head><lb/>XXII.</head> <p>Sicque potius ipse ducem ad expeditionem super Guillelmum urgens, quam
					<lb/>ipse a duce ad injuriam ulciscendam submoveretur, exercitu admoto, ab utrisque Castri-villam
					<pb n="100"/>
					<lb/>obsessum itur, anno incarnati Salvatoris MXCIIII. Hoc autem operimentum fraudis suae
					<lb/>Guillelmus sibi opponebat, quod, cum ab urbicolis primo infra urbem susceptus est, illis improvisa
					<lb/>determinatione jurejurando firmaverat, se numquam alicui urbem redditurum, excepto
					<lb/>Lodovisio, filio ducis, et hoc quia parvulus erat, post decem annos futuros fidelitatem, quam
					<lb/>duci juraverat, solvere minoris offensae vel opprobrii ducens, quam quod perjuris et fraudatoribus
					<lb/>juraverat. Sic avara ambitio, sed et uxoris prava persuasio, mentem juvenis, a
				<lb/>bono honestoque discedendo, proclive coecatam sibi illexerat.</p>
				<p><lb/>Dux ab omni Apulia equitum peditumque copiis, fratre Boamundo sibi in auxilium cum
					<lb/>Ydrontinis et Tarentinis et reliquis, qui sui juris erant, assumptis, Vallem Gratensem, versus
					<lb/>Castri-villam occupat. Comes vero multa millia Saracenorum a Sicilia et Calabria conducens,
					<lb/>equitum quoque sive peditum Christianorum copias illorsum nepoti occurrere accelerans
				<lb/>non relaxat.</p>
				<p><lb/>Porro Guillelmus de Grantemanil, auctoritatis viros adversum se conspirasse et obsidionem
					<lb/>sibi imminere cognoscens, sese ad defendendum pro posse aptat. Dumque sibi auxilia
					<lb/>undecumque conducere nititur, quamvis mos sit juvenibus talibus exercitiis, causa militaris
					<lb/>laudis, sed et quaestus libenter interesse, tam iram comitis quam ducis veriti, minime sibi,
					<lb/>cum multa promitteret, associari praesumebant, maxime quia fortunam sibi adversam, propter
					<lb/>quod culpa in ipsum cum aliqua inhonestate retorquebatur, praenotantes metuebant.
					<lb/>Dux autem in valle Gratensi comitem, dum veniat, sustinet; castrum, quod Sancti Marci
					<lb/>dicitur, usque properans, deditione civium tali pactione firmata, suscipit, ut in perpetuum - dum
					<lb/>in vita comes fuerit illud - Guillelmo non reddant. Inde Rossanam usque pertransiens, quia
					<lb/>Guillelmus filios potentiorum civium sibi obsides adduxerat, minus sibi assentientes offendit.
					<lb/>Sed quia ipse dux jam ante annum, contra voluntatem Graecorum, qui eidem urbi maxima
					<lb/>ex parte principabantur, graeco archiepiscopo eiusdem sedis defuncto, successorem
					<lb/>latinum eligendo subrogaverat, sed necdum consacratione firmatus erat, electione latini frustrata,
					<lb/>dum a duce conceditur ut de sua gente archiepiscopum sibi Graeci pro libitu eligant,
					<lb/>favorem illorum adeptus, urbem quoque illorum deditione obtinuit. Sed castrum oppugnans,
				<lb/>fidelibus Guillelmi renitentibus, minime praevaluit.</p>
				<p><lb/>Porro comes cum exercitu veniens, de duce, qui jam tantum profecerat, gavisus, juxta
					<lb/>castrum Tarsae, super fluvium, qui a Sancto Marco defluit - quo jam dux tentoria sua
				<lb/>fixerat - castrametatus est.</p>
				<p><lb/>Hic Guillelmus, a comite invitatus, ut securus ad colloquium veniat, accessit. Multisque
					<lb/>circumventionibus usus, dum et fraudem suam operiret et quae pervaserat retinetur, rursus,
					<lb/>sapientum verbis obviantibus, minus honeste praevalet. Consilio comitis persuaserat, quod
					<lb/>duci restituit. Dux autem, jus suum expetendo, Guillelmum exequens reconciliari sibi, ut,
					<lb/>judicio comitis caeterorumque prudentum, qui interant, virorum, jus teneat, quod sibi tandiu
					<lb/>injurius extiterat, sacramento et fide promissa obtestatur. Qui, sui reatus conscius et judicio
					<lb/>praegravari timens, dum renuit, licentia abeundi accepta, Castri-villam impune redit.
					<lb/>Quem dux et comes in crastinum cum omni exercitu subsequenti castrum obsidione
					<lb/>vallant, sicque undique ligno et armatorum copiis sepiendo cingentes, ut nulla ex parte aditus
					<pb n="101"/>
					<lb/>ingrediendi, vel aliquid introducendi, Castri-villensibus pateret. Sed infra muros modicum
					<lb/>victus habentes, dum per tres hebdomadas, imminente hoste, premuntur, exhaustisque quae
					<lb/>ad victum habebant, Guillelmus, quod ut faceret primo expetebatur, ut si susciperetur expetens,
					<lb/>se jus ducis tenere repromittit. Ad quod exequendum, dum fidejussores ad placitum
					<lb/>ducis non habet, castra quae de ipso habebat, pro plegio ponit. Duci, in sua virtute usque
					<lb/>ad determinatum diem, quo jus teneatur deliberatum, per manum comitis securus factus,
					<lb/>quod jus exequi praevaleat, castra sua sibi reddantur. Instante itaque termino juris tenendi,
					<lb/>loco determinato convenientes, querimonias suas adversus Guillelmum exponit. Sed ille
					<lb/>modicum juris habens, dum minus rhetorice argumentatur, judicio his, quae sub duce habebat,
					<lb/>privatur. At, dum judicio contradicere molitur, minus facultatis vel juris habens, terris
					<lb/>privatus, cum uxore ad imperatorem Constantinopolitanum transivit; ubi aliquantisper commoratus,
					<lb/>tandem, cum multa pecunia rediens, duci, ut pio et misericordi viro, reconciliatus,
				<lb/>terram, quam amiserat, excepto castro Sancti Marci, recipit.</p>
			</div>
			<div type="chapter">
				<head><lb/>XXIII.</head> <p>Cum autem inter Urbanum apostolicum et Henricum, Theutonicorum imperatorem,
					<lb/>dissentiones efferbuissent, quibusdam controversiis inter Corradum, eiusdem Henrici
					<lb/>filium, ac patrem - quod seriatim longum est enarrare - insurgentibus, Corradus, irato animo,
					<lb/>a patre discedens, ad apostolicum et Mathildem marchisam, quae ei ex fidelitate adhaerebat,
					<lb/>se contulit, eorum auxilio plurimum per Italiam rebellis existens. At cum juvenis et sine
					<lb/>uxore esset, et sumptibus ad id, quod coeperat, necessariis minus abundaret, consilio apostolici
					<lb/>et praefatae marchisae Mathildis per Corradum comitem, quem ad id legationis peragendum
					<lb/>direxerunt, filiam Siculorum Calabrensiumve comitis sibi in matrimonium concedendam
					<lb/>expetit. Apostolicus etiam literas suas comiti, ut sibi familiari et amico, ad hoc
					<lb/>idem dirigens, ad concedendum hortatur, dicens sibi magno honori et proficuo futurum, si
					<lb/>filia filio regis futuro sponso jungatur, et juvenis, sanctae Romanae Ecclesiae fidelitate
					<lb/>adhaerens, sed sumptibus, quibus contra patrem, qui eum injuste oppugnabat, minus sufficiens,
					<lb/>quos pater cum filio daret, viribus victus ad debellandos inimicos sanctae Dei Ecclesiae
				<lb/>praevaleret.</p>
				<p><lb/>Comes autem, hac legatione percepta et suasoriis literis apostolici viri perlectis, usus
					<lb/>consilio fidelium suorum et maxime Roberti, Traynensis episcopi, per quem omnem convenientiam
					<lb/>Corradi exquirit - nam italus erat et illarum partium gnarus - quod expetebatur,
					<lb/>concedit, et ab utrisque partibus exequendum sacramentis firmare fecit. Nuptiarum itaque
					<lb/>die determinato Corradus comes, a comite Rogerio pluribus munificentiis honoratus, reditum,
					<lb/>unde venerat, accelerat; anhelumque de relatione legationis, dominum, nuptias concessas
					<lb/>accelerans denunciat, plurimum laetificat. Porro comes Rogerius, apparatis iis quae ad id
					<lb/>officii congruebant, plurima classe per episcopum Traynensem et alios barones suos filiam,
					<lb/>multis thesaurorum exeniis ditatam, Pisam usque conducere fecit: ubi filius regis obvius cum
					<lb/>omni honorificentia suscipiens, authentice dispensata solemnes nuptias celebravit, anno Verbi
				<lb/>incarnati MXCV.</p>
			</div>
			<pb n="102"/>
			<div type="chapter">
				<head><lb/>XXIV.</head> <p>Porro dux Rogerius, adhuc juvenis et nil malae suspicionis adversus aliquem
					<lb/>habens, sed ex sui cordis puritate alionum mentes dijudicans, Longobardos aeque ut Normannos
					<lb/>- quia ex partae matris ex eorum gente erat - sibi fideles credens et eorum genus
					<lb/>nostrae gentis invisum minus discernens, castra sua tuenda eis haud secus ac Normannis delegabat.
					<lb/>Unde accidit ut, cum apud Malfam, minus sibi prospiciendo, idem faceret, Malfetani
					<lb/>urbe et castris, quae Guiscardus ad perfidiam eorum comprimendam ibidem fecerat,
					<lb/>pro libitu suo utentes, liberam facultatem fraudis suae exercendae nacti, jugum gentis nostrae
					<lb/>et ducis, quia moris nostri executor erat, a se excutere, nec tributum et servitium statutum
					<lb/>persolvere, sed et ipsi duci ad eandem urbem accedendi, omnibus fidelibus suis exclusis,
				<lb/>aditum arroganter denegarent.</p>
				<p><lb/>Dux autem, videns tantum damnum sibi illatum, de credulitate, quam erga eos habuerat,
					<lb/>sero poenitens, a comite et caeteris fidelibus suis consilium subjugandi eos requirit. Sicque
					<lb/>avunculo comiti, ut sibi attentissime succurrat, medietatem urbis sibi, si subjugare possent,
					<lb/>concedens, ab omni Apulia et Calabria navali et equestri exercitu admoto, peditum etiam
					<lb/>copiis certatim accelerat, anno incarnationis Domini MXCVI. Urbem itaque a procintu
					<lb/>maris navibus cingentes, per praecipitia circumadjacentium montium equitum et peditum
					<lb/>copias prudenter ex consilio et opere comitis ordinantes, undique obsidione vallant. Sic
					<lb/>itaque urbem opprimendo, profecto, ut credimus, obtinuissent, nisi infortunium tale, quale
				<lb/>subtitulando annotabimus, intercessisset.</p>
				<p><lb/>Boamundus namque, ducis auxilio simulato, et ab ipso submonitus, adveniens, plus fratri
					<lb/>ad damnum quam ad proficuum, non tamen, ut credimus, ex industria factus est. Ipso
					<lb/>anno, ex edictu Urbani papae expeditio versus Jerusalem ab undique terrarum ferventissima
					<lb/>erat. Boamundus autem, qui jam dudum cum Guiscardo patre Romaniam pervaserat
					<lb/>et semper eam sibi subjugare cupiens erat, videns plurimam multitudinem per Apuliam, (sed
					<lb/>sine principe), illorsum accelerare, princeps exercitus, sibi eos alligando, fieri volens, signum
				<lb/>eiusdem expeditionis, crucem videlicet, vestibus suis apponit.</p>
				<p><lb/>Porro juventus bellica totius exercitus, tam ducis, quam comitis, novarum rerum, ut
					<lb/>in tali aetate assolet, appetens, visa cruce Boamundi et ab ipso submoniti ad id faciendum,
					<lb/>certatim concurrunt. Sicque, crucibus sumptis, fines christiani nominis ulterius non attentare,
					<lb/>donec paganorum fines pervadant, absque cunctatione voto obligantur. Dux autem
					<lb/>et comes, exercitum suum maxima ex parte sibi taliter defecisse videntes, tristes expeditionem
					<lb/>solvunt: sicque urbs, pene usque ad deditionem vexata, tali infortunio liberatur.
					<lb/>Boamundus mare transiit: dux in Apuliam secedit; comes Siciliam revertitur. Urbs
				<lb/>obsessione gaudens liberatur.</p>
			</div>
			<div type="chapter">
				<head><lb/>XXV.</head> <p>Colomanus autem, rex Ungarorum, audiens famam Siculorum gloriosi comitis
					<lb/>Rogerii, legatos dirigens, filiam suam in matrimonium concedi expostulat. Ille vero, quamvis
					<lb/>honesti viri, qui ad hoc venerant, essent, tamen illos honeste a se dimittens, de suis etiam,
					<lb/>ne fallatur, cum ipsis dirigens remandat, ut, si executum quod coeperat velit, alicuius auctoritatis
					<pb n="103"/>
					<lb/>gradus vel ordinis personas, quibus facilius credatur, ad id confirmandum mittat. Qui,
					<lb/>anhelus exequi, Arduinum, Joviensem episcopum, et Thomam comitem idem expostulatum
					<lb/>mittit. Comes autem eos honeste accipiens, secum detinuit, et, de suis honestos et callidos
					<lb/>viros apud Pannoniam mittens, in eorum praesentia a potentioribus regionis illius exequenda
					<lb/>postulabatur juramento firmare exigit. Quod rex libenter annuens per suum ducem,
					<lb/>nomine Alivum, et reliquos non minoris dignitatis viros, omnia, quae mandaverat exequenda
					<lb/>juramento firmavit. Sicque legatos comitis, ut pactum confirmatum renuncient, munificatos
				<lb/>a se dimittit.</p>
				<p><lb/>Comes autem, relatione suorum accepta, haud longe secus et ipsos legatos regis a se dimittens,
					<lb/>pluribus honoribus ampliavit: regi terminum quo sibi filiam suam mittat, statuit.
					<lb/>Anno itaque Domini incarnationis MXCVII, apparatis quae necessaria erant, mense majo,
					<lb/>cum trecentis militibus usque Thermas conducere facit, Henricum, Leocastrensem episcopum,
					<lb/>et quosdam de fidelibus suis, abinde maritimo cursu cum puella usque ad Panormum
					<lb/>praecedere faciens, ubi, navibus apparatis, puellam cum multis sponsalibus intromittentes,
					<lb/>velis vento commissis, prospera aura flante, per aequora feruntur, usque dum in portum Albae,
					<lb/>qui juris regis Ungarorum est, impune applicant. Hic Vincurius, comes Bellegratae, missus
					<lb/>cum quinque millibus armatorum, obvius fuit, eamque cum his, qui cum ipsa advenerant,
				<lb/>decenter excipiens, usque ad regem perduxit.</p>
				<p><lb/>Per totam Pannoniam nuptiae regis praeconizantur. Undique cum exeniis concurritur.
					<lb/>Et cum semper frequens et numerosa manus ex more cum rege fit, innumerabilem turbam
					<lb/>plus solito rumor nuptiarum, et novae reginae videndae appetitus, conflavit. Die determinato,
					<lb/>praesentibus archiepiscopis et episcopis et diversis ordinibus, dos puellae regali
					<lb/>more in publico protestatur, rex et regina catholice pariter desponsantur, solemnesque nuptiae
					<lb/>in tentoriis et ex virentibus ramis tabernaculis factis celebrantur. Nam nullae domus tantae
					<lb/>multitudini sufficiebant. Nuptiis itaque regali more expletis, rex episcopum Leocastrensem,
					<lb/>et qui cum ipso reversuri venerant, aliquantisper secum commorari faciens, ut videt de
					<lb/>regressione festinos, regaliter munificatos a se dimisit. Illi ad portum venientes, maritimo
				<lb/>cursu regredi accelerant.</p>
				<p><lb/>Jamque nostrae gentis fines appropinquantes, cum terram eminus cospiciunt, navicula,
					<lb/>in qua episcopus erat, sociis armis carentibus, a duabus piratarum navibus, quas galeas
					<lb/>appellant, hostiliter aggreditur. Nauclerus, qui navim regebat, jaculo confossus, occiditur;
					<lb/>navis, remige carens, submersionem minatur. Episcopus, nullum refugium armorum habens,
					<lb/>sed neque hostibus deditionem subire volens, Dei auxilium implorans, socios hortatur. Ipse,
					<lb/>idem faciens, inter alia subjungit: "Deus - inquit - si meis peccatis exigentibus minus
					<lb/>mereor exaudiri, exaudi saltem per gratiam, quam erga progeniem Tancredi te habere
					<lb/>multotiens ostentasti! Hic enim interceptus sum pro servitio filii sui"! Nondum dixerat, et
					<lb/>ecce, aura interveniente, navis, in qua erat, ab hostibus avulsa, securiores reddit, videntes
					<lb/>navim abque remige directo cursu adjacentem insulam tanta velocitate per rapidas aequoris
					<lb/>undas ferri, ut hostiles naves, velis et remis insequentibus, adversus illam velocitate praevalerent.
					<pb n="104"/>
					<lb/>Sicque directo cursu divinitus, ut credimus, regebatur, ut cum idem portus condensis
					<lb/>syrtibus insitus arto et periculoso aditu, nisi a peritis nautis atterraretur, ad insulam pateat,
					<lb/>impune scpulosas undas placido portu applicarent. Hostibus itaque frustratis recedentibus,
					<lb/>ipsi prospero aequore, in quo disponebant, applicantes, ad comitem perveniunt, ordinem
				<lb/>actionis suae exponentes.</p>
				<p><lb/>Quis dubitet progeniem hanc divinitus quadam felicitate dotatam, cum in suis utilitatibus,
					<lb/>ubi praesentes fuisse narrantur, tot felicis successibus, fortuna etiam in suis fidelibus,
					<lb/>ubi sua negotia exequebatur, defuisse passa non sit? Ad invocationem quippe gratiosae
				<lb/>fortunae eorum navis haec erepta est ab impugnatione hostium.</p>
			</div>
			<div type="chapter">
				<head><lb/>XXVI.</head> <p>Comes ergo, totius progeniei suae sustentator, citra Romam versus Siciliam,
					<lb/>sicuti maria ab undique cingunt, abundantia rerum et industria callentis sapientis consilii
					<lb/>praecellebat, unde et omnes sua negotia ad ipsum conferebant, ut sua prudentia, ut ferrum
					<lb/>cote a comite resumpto, ad sua disponenda prudentius callerent et eius, ubi necesse foret,
					<lb/>auxilio potirentur. Porro ipse omnes, quemadmodum gallina pullos suos sub alas, clypeo
					<lb/>suae protectionis et consilii fovens, ut pius patronus re et consilio, prout poterat, omnibus
				<lb/>omnino defavebat.</p>
				<p><lb/>Unde accidit ut Ricardus juvenis, Jordani principis filius, princeps et ipse Aversae, defuncto
					<lb/>patre, orbus, pusillus superstes, fraude Longobardorum urbe Capuana injuste jamdudum
					<lb/>privatus, cum jam ad intelligibilem aetatem pervenisset, damnum sibi illatum videns et
					<lb/>dolens, ac de auctoribus ultionem petere disponens, ad sibi consanguineum comitem prudentes
					<lb/>viros supplex illorsum exhortatum mittit, ut sibi auxilium laturus accelerare non differat
					<lb/>cum servitio suo, vice recompensationis Neapolim, quae sibi similiter recalcitrabat, si
					<lb/>praevalere posset, fiducialiter concedens. Dux igitur, ut qui parti consanguinei principis
					<lb/>favebat, non viliori legato, quam laterali conjuge Adala, videlicet marchionis Flandrensis
					<lb/>filia, ut cum exercitu venire non differat ac sibimet auxilium laturus summopere invitat.
					<lb/>Princeps enim, causa auxilii, quod ab ipso sperabat, homo ducis factus fuerat: quod nunquam
					<lb/>Guiscardus, cum multarum artium et virium esset, a Jordano principe - quamvis hic
					<lb/>avunculus, ille autem nepos: sororis videlicet filius esset - vel vi, vel blandimentis extorquere
				<lb/>potuit, cum saepissime attentatus fuerit.</p>
				<p><lb/>Comes autem, pietate consanguinei principis et multis verbis ducissae, sibi a duce delegatae,
					<lb/>legatione et deprecatione humiliter exponentis illectus et persuasus, exercitu - qualem
					<lb/>numquam ante hunc habuisse dignoscitur - ab omni Sicilia et Calabria forti imperio conflato,
					<lb/>prima hebdomada aprilis, secunda Paschae, Pharum transiens, illorsum accelerat. Sed in
					<lb/>prato Marco aliquantisper commoratus, exercitum, maris transmeatione et arto scopulosorum
					<lb/>montium transitu tardantem, dum veniat, sustinet, videns super juga montium Calabriae greges
					<lb/>armentorum et pecorum, sed et caprarum, in usus Saracenorum, quorum maxima pars exercitui
					<lb/>intererat, occupari, ut merito, a collatione similis argumenti, gregum Laban et Jacob,
					<lb/>si legisses, vel certe, aliquo referente, didicisses, recordari potuisses. Congregato exercitu,
					<pb n="105"/>
					<lb/>quis armatorum millia numerare potuisset, cum ipsa tentoria, bitumine palliata, vis ullo
					<lb/>numero concludi potuerunt? Tam pomposo plus solito exercitu comes apulos fines visum
					<lb/>intendit, maxime quia Apuli, expeditionibus aliquo annorum curriculo desueti, corpus multis
					<lb/>plagis et diutinis laboribus fatigando, quin recreando, sibi potius indulgere, quam expeditionibus
					<lb/>iterum assuescendo, insudare nitebantur. Unde et ipsum ducem, quasi principis
					<lb/>praesentialiter auxilio destitutum, minus verebantur, sed per loca adversus eum insurgendo,
					<lb/>in insolentiam prorumpentes, eius jussa minus exequebantur. Dux quoque simili argumento
					<lb/>de eius versus Apuliam expeditionaliter adventu minus credulus, animo enim cupienti nihil
					<lb/>satis festinatur, ut seipsum submovendo extrahat, versus Calabriam accelerat. Versus Apuliam
					<lb/>proficiscenti apud Liscum, juxta castrum Orioli, occurrit, multumque ad invicem laetati,
					<lb/>dux quidem versus Melfam exercitum submovendo accelerat, comes autem, ne greges sui
					<lb/>deficerent, iter conficiens, Beneventum venit. Ibique in planicie, super ripam fluminis Caloris,
					<lb/>ad pontem sancti Valentini castrametatus est. Beneventani autem, eius adventum pertimescentes,
					<lb/>pacem expostulantes, jam triduo occurrunt. Comes autem, sciens urbem juri apostolici
					<lb/>Urbani et sanctae Romanae Ecclesiae competere, susceptis mille quingentis aureis et
					<lb/>sex ambulatoriis, urbi et messibus suis parcendum indicit; indeque pertransiens, super fluvium,
				<lb/>quod Sabbatum dicitur, tentoria figens, Pentecosten celebravit.</p>
				<p><lb/>Ipse quidem legatos jam pridem Capuanis honestos viros praemiserat, submonens hortando
					<lb/>ut ab inepto incoepto desisterent: se illis nil mali inferre velle, sed potius, si cum
					<lb/>principe suo jus exequi velint, eorum parti cum justitia sustentamento esse. At ubi, legatis
					<lb/>regredientibus, eos nil moliri, sed potius in malitia sua superbe persistere audit, inde
					<lb/>commovens, Capuanos fines pervadit, quo diluculo cum mille armatis - exercitum praecedens
					<lb/>- ad urbem accedit; extractos plurimos militariter dejectos damnose ludificavit; multosque
					<lb/>amplius laesisset, nisi pulvis equorum, pedibus excitatus et a vento condensissime
					<lb/>agitatus, intercessisset. Sic ad castra sua reversus, in crastinum cum toto exercitu suo urbem
					<lb/>viciniorem conferens, a meridiana plaga obsidione vallando, a ripa orientali usque in occidentalem
					<lb/>cingit dux autem et princeps cum suo exercitu, ab aquilonari parte obsidentes,
					<lb/>urbem intendunt praegravari. Porro comes, cuius consilio omnes incedebant, quia sollicitior
					<lb/>et prudentior in omnibus agendis vigilanti cura erat, pontem ex lignis erigens, ita trans
					<lb/>flumen ordinavit ut suo exercitui et duci, libero aditu patente, fieret transitus.
					<lb/>Sicque urbs ab utroque exercitu in tantum oppressa est, ut nulla ex parte arida vel
					<lb/>liquida, egrediendi tuto vel ingrediendi aditus pateret. Ipse autem, omni diluculo ante lucem
					<lb/>surgens, utrumque exercitum, pontem transeundo, videns utrum attenti essent, ad excubias
					<lb/>visum ibat, ducem et principem, adhuc somno oppressos inveniens, ludibrio habebat. Porro
					<lb/>ipsi rubore perfundebantur, quod juvenes ipsi, ad quos peculiarius negotium attinebat, segniores
					<lb/>forent, comite provectioris aetatis et corporis plagarum laborumque asperitatis viro
					<lb/>vigilantiore existente. Nam et ab omni exercitu eius vigilantia admirationi erat, omnesque
					<lb/>eius exemplo vigilantiores reddebantur, anno Dominicae incarnationis MXCVIII.
				<lb/>Ibi se impregnavit comitissa Adelasia de comite Rogerio.</p>
			</div>
			<pb n="106"/>
			<div type="chapter">
				<head><lb/>XXVII.</head> <p>Cum ista aguntur, papa Urbanus, colloquium ducis et comitis desiderans, a
					<lb/>Roma progreditur et apud Capuam, ubi in obsessione manebant, venit; comesque, sex tentoria
					<lb/>illi deliberans ad hospitandum, sumptus necessarios abundantissime ministravit. Porro
					<lb/>ipse, sciens scriptum: <hi rend="italic">Beati pedes evangelizantium pacem</hi>; et <hi rend="italic">Beati pacifici, quoniam ipsi filii
					<lb/>Dei vocabuntur</hi>; et alibi scriptum est: <hi rend="italic">Pacem habete, et Deus pacis et dilectionis erit vobiscum</hi>;
					<lb/>et maxime quia sciebat se totius Christianitatis curam suae provisioni delegatam, de pace
					<lb/>inter ipsos reformanda primo ducem et comitem, principemque pariter conveniens, attentare
					<lb/>coepit. Qui, consilio comitis, prudenti responsione usi, in praesentia apostolici, qui sane vice
					<lb/>beati Petri dicunt se jus inire, si a Capuanis pari discrimine idem exequebatur, concedunt.
					<lb/>Papa infra urbem idem de Capuanis rescitum vadens, dum ab utrisque partibus conceditur,
					<lb/>spe conficiendae pacis frustra gaudens, renuntiat. Dies disputandi statuitur. His opponentibus
					<lb/>et illis, prout sese res habebat, respondentibus, gravi sillogismo Capuanis a judicibus
					<lb/>legaliter conclusio determinatur. Capuani, audientes se judicio praegravari, vel oppositione
					<lb/>vel rationabili contradictione contra judices usi, publice se injuriosos ostentantes,
					<lb/>exequi vel nolle vel non posse denuntiant. Quod audiens vir apostolicus et, quia haec ab illis
					<lb/>exequenda interrupta fuerant, aliquantulum erubescens, gladio beati Petri animadvertens
					<lb/>interminatur, parti nostrorum ex toto favendo se contulit, constantiam comitis in justitiam
					<lb/>exequendam perplurimum laudans, vitamque eius omni cura Romae et Italiae pernecessariam
					<lb/>asserens. Nam timor eius plures ab insolentia, plusquam zelus honestatis, compescebat.
					<lb/>Apostolicus itaque ecclesiasticis negotiis, plusquam expeditionalibus exercitiis intentus,
					<lb/>tot talibusque tumultibus mente declinatis, his tribus principibus, sed et omni exercitui apostolica
				<lb/>benedictione concessa, Beneventum secessit.</p>
			</div>
			<div type="chapter">
				<head><lb/>XXVIII.</head> <p>Comes autem cum duce et principe in oppugnatione urbis attentissime persistentes,
					<lb/>machinamenta ad urbem capiendam artificiosissime aptant. Capuani primo ludibrio
					<lb/>habere, contemnendo ad defensionem sese ad invicem cohortari, duci tamen, vel comiti se,
					<lb/>si retinendo recipere velint, urbem reddere attentant. Sed nobilissimi principes, hanc fraudem
					<lb/>sibi nullatenus assumere volentes nisi ut principi reddantur, acquiescere passi non sunt.
					<lb/>At, ubi Capuani machinamenta apparata versus urbem appropiare vident, quae prius
					<lb/>ludibrio habebant, exhorrescentes, deditione urbis sese, consilio comitis, committunt. Sicque
					<lb/>ipso mediatore usi, vix suae fraudis impunitas impetratur. Principi pro libitu suo urbs Capuana
					<lb/>restituitur. A principe duci et comiti gratiae referunt. Dux et comes apud Salernum
					<lb/>pariter digrediuntur. Princeps pro suo libitu urbem vindicans, in altiori turri triumphaliter
				<lb/>hospitatur.</p>
			</div>
			<div type="chapter">
				<head><lb/>XXIX.</head> <p>Papa, urbem redditam et pacem inter ipsos factam audiens, gaudet et de
					<lb/>fraude compressa et de pace confecta. Sed quia ducem et comitem Salernum secessisse
					<lb/>audivit, nolens comitem, donec sibi loquatur, versus Siciliam remeare, illorsum accelerat.
					<pb n="107"/>
					<lb/>Veniensque cum archiepiscopis apud sanctum Mattheum, ut cum debito honore eum acciperet,
					<lb/>cum processione praestolatur; et tamen, propter amicabilem venerationem, quam versus
					<lb/>comitem habebat, primum ad eius hospitium eum amabiliter visum vadit, diuque eius colloquio
				<lb/>usus, ad processionem, quae praestolabatur, suscipiendus accessit.</p>
				<p><lb/>In crastinumque convenientes, alter alterius colloquio cum maxima delectatione fruuntur.
					<lb/>Sed, quia ipse apostolicus jamdudum Robertum, episcopum Traynensem, comite inconsulto,
					<lb/>legatum in Sicilia ad exequendum jus sanctae Romanae Ecclesise posuerat, perpendens
					<lb/>hoc comitem grave ferre, et nullo modo, ut stabile permaneat, assentire cognoscens, etiam
					<lb/>ipsum comitem, in omnibus negotiis ecclesiasticis exequendis zelo divini ardoris effervescentem,
					<lb/>cassato quod de episcopo Traynensi fecerat, legationem beati Petri super comitem
					<lb/>per totam Siciliam et sui juris Calabriam, habitam vel habendam, haereditaliter ponit:
					<lb/>ea discretione ut, dum ipse comes advixerit, vel aliquis haeredum suorum zeli paterni ecclesiastici
					<lb/>executor superstes fuerit, legatus alius a Romana Sede, ipsis invitis, minime superponatur;
					<lb/>sed si qua Romanae Ecclesiae juris exequenda fuerint, chartulis a Romana
					<lb/>Sede in Siciliam vel Calabriam directis, per ipsos consilio episcoporum earumdem provinciarum
					<lb/>authentice definiantur. Quod si episcopi ad concilium invitati fuerint, quot et quos
					<lb/>ipsi comiti vel suis futuris haeredibus visum fuerit, illuc illis dirigant, nisi forte de aliquo
					<lb/>ipsorum in concilio agendum sit, in Sicilia vel Calabria in praesentia sua authentice definiri
					<lb/>nequiverit. Et ad hoc inconvulsum perpetualiter permanendum privilegio suae auctoritatis
				<lb/>firmavit, cuius sententiam hic subtitulamus: </p>
				<pb n="108"/>
                                <div>
				<head type="salutatio"><lb/><hi rend="italic">URBANUS Episcopus, seruus servorum Dei, carissimo filio Rogerio, comiti Calabriae et
					<lb/>Siciliae, salutem et apostolicam benedictionem.</hi></head> <p><hi rend="italic">Quia propter prudentiam tuam, Supernae
					<lb/>Majestatis dignatio te multis triumphis et honoribus exaltavit, et probitas tua in Saracenorum
					<lb/>finibus Ecclesiam Dei plurimum dilatavit, sanctaeque Sedi Apostolicae devotam se multis modis
					<lb/>semper exhibuit, nos in specialem atque carissimum filium eiusdem universalis matris Ecclesiae
					<lb/>assumpsimus, idcirco de tuae probitatis sinceritate plurimum confidentes, sicut verbis promisimus,
					<lb/>litterarum ita auctoritate firmamus: quod omni vitae tuae tempore, vel filii tui
					<lb/>Simonis, aut alterius qui legitimus tui haeres extiterit, nullum in terra potestatis vestrae,
					<lb/>praeter voluntatem aut consilium vestrum, legatum Romanae Ecclesiae statuemus; quinimmo,
					<lb/>quae per legatum acturi sumus, per vestram industriam legati vice cohiberi volumus, quando
					<lb/>ad vos ex latere nostro misserimus, ad salutem videlicet Ecclesiarum, quae sub vestra potestate
					<lb/>existant, ad honorem beati Petri; sanctaeque eius Sedis Apostolicae, cui devote hactenus obedisti;
					<lb/>quamque in opportunitatibus suis strenue ac fideliter adjuvisti. Si vero celebrabitur
					<lb/>concilium, tibi mandavero quatenus episcopos et abbates tuae terrae mihi mittans, quot et quos
					<lb/>volueris, alios ad servitium ecclesiarum et tutelam retineas. Omnipotens Dominus actus tuos
					<lb/>in beneplacitu suo dirigat, et te, a peccatis absolutum, ad vitam aeternam perducat. - Datum
					<lb/>Salerni per manum Johannis, sanctae Romanae Ecclesiae Diaconi Cardinalis, tertio nonas
				<lb/>Julii; indictione septima, anno Pontificatus nostri undecimo.</hi></p>
                                </div>
			</div>
		</div>
	</body>
</text>
</TEI>