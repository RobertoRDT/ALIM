<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>
    <fileDesc>
      <titleStmt>
        <title>Rerum gestarum Alfonsi regis libri</title>
        <author>Bartholomaeus Facius</author>
        <respStmt>
          <resp>Edizione critica a stampa a cura di</resp>
          <name>Daniela Pietragalla</name>
        </respStmt>
        <respStmt>
          <resp key="ALIM2_2">Edizione in formato TEI XML a cura di</resp>
          <name key="MP">Martina Pavoni</name>
        </respStmt>
      </titleStmt>
      <extent>
        <measure quantity="93655" unit="words">Parole: 93655</measure>
        <measure quantity="568318" unit="characters_without_spaces">Caratteri (spazi esclusi): 568318</measure>
      </extent>
      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2019-04-30">30/04/2019</date>
        <availability>
          <p>Copyright 2019 - progetto ALIM</p>
        </availability>
      </publicationStmt>
      <sourceDesc>
        <biblStruct>
          <monogr>
            <author>Bartholomaeus Facius</author>
            <title>Rerum gestarum Alfonsi regis libri</title>
            <editor>Daniela Pietragalla</editor>
            <imprint>
              <pubPlace>Alessandria</pubPlace>
              <publisher>Edizioni dell'Orso</publisher>
              <date>2004</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinità Italiana del Medioevo.</p>
      </projectDesc>
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio: <list><item>Sono state eliminate le sillabazioni: la parola spezzata da un 'a capo' � stata unita alla riga
          precedente (anche alla pagina precedente, ove necessario). Eccezione: quando una parola è sillabata alla
          fine di una riga e nella successiva riga appare solo la seconda parte della parola sillabata (quindi il
          resto della riga a stampa è vuoto), la parola è stata registrata tutta nella riga in cui essa termina. È
          stato ritenuto prioritario, infatti, mantenere il numero complessivo delle righe di ogni pagina.</item></list>
        </ab>
        <ab type="level">ALIM2_2</ab>
      </editorialDecl>
    </encodingDesc>
    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Storiografia </term>
        </keywords>
      </textClass>
      <creation>
        <date>XV secolo</date>
      </creation>
    </profileDesc>
    <revisionDesc>
        <change when="2019-04" who="PM">Revisione e interventi della Commissione caricamento testi:
            interventi minori sul teiHeader (word/chars count); correzioni minori sui valori degli attributi
            @n degli elementi <gi>p</gi>. Il testo è pronto per essere caricato sul portale [livello ALIM2_2].</change>
      <change when="2019-02" who="MP">Invio del testo alla Commissione caricamento testi per revisione</change>
      <change when="2018-08" who="MP">Aggiornamento della codifica da livello 0 a livello 2 [livello ALIM2_2]</change>
      <change when="2018-08" who="MP">Creazione in formato TEI P5 [livello ALIM2_0]</change>
    </revisionDesc>
  </teiHeader>
  <text>
    <body>
      <div>
          <pb n="2"/>        
          <head>PROEMIUM</head>
        <p n="1"><lb/>1. Etsi nonnullos viros haec aetas tulit qui, praestanti ingenio atque
          <lb/>doctrina praediti, tum ad alia quaeque tum ad res gestas scribendas
          <lb/>peridonei existimari possint – fueruntque et nostra et patrum nostrorum
          <lb/>memoria aliquot populi ac principes clari qui magna ac laudabilia facinora
          <lb/>gessere — ea tamen est apud plerosque novarum rerum negligentia ut
          <lb/>perpauci ad scribendam historiam sese conferant. Sunt enim quos, cum
          <lb/>legerint aut Alexandri aut Caesaris aut populi romani facta, haec nova et
          <lb/>recentiora haud multum delectent: namque ita se res habet, ut quae nobis
          <lb/>notiora et familiariora sunt haec in minore pretio - nescio quonam modo
          <lb/>- habeamus.</p>
        <p n="2"><lb/>2. Ego vero haud abnuerim nec regem, nec ducem, nec civitatem ullam,
          <lb/>aetate nostra aut etiam avorum nostrorum, extitisse rerum gestarum
          <lb/>gloria et virtute cum iis comparandam, quanquam quis est adeo imperitus
          <lb/>rerum qui nesciat vel eorum res quos modo nominavi disertorum
          <lb/>scriptorum beneficio nonnhil illustriores atque ampliores factas esse?</p>
        <p n="3"><lb/>3. Sed certe et haec recentiora iudicio meo tanti sunt ut eos etiam in aetatem
          <lb/>suam quodammodo ingratos atque iniquos putem qui, quae saeculo
          <lb/>eorum contigere, veluti levia quaedam ac notitia parum digna negligere
          <lb/>videantur, cum ea ipsi potius verbis extollere deberent et aliorum ingeniis
          <lb/>illustrata perlegere atque in honore et pretio habere, ut eloquentium hominum
          <lb/>ingenia excitarent resque sui saeculi ab interitu vindicarent.</p>
        <p n="4"><lb/>4. Haec tamen, etsi veniebant in mentem, non usque adeo tamen
          <lb/>valuere ut me a rebus nostris memoriae mandandis deterruerint, existimantem
          <lb/>me nulla in re honestiore ac iucundiore exerceri posse. Namque,
          <lb/>ut fructum taceam qui ex historia maximus capitur, nulla profecto res est
          <lb/>quae tanta cum delectatione aut scribentis aut legentis animum teneat,
          <lb/>cum propter alia multa, tum propter temporum vicissitudines fortunaeque
          <lb/>varietates quibus ea redundat omnis.</p>
        <p n="5"><lb/>5. Ac nostri quidem saeculi res gestas consideranti mihi Alfonsi regis
          <lb/>facta admirationem in primis afferre assolent qui, a remotissimis Hispaniae
          <lb/>oris in Italiam profectus, cum alia multa memoratu digna gessit, tum
            <pb n="4"/>
          <lb/>Neapolitanum regnum, magnum atque opulentum, singulari virtute perdomuit.
          <lb/>Quocirca res eius litteris mandare et, quantum in me fuerit, illustrare
          <lb/>constitui, ne tantarum rerum cognitio posteris obscura relinquatur.
          <lb/>Quod, si pro rei magnitudine fortasse minus consequi potuero, at caeteris
          <lb/>omnibus qui volent iisdem de rebus posthac scribendi facultatem praebuisse
          <lb/>non inanis operae, ut arbitror, fuerit. Ab neapolitano igitur bello
          <lb/>initium facturus eius causam atque originem primum aperiam repetens
          <lb/>paulo altius.</p>
      </div>
        <div type ="Book" n="I">
             <pb n="6"/>
          <head>LIBER PRIMUS</head>             
          <p n="1"><lb/>1. Martinus Quintus pontifex maximus, is qui sacrosanctam potestatem
          <lb/>pontificiam, tyrannorum quorundam scelere prope eversam, restituit,
          <lb/>cum Florentiae degeret, Braccii Montonii iniuriis lacessitus, a Iohanna
          <lb/>Neapolitanorum regina opem petiit. Ea vero Fortiam Cottiniolam, copiarum
          <lb/>eius praefectum, auxilio petenti misit, qui aliquot secundis proeliis
          <lb/>factis, ad postremum acie victus, ut sibi decretum stipendium invideri
          <lb/>agnovit, quorundam opera qui primum apud ipsam Iohannam dignitatis
          <lb/>locum obtinebant, omnia ad eorum potentiam revocare cupientium,
          <lb/>Lodovicum Andegavinorum principem, regem postea appellatum, uti ad
          <lb/>Neapolitanum regnum capessendum, quod is ad se pertinere profitebatur,
          <lb/>accederet, per litteras ac nuntios exhortari coepit, operam in id bellum
          <lb/>impigre pollicitus.</p><p n="2"> 2. Facile movit Lodovicum, iam multo ante Neapolitanorum
          <lb/>quorundam exulum quotidianis suasionibus eius regni cupiditate
          <lb/>inflammatum, ipsius viri auctoritas quem acceperat, super egregias belli
          <lb/>artes, in Neapolitano regno complura oppida tenere. Laetus itaque talibus
          <lb/>nuntiis, renuntiari Fortiae iussit periocunda sibi accidisse quae ultro
          <lb/>obtulisset et ob eam rem gratias agere: bellum Neapolitanum sibi et prius
          <lb/>et tum maxime cordi esse, talem praesertim virum ac ducem copiarum
          <lb/>nacto, paraturum se omni cura classem qua Neapolim traiiciat. Simul cum
          <lb/>iis qui ad se venerant mittit qui de stipendio ac caeteris rebus ad bellum
          <lb/>pertinentibus cum eo agant actaque ad se referant.</p><p n="3"> 3. Quibus omnibus
          <lb/>constitutis Fortia extemplo coactis dissipatis exercitus reliquiis, in Campanum
          <lb/>profiscitur finesque regni ingressus, ut per pacatum agrum agmen
          <lb/>duxit, nec divini quicquam aut humani violavit priusquam Neapolim pervenit.
          <lb/>venit. Ibi demum, nullo ad conspectum agminis concursu facto, ad mille
          <lb/>ab urbe passus castris per otium positis, hostem se Iohannae professus
          <lb/>est.</p><p n="4"> 4. Tum ingens trepidatio et pavor per omnem campanum agrum simulque
          <lb/>fuga agrestium pecorumque in oppida munita fieri coepta. Initio
          <lb/>eius adventus plerique cives, Iohannae tedio affecti, sese ad eum in castra
          <lb/>contulerunt, quibus constabat illum pro Lodovico bellum gerere: quorum
          <lb/>accessu elatus, Fortia - in iis enim erant nonnulli summo loco nati
            <pb n="8"/>
          <lb/>– aperte lacessere Iohannam coepit. Illa, quanquam eius inopinati hostis
          <lb/>adventu et civium ad eum transitione conterrita, haud segniter tamen ad
          <lb/>urbis tutelam intendit. Itaque quam primum, dispositis ad omnes portas
          <lb/>circaque, in muris opportunis quibusque locis, stationibus, neque hosti
          <lb/>neque infidis civibus opportunitatis quicquam ad tentandum reliquit. Post
          <lb/>haec delectus raptim in urbe atque agris haberi placuit convehendaeque
          <lb/>undique annonae ac muniendae urbis ratio curaque inita.</p>
        <p n="5"><lb/>5. Iohanna deinde consultante quonam modo instantibus periculis
          <lb/>obviam iretur, censuere omnes qui aderant externa auxilia imploranda
          <lb/>esse, neque enim tam Fortiae conatus quam Lodovici adventus metuebatur,
          <lb/>sed primum a Martino pontifice maximo, ad quem regni tutela
          <lb/>pertineret, ac, si ea spes falleret, ab iis principibus ac regibus qui se iuvare
          <lb/>vellent, praecipue ab Alfonso Aragonum rege cuius, in Sardiniam cum
          <lb/>classe profecti, iam tum ingens in Italia nomen erat.</p><p n="6"> 6. Hac sententia comprobata
          <lb/>Iohanna confestim Antonium Caraffam, cognomento Malitiam,
          <lb/>cui maxime confidebat, mittit iubetque, nisi intra certum diem auxilium
          <lb/>a pontifice impetret, ad Alfonsum in Sardiniam naviget atque ab eo auxilium
          <lb/>postulet, simul quae illum regi polliceri velit auxilii impetrandi gratia
          <lb/>edocet.</p>
        <p n="7"><lb/>7. Post haec Franciscum Ursinum et Lodovicum Columnam, claros
          <lb/>copiarum duces, mercede conducit Christophoroque Caietano accersito,
          <lb/>hi omnes ad mille equites ducebant, Iohanni Caratiolo urbis custodia de-
          <lb/>mandat: hic genere clarus, virtute et forma corporis clarior, omnium longe
          <lb/>princeps apud Iohannam erat.</p><p n="8"> 8. Malitia, navi longa ac biremi accepta,
          <lb/>Pisas atque inde pedibus Florentiam ad pontificem profectus, qui per id
          <lb/>tempus in ea urbe, a Braccio vexatus, sedem suam constituerat, sese contulit
          <lb/>cumque eum Iohannae discrimen docuisset et requisito auxilio spem
          <lb/>modo sibi dari animadverteret, statuit ad Alfonsum traiicere, Iohanna
          <lb/>prius de profectione eius certiore facta. Eius consilium confirmavit atque
          <lb/>adiuvit fortuna.</p>
        <p n="9"><lb/>9. Erat enim forte per id temporis Florentiae Gartias, quidam Hispanus
          <lb/>eques Alfonso percarus, qui cognita causa adventus Malitiae, cum
          <lb/>haud dubiam auxilii regii spem fecisset, uti ad regem continuo navigaret
          <lb/>persuasit. Praegressus itaque Plumbinum quo naves ire iusserat, neque
          <lb/>enim una cum Gartia ire voluit ne quid eius viri comitatus suspicionis
          <lb/>pontifici praeberet, petito a pontifice commeatu simulatoque Neapolim
          <lb/>reditu, ad confirmandam auxilii spe Iohannam ibi hominem praestolatus
            <pb n="10"/>
          <lb/>est; qui, cum eodem paulo post profecto, tranquillo mari in altum evectus,
          <lb/>in Sardiniam traiecit.</p>
         <p n="10"><lb/>10. Interea Neapolitani Andegavinae factionis Lodovicum crebro per
          <lb/>litteras ac nuntios monere atque hortari ut maturata classe quam Genuae
          <lb/>parabat confestim accederet nec cunctaretur: futurum ei postea perdifficile
          <lb/>quod tunc facile factu haud dubie esset. Si hunc Alfonsus, quem reginae
          <lb/>auxilio venturum suspicabantur, cum classe praeveniret frustraque postea
          <lb/>omissam opportunitatem quaesiturum fortunamque imploraturum si sero
          <lb/>proficisceretur. Proin, si ea res sibi cordi et curae foret, maturaret: ita facto
          <lb/>opus esse.</p><p n="11"> 11. Et iam Lodovicus Columna et Franciscus Ursinus, quos a
          <lb/>Iohanna conductos dixi, Christophorusque Caietanus cum copiis accesserant
          <lb/>Fortiamque a solitis excursionibus prohibebant et cives quorum fides
          <lb/>suspecta erat in officio continebant. Neque enim erat quisquam omnium
          <lb/>qui se ducem profiteri auderet: Lodovici adventum taciti opperiebantur.</p>
        <p n="12"><lb/>12. Legatus ab Alfonso benigne et comiter exceptus, facta loquendi
          <lb/>potestate, primum de reginae in se unum spe atque animo verba fecit.
          <lb/>Posthaec labores ac pericula exposuit: Lodovicum Andegavinum ducem
          <lb/>illam paterno et haereditario regno exuere conari, parare classem qua
          <lb/>Neapolim petat; Fortiam, quem illa sibi in calamitatibus suis unicum praesidium
          <lb/>existimaverat, sibi hostem e duce factum castrisque ante urbem
          <lb/>positis, omnibus belli cladibus agros vastare; eam vero, etsi non deerant
          <lb/>reges alii qui opitulari ei vellent ac possent, ab se potius opem postulare
          <lb/>voluisse, ob nominis sui celebritatem ac gloriam.</p>
        <p n="13"><lb/>13. Proin orare atque obtestari uti eius causam tuendam susciperet
          <lb/>neve pateretur eam per iniuriam regno spoliari; celeritate vero ante omnia
          <lb/>opus esse, quandoquidem et Fortia cum ingentibus copiis urbem premeret
          <lb/>et Lodovicus cum classe brevi affuturus putetur, quam Genuae parari
          <lb/>certum esset. Magnae sibi laudi gloriaeque fore si laborantem reginam
          <lb/>et rebus diffidentem suis in antiquam dignitatem statumque restitueret
          <lb/>quoque haud gravate id onus susciperet, adiecit reginam, si se tueri vellet,
          <lb/>eo primum omnium in filium adoptato, sibi Calabriae ducatum, qui honor
          <lb/>regiorum filiorum maximo natu dari soleat, cum regni successione
          <lb/>polliceri.</p>
        <p n="14"><lb/>14. Cum haec dixisset Alfonsus, allata modo auxilii spe, rem ad consilium
            <pb n="12"/>
          <lb/>detulit, nec ferme ullus fuit qui id bellum suscipiendum diceret
          <lb/>quoniam permagnos sumptus postulare videbatur. Et erant qui vererentur
          <lb/>ne, si bellum diutius trahi contingeret, Neapolitani non satis constantes in
          <lb/>bello futuri essent, quod eam gentem consilia variare ad fortunae mutationem
          <lb/>solere fama erat.</p><p n="15"> 15. Re igitur suspensa, cum adhuc incertus esset
          <lb/>quid ageret, legatus, quem Lodovicus ad se miserat triremium decem
          <lb/>petendarum gratia quas classi quam Genuae parabat adiiceret, cognito
          <lb/>Malitiae adventu eiusque causa, ad eum profectus, inquit scire se legatum
          <lb/>a Iohanna missum ab eo opem postulare, nec id dissimulari posse, coeterum
          <lb/>existimare se ne novam Iohannae gratiam veteri Lodovici gratiae
          <lb/>atque amicitiae praelaturus sit, neque enim sibi causam ullam esse ob
          <lb/>quam iusta arma suscipere adversus Lodovicum possit, quicum sit praeter
          <lb/>amicitiam et affinitate coniunctus.</p>
        <p n="16"><lb/>16. Vocari Lodovicum a Neapolitanis civibus et magnis obtestationibus
          <lb/>ad regnum capessendum deposci, esse vero ei in animo, regnum,
          <lb/>quod sibi legitimo iure debeatur quodque a civibus ultro offeratur, armis,
          <lb/>quando aliter non liceat, vindicare sibi. Vero haud dubium esse, si quas
          <lb/>petiit naves Lodovico concesserit aut certe ei adversus non fuerit, Lodovicum
          <lb/>sperati atque exoptati regni brevi compotem fore; deberi id certe
          <lb/>tum veteri consanguinitati tum amicitiae, nec committendum ut imperandi
          <lb/>cupidine a Lodovici amicitia discessisse videatur.</p>
        <p n="17"><lb/>17. Ad haec Alfonsus non negare se primum Iohannam ab eo auxilium
          <lb/>petere, coeterum a se nihil adhuc super ea re decretum esse; cognationem
          <lb/>et amicitiam Lodovici, quam commemorarit, sibi caram esse eamque magni
          <lb/>aestimare; praestaturum se quod Lodovicus postulabat, modo ipse a
          <lb/>Genuensium, quibus cum bellum gerebat, societate discederet: Lodovicum
          <lb/>vero suam et Genuensium amicitiam simul habere non posse, quod
          <lb/>non sit aequum, neque committendum eius classem cum hostili classe
          <lb/>coniungi.</p>
        <p n="18"><lb/>18. Cum hoc responso dimissus, legatus ad Lodovicum regressus est.
          <lb/>Qui, cum utiliorem sibi Genuensium amicitiam et societatem arbitraretur,
          <lb/>in una celeritate victoriae spem repositam ratus, omisso Alfonsi auxilio,
          <lb/>nihil ad maturandae classis celeritatem sibi reliquum fecit. Vicerunt igitur
          <lb/>reginae afflictae preces quam a se auxilium implorantem aspernari non
          <lb/>existimabat eius esse qui regio nomine et maiestate dignus haberi velle,
            <pb n="14"/>
          <lb/>quamvis suorum prope omnium contrarias sententias, ut ante diximus,
          <lb/>animadverteret, accersitoque ad se, Malitiae inquit se reginae causam tueri
          <lb/>constituisse, nec passurum uti illa e regno, tot annos a maioribus suis possesso,
          <lb/>eiiciatur, nec vero se iis tam moveri praemiis, quamvis permagna
          <lb/>sint quae illa despondeat, quam eius incommodis ac periculis, praesertim
          <lb/>cum ad se, praetermissis caeteris regibus, certo iudicio postulatum auxilium
          <lb/>intelligat.</p><p n="19"> 19. Missurum se impraesentiarum Remundum Pirilionem,
          <lb/>praestantem virum, cum rostratis quatuordecim, qui opem ferat commeatusque
          <lb/>e Sicilia deportari curet. Quae cum audisset legatus, spe plenus,
          <lb/>mittere ad Iohannam quam primum statuit qui illam quae egisset diligenter
          <lb/>certiorem redderet ut, auxilii spe allata, fortius labores atque incommoda
          <lb/>toleraret, maxime quod Lodovicus classem properare ferebatur.</p>
        <p n="20"><lb/>20. Quam rem cum Alfonsus comprobaret, Pascalem, Iohannae notarium,
          <lb/>qui illi comes datus erat, cum biremi misit et quae egisset omnia
          <lb/>quove tempore se affuturum cum regia classe speraret, ad Iohannam perscripsit.
          <lb/>Qui, acceptis litteris, idoneam ad navigandum tempestatem nactus,
          <lb/>in altum evectus est et iam navigando ad oppidum quod Civitatem Veterem
          <lb/>vocant pervenerat portumque ingressus, in terram, commeatuum
          <lb/>petendorum causa, descenderat, cum forte Lodovici classis subito atque
          <lb/>insperato apparuit.</p><p n="21"> 21. Erant in ea classe, praeter onerarias sex, rostratae
          <lb/>duodecim, cuius improviso aspectu conturbati qui in biremi erant, relicto
          <lb/>eo homine cuius expectandi spatium propter hostium propinquitatem
          <lb/>non habebant, ancoram repente moliti, concitatu remorum pulsu, Neapolim
          <lb/>contenderunt. Sed nihilo magis Iohanna ex iis ordine scire potuit
          <lb/>quae Malitia cum Alfonso egisset: litterae enim omnes amissae fuerant. Id
          <lb/>modo cognovit: venturam propediem, icto iam foedere ab Alfonso, classem
          <lb/>Pascalemque, apud Civitatem Veterem relictum eumque interceptum
          <lb/>putari ab hostili classe, cuius metu, quod iam propinqua erat, eo relicto,
          <lb/>effugissent. Quibus cognitis, quamvis hostilis classis adventus terrebat et
          <lb/>eius hominis captivitas gravis erat, tamen et ipsa et quibus eius status cordi
          <lb/>erat vehementer recreati sunt.</p>
        <p n="22"><lb/>22. Lodovicus, appulsa ad oppidum classe, ut audivit de Pascale a suis
          <lb/>destituto, hunc inventum ad se perduci iussit extortisque litteris, cuncta
          <lb/>quae cum Alfonso acta erant cognovit. Post haec, eo in classem imposito,
          <lb/>prosperum ventum nactus, paucis diebus Neapolim pervenit iactisque16
            <pb n="16"/>
          <lb/>ante urbem ancoris navalibusque sociis ac militibus in terram expositis
          <lb/>quos advexerat, Fortiam, sibi obviam in litus progressum, castra propius
          <lb/>urbem metari iussit.</p><p n="23"> 23. Eius vero adventus Neapolitanos varie affecit.
          <lb/>Namque et Andegavinis longe aucti sunt animi et Dyrrachinis imminuti:
          <lb/>in has enim duas factiones neapolitana civitas atque adeo omne regnum
          <lb/>divisum erat, itaque nec consilium iis nec voluntas una erat. Non tamen
          <lb/>omnino remisere animos Dyrrachini seque expectata Alfonsi classe solabantur:
          <lb/>omnia imperata pro se quisque impigre atque obedienter facere
          <lb/>ac destinata munera obire atque exequi. Alii turres ac muros armati custodire,
          <lb/>alii urbem die noctuque circumire atque intervisere, alii tela parare
          <lb/>ac tormenta idoneis locis disponere, nec facultatem tentandi aliquid per
          <lb/>negligentiam adversae factioni dare. In eo maxime peccatum in quo quis
          <lb/>cessasset existimantes de officio certabant.</p>
        <p n="24"><lb/>24. At Lodovicus, hostium expectatione cognita, omnia tentanda arbitratus
          <lb/>priusquam hostilis classis adventaret, rostratas ante urbem saepius
          <lb/>circumvagari iussit, moturos aliquid in urbe Andegavinae factionis homines
          <lb/>existimans quorum cognati ad Fortiam in castra transierant. Coeterum
          <lb/>eius spes atque opinio irrita cecidit. Namque, etsi multi in urbe erant
          <lb/>qui regnum ad se, depulsa Iohanna, deferri cupiebant, tamen inimicorum
          <lb/>vis atque diligentia omnem iis novandarum rerum facultatem auferebat.
          <lb/>Certabatur quotidie levibus proeliis vario eventu.</p>
        <p n="25"><lb/>25. Dum haec Neapoli geruntur, Remundus cum Malitia legato omnibus
          <lb/>ad cursum comparatis e Sardinia solvit idoneamque ad navigandum
          <lb/>tempestatem nactus, in Siciliam venit. Ibi iussis aliquot onerariis cum frumento
          <lb/>sequi confestim velis sublatis Neapolim petiit. Erant in ea classe
          <lb/>naves longae sexdecim ad cuius prospectum mira quaedam animorum
          <lb/>commutatio facta est. Nam quantum Andegavini remiserunt animos,
          <lb/>classis suae usu prope sublato, tantum Dyrrachini sustulerunt tantaque ab
          <lb/>iis laetitiae significatio edita est, flammis per noctem tota urbe perlucentibus,
          <lb/>quanta in dubiis rebus ab iis fieri assolet qui auxilio diu ac multum
          <lb/>expectato tandem potiuntur.</p>
        <p n="26"><lb/>26. Rostratae hostiles, quae quotidie in portu ante urbem excurrere ad
          <lb/>concitandos civium animos solitae erant, confestim sub onerarias, erant
          <lb/>enim pauciores numero, tanquam sub tutam et eminentem arcem, sese
          <lb/>recepere nec libere vagandi aut discurrendi, tribus praesertim triremibus18
            <pb n="18"/>
          <lb/>Iohannae additis, postea potestas fuit. Expositus in terram Malitia quae
          <lb/>egisset cum Alfonso non verbis modo verum etiam rebus ipsis edocuit.
          <lb/>Freta hoc auxilio Iohanna et a mari omnis generis commeatus capiebat
          <lb/>et a terra hostium vim facile arcebat: fuit autem hic annus ab ortu Christi
          <lb/>Dei nostri vigesimus et quadrigentesimus supra millesimum.</p>
        <p n="27"><lb/>27. Postridie Remundus, navi egressus, in magna civium frequentia
          <lb/>ad reginam accessit; qua conspecta: «Bono te - inquit - animo, regina,
          <lb/>esse Alfonsus iubet cuius in te pietatem atque animum, Malitia legato tuo
          <lb/>referente, satis scire potuisti: nullum tamen eius rei certius argumentum
          <lb/>aut clarius indicium hoc uno est. Simul ac enim ex legato tuo agnovit Lodovicum
          <lb/>hostem tuum propositam expeditionem pertinaciter persequi, ut
          <lb/>saluti tuae ac dignitati consuleret, me cum hac classe quam vides ad te ire
          <lb/>una cum legato confestim iussit, quam satis esse et ad urbem tuendam et
          <lb/>ad commeatus inferendos in praesentia existimavit.</p><p n="28"> 28. Quod si te haud
          <lb/>aliter quam eius praesentia atque adventu tanto belli onere levari posse
          <lb/>cognoverit, sese cum reliqua classe reliquisve copiis mox tibi affuturum
          <lb/>pollicetur. Cuius rei si usus venerit sentient profecto hostes a te haud necquicquam
          <lb/>eius opem imploratam esse. Itaque, posito metu, forti fac sis
          <lb/>animo atque Alfonsum tuis rebus adversis nusquam defuturum confide:
          <lb/>qui, quantum te adiuvare possit, et milite et commeatu, supervacuum
          <lb/>dictu existimo. Ego vero, quod ad me attinet, tibi, pro mea in regem fide,
          <lb/>regina, polliceor me pro tua dignitate ac statu conservando nulli discrimini
          <lb/>aut labori parsurum».</p>
        <p n="29"><lb/>29. Ad haec Iohanna: «Nunquam equidem dubitavi quin ab Alfonso
          <lb/>facile in tantis malis auxilium impetratura essem, quod nobis eius humanitas
          <lb/>atque animi specimen haud inauditum erat. Idque mihi unum in calamitatibus
          <lb/>meis solatium, ea una spes relicta erat cum caetera omnia desperationem
          <lb/>quandam afferrent; ob eamque causam omnes difficultates ac
          <lb/>pericula fortius tuli. Acceperam eum iis maioribus ortum qui semper laudi
          <lb/>et gloriae studuerunt, acceperam eo patre et rege natum qui consilio atque
          <lb/>animo cunctis aetatis suae regibus anteisset. De eius erga me voluntate
          <lb/>ex Malitia legato multa accepi, sed nullum habeo testem certiorem quam
          <lb/>tuum cum hac classe adventum quo hostes ipsos conterritos videmus.</p>
        <p n="30"><lb/>30. Equidem, dum sciam eum incolumem esse, nihil est quod aut hostem
          <lb/>metuam aut pristinam auctoritatem ac regni possessionem me recuperaturam
          <lb/>desperem. Ego vero eius auxilium hoc pluris facio quod venit in
          <lb/>tempore, urgente mari terraque hoste, et quod te, virum fama praeclarum,
          <lb/>classi ducem datum esse conspicio». Haec ubi dicta, Alfonsum, in filium
            <pb n="20"/>
          <lb/>primum adoptatum ingenti omnium assensu, per praeconem Calabriae
          <lb/>ducem pronuntiari iubet; deinde Remundo aureo torque regis nomine, ut
          <lb/>fieri consuevit, coronato ac per totam urbem in summa Dyrrachinorum
          <lb/>laetitia circunducto, arcis maritimae, quam Ovi appellant, uti per Malitiam
          <lb/>legatum pepigerat, claves tradi imperavit.</p>
        <p n="31"><lb/>31. Per eos dies Aversana arx quae, amisso oppido, nihilominus in fide
          <lb/>permanserat, per proditionem in Lodovici potestatem venit. Namque
          <lb/>Franciscus Gattula, studio partium ductus, eam petenti et multa pollicenti
          <lb/>Lodovico tradidit, quo postea oppido tanquam horreo ac belli
          <lb/>sede, propter situs opportunitatem, usus est: neque enim ab Neapoli
          <lb/>plus octo milia passuum abest, annona atque omni frugum genere in
          <lb/>primis abundans. Inter haec Baptista Fregosus, eius classis dux qua Lodovicus
          <lb/>Neapolim traiecerat, postquam Lodovicum mari nihil moliri posse
          <lb/>animadvertit propter hostilis classis adventum, primo Castrummaris inde
          <lb/>Genuam abiit.</p>
        <p n="32"><lb/>32. Nec multo post Lodovicus, cum saepius vim ac dolum nequicquam
          <lb/>tentasset, cum exercitu Aversam est profectus, ratus Aversanos facilius in
          <lb/>fide contineri et frumentum ac necessaria omnia exercitui multo commodius
          <lb/>suppeditari posse. Indeque quotidie in Neapolitanum excursionibus
          <lb/>crebris omnia circa urbem infesta faciebat. Cum hic esset rerum status
          <lb/>et profecta ab Alfonso classis non finem praesentibus malis, sed tantum
          <lb/>respirationem quandam attulisse videretur maiusque et gravius bellum id
          <lb/>esse appareret quam quod per praefectum confici posset, crescentibus in
          <lb/>dies Lodovici opibus finitimis, plerisque rerum successu ad se confluentibus,
          <lb/>invalesceretque quotidie magis civilis seditio quae hoc gravior ac
          <lb/>periculosior erat quo hostis erat propinquior, rursus Iohannae ac totius
          <lb/>Dyrrachinae partis animi in unum Alfonsum conversi sunt, nullam salutis
          <lb/>spem aliam superesse arbitrantes.</p>
        <p n="33"><lb/>33. Mitti igitur placuit ad eum legatos qui docerent quo statu Neapolitana
          <lb/>res esset quamque necessarium foret, si reginae statum salvum
          <lb/>vellet, confestim eum cum reliqua classe Neapolim traicere, omnia
          <lb/>quae Iohanna spoponderit Remundo praestita. Inter haec qui Andegavinae
          <lb/>partis erant, per crebra hostium colloquia sollicitati de prodenda
          <lb/>Lodovico urbe, Neapoli consilium ineunt.</p><p n="34"> 34. Porta erat angusta in
          <lb/>infrequenti via ac deserta urbis parte ad Carbonariam sita quam, sub
          <lb/>Fortiae adventum cemento et calce raptim obstructam, terra insuper
          <lb/>congesta cumulaverant. Per hanc cum occultius intromitti hostes posse
          <lb/>coniurati existimarent, compositis omnibus, Lodovicum monent
            <pb n="22"/>
          <lb/>uti quarta noctis vigilia cum Fortia atque omnibus copiis tacito agmine
          <lb/>accedat; sese, refractis portae claustris, eius copias repente admissuros.
          <lb/>Quo discrimine cognito Iohanna, prope costernata, Iohannem Caratiolum
          <lb/>cum omnibus externis copiis atque urbana iuventute urbem
          <lb/>ac moenia obire confestim iubet ne quid coniurati movere auderent.</p>
        <p n="35"><lb/>35. Quod ut coniurati animadvertere, eorum consilia patefacta rati,
          <lb/>alii alios hortari coeperunt uti correptis armis rem exequi properarent
          <lb/>priusquam inermes domi comprehensi pecorum modo trucidarentur,
          <lb/>Iohannem Caratiolum magno armatorum numero per urbem discurrere
          <lb/>ac suspicionis signa edere. Mutuis itaque studiis accensi, clam arma capiunt
          <lb/>et ad infringenda portae claustra furtim contendunt, quod iis erat
          <lb/>facilius quoniam in iis nonnulli erant quibus negotium datum fuerat ut
          <lb/>noctu vigilias in muris circumirent. Ad hanc aliquot profecti eamque interceptis
          <lb/>custodibus refringere aggressi, nam caeteri domi armati signum
          <lb/>expectabant, ad Lodovicum mittunt, haud procul ab urbe praestolantem,
          <lb/>qui moneat uti copias confestim admoveat, ita facto opus esse.</p>
        <p n="36"><lb/>36. Coeterum cum iam perfosso atque eruto muro patefactum hostibus
          <lb/>ingressum putarent, tigillus portae, ab interiori parte obductus, equitem
          <lb/>ingredi inhibuit: hunc vero, ne caedentes sonitus proderet, nequaquam securibus
          <lb/>caedere audebant. Quod hostes conspicati, equis repente delapsi,
          <lb/>ingredi urbem coepere; quorum strepitu propinqui vigiles excitati atque
          <lb/>ad portam, quantum tuto possent, tacite progressi, ubi portam patefactam
          <lb/>sensere, repente ad arma conclamant teneri ab hoste urbem pluresque iam
          <lb/>intra muros esse. Tum trepidatio simul et pavor repente urbem invasit, sed
          <lb/>minor aliquanto fuit quod haud omnino improvisa res erat. Ignari primo
          <lb/>ubinam periculum foret, armati per urbem discurrentes, ne qui motus a
          <lb/>coniuratis fierent qua hostes ingressos acceperunt eo catervatim contendere.</p>
        <p n="37"><lb/>37. Primus omnium Christophorus Caietanus, vir animo et consilio
          <lb/>clarus cui ea pars moenium tuenda data fuerat, cum paucis suorum ad
          <lb/>eum locum equo provectus, conserto proelio, hostilem impetum sustinuit,
          <lb/>donec Iohannes Caratiolus ac Lodovicus Columna cum equitatu affuere.
          <lb/>Hi non modo ingressos expellere, sed etiam ne alii ingrederentur summis
          <lb/>viribus contendebant. Atrox certamen erat praesertim quod in tenebris
            <pb n="24"/>
          <lb/>res gerebatur, nocturno tumultu terrorem augente. Simul duplex cura
          <lb/>Dyrrachinorum angebat animos, una eicendorum ex urbe hostium, altera
          <lb/>ne coniurati per noctis occasionem sese hosti adiungerent tergaque
          <lb/>eorum invaderent quorum plerique, fortunae eventum expectantes, sese
          <lb/>Dyrrachinis immiscuerant. Sed in id unum pertinaciter pugnatum, Fortia
          <lb/>contra maxime adnitente, neu tigni rescindendi hostibus potestas esset, ne
          <lb/>cum equitatu liberius in urbem irrumperent.</p><p n="38"> 38. Inter haec Remundus Pirilio,
          <lb/>tumultu excitatus, cum quingentis navalibus sociis eodem contendit.
          <lb/>Quorum interventu Dyrrachini usque adeo confirmati sunt ut hostes iam
          <lb/>in fugam inclinantes extemplo urbe ac moenibus expulerint. Obstructa
          <lb/>igitur rursus porta eaque urbis parte fidis custodibus firmata, caeteri quique
          <lb/>ad stationes sibi delegatas divertere. Post haec de coniuratis quorum
          <lb/>nonnulli inter hostes pugnantes visi fuerant, habita quaestio est, quorum
          <lb/>plerique gravioris poenae metu e muro per funem dilapsi sese ad Lodovicum
          <lb/>in castra recepere horum bona publicata. De caeteris comprehensis,
          <lb/>tres coniurationis auctores securi percussi, reliqui pecunia multati sunt
          <lb/>atque, ex eo argento multatitio in aerarium relato, bellum quod alioquin
          <lb/>vix sustineri poterat aliquandiu pertractum est.</p>
        <p n="39"><lb/>39. Postridie Lodovicus, qui ad mille passus ab urbe equitatu fretus
          <lb/>substiterat, ut nec motum ullum in urbe concitari nec hostes ad pugnam
          <lb/>prodire animadvertit, ad multam diem cum exercitu Aversam se recepit.
          <lb/>Crebrae deinde procursationes, uti consueverant, utrinque fieri coepte,
          <lb/>nec circa urbem pacati quicquam relinquebatur. Coeterum Iohanna ac
          <lb/>Dyrrachini adeo sustulerant animos, patefacta coniuratione, depulsis urbe
          <lb/>hostibus, frumenti et caeterorum commeatuum importatione, ut iam hostiles
          <lb/>excursiones minasque contemnerent.</p>
        <p n="40"><lb/>40. Interea legati a Iohanna ad Alfonsum missi in Corsicam pervenerunt.
          <lb/>Namque Alfonsus per id temporis Corsos oppugnabat Bonifaciumque
          <lb/>oppidum, totius insulae ac gentis caput, castris sub urbem positis
          <lb/>obsidebat hique, ubi loquendi potestas facta est, pluribus verbis regi disseruerunt
          <lb/>cur Iohanna eius Neapolim profectionem pernecessariam existimaret.
          <lb/>Deinde docuerunt eum et reginae filium et Calabriae ducem pronuntiatum
          <lb/>arcemque maritimam in Remundi manu esse. Quibus acceptis
          <lb/>Alfonsus non defuturum se reginae et matri optime de se meritae cum
          <lb/>respondisset, omnibus celeriter ad cursum comparatis, in Siciliam traiecit
          <lb/>inde, ut primum sibi commodum foret, Neapolim petiturus misitque ad
          <lb/>Iohannam cum legatis qui illam de adventu eius in Siciliam certiorem facerent
            <pb n="26"/>
          <lb/>eumque brevi ad se venturum significarent.</p>
        <p n="41"><lb/>41. Quo ad se profecti Antonutius Aquilanus, Calabriae praeses et
          <lb/>Hieracii, Terraenovae ac Sinopolitanus, et alii quidam eiusdem provinciae
          <lb/>proceres, cohortati sunt, postquam Calabriae dux a regina factus esset,
          <lb/>mitteret quenquam e suis qui eam provinciam tueretur pulsisque inde
          <lb/>adversariis regeret. Quorum consilio probato, Iohanna Hixeritanum, regiae
          <lb/>stirpis sibi carissimum hominem et in quo viro multas ac singulares
          <lb/>animi et corporis dotes inesse norat, cum imperio eo misit. Qui in Brutios,
          <lb/>quos nunc cum Calabris uno nomine Calabros vocamus, cum aliquanto
          <lb/>equitatu transgressus, coniunctis copiis cum Antonutio ac caeteris, primum
          <lb/>Maletum petiit.</p><p n="42"> 42. Quo oppido vi capto et in fidem recepto, paulo
          <lb/>post Neocastrum petens et ipsum quoque oppidum in regis potestatem
          <lb/>redegit. Deinde in Cratis fluminis vallem - quod flumen, ab antiquis
          <lb/>Acheron appellatum et Alexandri Epirotae nece nobilitatum, Consentiam
          <lb/>influit — progressus, multa praeclara facinora adversus Franciscum Fordam
          <lb/>et Crotoniatem regulum aliosque Andegavensium partium edidit.</p>
        <p n="43"><lb/>43. Interim dum arma dum iuventutem dum pecuniam et commeatus
          <lb/>praeparat, de ratione belli cogitare intentius coepit. Iam enim cernebat
          <lb/>animo quanta esset eius futura belli moles: in primisque, cum animadverteret
          <lb/>sibi turpem ad famam fore proficiscentem se ad reginam obsidione
          <lb/>liberandam ipsum in urbe Neapoli obsideri, Braccium, qui Fortiae opponeretur,
          <lb/>mercede conducere instituit.</p>
        <p n="44"><lb/>44. Erant hi duo clarissimi ac praestantis simi eius tempestatis copiarum
          <lb/>duces, Braccius quidem genere opibusque illustrior. Coeterum scientia
          <lb/>rei militaris, animi magnitudo et auctoritas, in utroque propemodum
          <lb/>pares, non solum aemulationem inter se accenderant sed etiam graves
          <lb/>inimicitias pepererant, adeo ut non veluti hostes, sed tanquam inimici,
          <lb/>invicem bellum gererent, alter alteri semper adversi infestique. Una res
          <lb/>dispares erant, quod Braccius animi tantum, Fortia non animi modo, verum
          <lb/>etiam corporis viribus pollebat. Braccius enim, uno latere debilitatus,
          <lb/>armis uti non poterat.</p>
        <p n="45"><lb/>45. His de rebus existimavit Alfonsus nullum a se copiarum ducem
          <lb/>Iohannae rebus utiliorem conduci posse. Misit igitur ad eum
          <lb/>de Iohannae voluntate nuntios qui de eo conducendo agerent. Qui
          <lb/>cum intelligeret si Lodovicus, pulsa Iohanna, regno potiretur, Fortiam
          <lb/>aemulum postea Lodovici favore atque opibus subnixum multo
          <lb/>quam se potentiorem fore, oblatam conditionem laetus accepit.</p>
        <p n="46"><lb/>46. Coeterum dum profectionem parat complures dies intercessere cuius
            <pb n="28"/>
          <lb/>morae duae fuerunt causae: una quod stipendium ad eum serius missum
          <lb/>est, altera quod non satis tuto relinqui sua existimabat. Is enim, Martino
          <lb/>pontifici infensus, aliquot sacrosantae romanae ecclesiae oppida armis
          <lb/>occupaverat, quam quidem rem sibi postea exitio fuisse crediderim quasi
          <lb/>cum superis bellum gerenti. Verebatur simul ac in Campanum cum copiis
          <lb/>transisset ne pontifex, immisso exercitu, receptis iis quae amiserat, sua
          <lb/>insuper oppugnatum iret.</p><p n="47"> 47. Interim Alfonsus ordinandis Siciliae rebus
          <lb/>praeparandisque quae ad bellum gerendum opus esse videbantur omnem
          <lb/>curam ac studium adhibebat frequentesque nuntios ad Braccium, uti eius
          <lb/>adventum maturaret, dimittebat. Itaque Braccius, compositis domi rebus
          <lb/>oppidisque praesidio firmatis, e Perusia tandem movit ac per Pelignos
          <lb/>Sulmonem devenit, quinquagintaque milibus passuum uno die confectis.
          <lb/>Celerius opinione omnium Capuam est profectus, frustra tendente Fortia
          <lb/>qui de eius profectione acceperat, ne in Campanum transgrederetur cumque
          <lb/>celeritate adventus sui famam praevenisset fallendorum hostium ei
          <lb/>opportunitas data est.</p>
        <p n="48"><lb/>48. Nam cum postridie equites quos praesidii causa ad Mariae Maioris
          <lb/>vicum Lodovicus miserat, ut solebant haud procul a Capua excursionem
          <lb/>fecissent et ii, qui obviam exierant, ex composito cederent ut persequentes
          <lb/>in insidias illicerent, Braccius, cum equitatu ex urbe repente egressus,
          <lb/>tantum iis terroris iniecit ut primum impetum non tulerint nec prius finem
          <lb/>fugiendi fecerint quam ad vicum, unde discesserant, pervenerunt.</p><p n="49"> 49. Hic
          <lb/>vero, confirmatis paulum animis, loci fiducia consistere ac sub templum
          <lb/>quod in arcis modum emunitum erat sese receperunt. Insignis ea pugna
          <lb/>pro numero equitum fuit, quos cum Braccius diutius praeter spem resistere
          <lb/>intueretur, exhortatus milites, eos intra muros praecipites repulit
          <lb/>templumque eodem impetu praeter turrim coepit cuius expugnatio eo difficilior
          <lb/>videbatur quod in eam confugerant Perusini quidam eius factionis
          <lb/>quae Braccio adversa erat, quos mortis metus audentiores ad resistendum
          <lb/>faciebat hique a Braccio venia data arce excesserunt, ipso vico in Iohannae
          <lb/>potestatem redacto omnique hostium equitatu prope capto.</p><p n="50"> 50. Post haec
          <lb/>Braccius Capuam reversus, nullo iam obsistente quod equitatu superior
          <lb/>erat, Neapolim profectus est et quod tam diu adventum eius distulerat,
          <lb/>prius prope in conspectu urbis fuit quam de eius adventu nuntiis fides
          <lb/>haberetur. Interea dum Braccii adventus expectabatur, quod multi civium
            <pb n="30"/>
          <lb/>ex coniurationis reliquiis ad Lodovicum inclinare videbantur et pecunia
          <lb/>in stipendium militi deerat, legati sex ad Alfonsum denuo missi fuerant
          <lb/>oratum ne quid amplius eorum spem differret, si se salvos esse cuperet:
          <lb/>Lodovicum enim undique copias cogere omniaque ad bellum trahendum
          <lb/>necessaria summa cura providere, periculum esse ne qua nova coniuratio,
          <lb/>si diuturnior obsidio foret, in urbe rursum excitaretur; Braccium scribere
          <lb/>sese, omnibus rebus domi constitutis, mox affore.</p>
        <p n="51"><lb/>51.	Non esse humanitatis suae, quibus tantam de se expectationem
          <lb/>praebuisset, eorum ad extremum salutem negligere. Multos quotidie cives,
          <lb/>ne infimos quidem, sed qui et genere et gratia inter cives valeant, in hostium
          <lb/>castra confluere atque ad res novas hos sollicitare quibus cum aliqua
          <lb/>necessitudine iuncti sunt: quibus omnibus malis ipse unus mederi posset.
          <lb/>Profecto Neapoli Braccio colloquioque cum Iohanna habito, litterae
          <lb/>quamprimum ad Alfonsum de ea re datae ut, si quid eius viri expectatio
          <lb/>adventum eius moraretur, quae vulgo increbruerat opinio, omnem penitus
          <lb/>moram rescinderet. Quod cum Alfonsus cognovisset profectionem
          <lb/>maturare institit.</p>
        <p n="52"><lb/>52. At Lodovicus post Braccii adventum, quod erat impar viribus, nihil
          <lb/>temere agendum ratus, a solitis excursionibus ac populationibus suos continebat.
          <lb/>Sed magis eum angebat Alfonsi expectatio quem sciebat maiores
          <lb/>quam se vires ad alendum bellum habere et suscepta semel expeditionem
          <lb/>non deserturum. Qua de re ad Martinum pontificem qui in eum pronior
          <lb/>quam in Alfonsum erat legatos mittere decrevit iique ad eum profecti
          <lb/>hunc in modum locuti sunt: «Existimamus non ignorare te, summe pontifex,
          <lb/>Alfonsum Aragonum regem Neapoli in dies expectari eumque, sub
          <lb/>auxilii praetextu, Neapolitanum regnum invadere conari cuius rei haud
          <lb/>ambigua argumenta sunt quod se prius a Iohanna in filium adoptari et
          <lb/>Calabriae ducem ac successorem institui per legatos voluit priusquam e
          <lb/>Corsica moverit.</p><p n="53"> 53. Quae omnia sibi illa haud repugnanter concesserit
          <lb/>ut ea, quae viribus diffisa metuit ne regno spolietur, quamlibet conditionem
          <lb/>ferre haud renuens modo, quandiu vivat regno frui aut certe reginae
          <lb/>nomen retinere possit. Nec illud ignoras Braccium, acerrimum inimicum
          <lb/>tuum, ab eodem rege mercede conductum cum multo equitatu iam in
          <lb/>Campanum transisse, mox his oppidis bellum illaturum quae Lodovico
          <lb/>portas aperuerant. Cui uni cum resistere vix possit quod is plus valet
          <lb/>equitatu quam Fortia, accedentibus novis Alfonsi viribus quid arbitraris
          <lb/>fore? Cedat sane et ab incoepto absistat oportebit, quod, si quo fato
            <pb n="32"/>
          <lb/>acciderit, non debet apud te dubium esse quin id iuris atque auctoritatis
          <lb/>quod sacrosancta romana ecclesia tuque eius princeps in eo regno habes,
          <lb/>is brevi tempore elevaturus sit.</p><p n="54"> 54. Rex sublimi animo dominandi cupidus,
          <lb/>ex longinquis Hispaniae oris ac gentibus feris profectus, omnia suae
          <lb/>potestatis faciet, arbitrio pro lege utetur nec tributum debitum pendet,
          <lb/>nec regni coronam, quae tui iuris est, a te accipere dignabitur; cuius exemplum
          <lb/>secuturi, posteri pontificibus deinceps adversi atque infesti aut certe
          <lb/>contumaces erunt. Quae cum ita sint, summe pontifex, tuarum partium
          <lb/>fuerit in id summa ope eniti ne Lodovicus bello succumbat. Nam cum sis
          <lb/>apostolicae sedis dux et moderator, omni a te ratione providendum est ne
          <lb/>quid detrimenti eius status capiat.</p>
        <p n="55"><lb/>55. Braccio haudquaquam regi comparando tibi bellum inferente magnam
          <lb/>existimationis tuae partem amisisti. Quid igitur censes fore si a rege
          <lb/>tam opulento tibi tollatur auctoritas? Quod quidem facile tibi contigerit,
          <lb/>utinam falsi vates simus, si ad providendum his malis tardior fueris. Neque
          <lb/>enim eas habet Lodovicus copias quibus Alfonsi ac Iohannae vim sustinere
          <lb/>diutius queat. Tu vero, cum per Braccii transitum in Campanum magno
          <lb/>belli onere levatus sis, poteris commode, si voles, Lodovicum adiuvare,
          <lb/>quem adiuvans facile amissa recuperabis.</p><p n="56"> 56. Quod ni feceris et Lodovicus
          <lb/>neapolitanum regnum et tu de pontificia maiestate atque auctoritate non
          <lb/>parum profecto amiseris. Quod ne evenire patiaris, te per summam bonitatem
          <lb/>tuam ac per omnes superos obsecramus». Facto dicendi fine, ea sibi
          <lb/>curae fore pontifex respondit spemque auxilii praebuit quod ut praestaret
          <lb/>duae eum potissimae impellebant causae: una quod Braccium, quem maxime
          <lb/>oderat, ulcisci cupiebat, altera quod Lodovicum apostolicae sedis
          <lb/>obtemperantiorem existimabat fore.</p>
        <p n="57"><lb/>57. Cum hac spe dimissi legati, Lodovico certiore facto, inde ad florentinos
          <lb/><lb/>ac caeteras Italiae civitates et ad Philippum Mariam mediolanensium
          <lb/>principem profecti, docuere quanto in periculo tum omnium tum
          <lb/>singulorum status esset si Alfonsum regni neapolitani compotem fieri
          <lb/>paterentur: quod tanti regni opes vel moderatum regem, nedum imperii
          <lb/>ac gloriae cupiditate flagrantem, ad occupandum Italiae imperium allicere
          <lb/>atque incitare sat possent. Singulos populos ac principes ei postea, parto
          <lb/>regno, non futuros pares, qui nunc coniuncti et ad bellum consentientes
          <lb/>illo haud dubie superiores futuri essent. Detestabile profecto cuivis debere
          <lb/>esse, qui sit in Italia natus, hispanos habere dominos et opulentissimam
          <lb/>atque amoenissimam Italiae partem pati cathelanorum provinciam esse.</p>
        <p n="58"><lb/>58. Simul summis precibus orabant atque obtestabantur uti Lodovico
            <pb n="34"/>
          <lb/>auxilium ferrent ac bellum id omnino ad se pertinere cogitarent, nec sinerent
          <lb/>regem amicum, in quem maxima neapolitani regni pars consentiret,
          <lb/>eo regno extrudi unde maximus fructus capere consuevissent. His atque
          <lb/>huiusmodi verbis civitatum ac regulorum animos concitare conati, benignis
          <lb/>modo responsionibus acceptis, ad Lodovicum rediere.</p>
        <p n="59"><lb/>59. Haud multo post Tartalia, inter militares duces ea tempestate celebris,
          <lb/>cum equitibus mille a pontifice ad Lodovicum venit: quo equitatu
          <lb/>auctus hostibus prope par effectus est. At Alfonsus, dignitatis suae esse
          <lb/>arbitratus priusquam e Sicilia solveret legatum ad Lodovicum mittere qui
          <lb/>illum ab incoepto revocaret aut, si id non posset, ei bellum indiceret quod
          <lb/>matri opem ferre cogeretur. Iohannem Ferdinandum, magno consilio virum,
          <lb/>Neapolim mittit qui eum perbrevi adventurum Iohannae significet,
          <lb/>simul qui Lodovico denuntiet nisi e neapolitanis finibus cum exercitu
          <lb/>abscedat, sese auxilio reginae venturum, se quidem invitum adversus
          <lb/>eum arma suscipere quicum sibi consanguinitas et amicitia sit, sed eos qui
          <lb/>sese in eius fidem et tutelam dederint destituere non videri id humanitatis
          <lb/>suae.</p><p n="60"> 60. Quod, si antiqua iura repetantur, intelliget Lodovicus ad se magis
          <lb/>quam ad eum id regnum iure pertinere quod per Aragonum reges, quibus
          <lb/>ipse successerit, ad quos regnum illud per Costantiam, Manfredi Siciliae
          <lb/>regis filiam quae Petri minoris Aragonum regis uxor fuit, ad se perveniat
          <lb/>Carolumque illum qui primo, pulso Manfredo, regnum invasit nullo iusto
          <lb/>titulo regnum tenuisse quod ante eum Henricus imperator, Rogerii primi
          <lb/>Siciliae regis gener, regnum illud haereditarium legitimo iure tenuerit; se
          <lb/>tamen, quamvis haec sciret, noluisse feminam vexare, existimantem maxime
          <lb/>iniquum esse quae Ladislao fratri legitime successerit, hanc regno exui.
          <lb/>Reginae obitum ab eo expectari satius fuisse, qua mortua, fortasse regnum
          <lb/>sine certamine ad se redisset.</p><p n="61"> 61. Monere ac rogare se uti ab incoepto
          <lb/>absistere in animum inducat eiusque amicitiam retinere quam inimicitias
          <lb/>experiri malit, quod si fecerit perpetuam sibi cum eo gratiam atque amicitiam
          <lb/>fore; sin aliter animatus sit, bellum paret. Cum his mandatis legatus
          <lb/>Neapolim profectus, postquam Alfonsum brevi venturum Iohannae significavit,
          <lb/>confestim ad Lodovicum accessit cui cum regis mandata exposuisset,
          <lb/>irritatus his multo magis, Lodovicus Alfonsum facere iniuste ait
          <lb/>qui ipsum eo regno expellere conetur quod, Carolo avo suo legitimo iure
          <lb/>a sacrosanta romana ecclesia concessum, ab eo iuste repetatur.</p><p n="62"> 62. Non
          <lb/>esse sibi obscurum Alfonsum non tam auxilium Iohannae ferre in animo
            <pb n="36"/>
          <lb/>habere quam eius regno occupare. Quod autem, inquit, possessionis 
          <lb/>antiquitatem spectari oportere, non esse ita, sed quo iure quove titulo quis
          <lb/>possideat: nam quae, vel iusto bello parta vel ab eo qui dandi potestatem
          <lb/>habeat, tradita sunt, haec iniuste possideri quis arguat? Non debere Alfonsum
          <lb/>ignorare id regnum a collegio apostolico summo omnium consensu
          <lb/>Carolo eius avo traditum olim fuisse. Coeterum illum dominandi libidine
          <lb/>omnia humana ac divina iura negligere; se tamen sperare Deum aequum
          <lb/>iudicem unde ius sit inde victoriam daturum; se vero neque denunciationibus
          <lb/>belli neque terroribus ullis susceptam expeditionem deserturum.</p>
        <p n="63"><lb/>63. Inter haec Iohanna de Castromaris recipiendo cogitare coepit
          <lb/>quod oppidum a Lodovico tenebatur: nimis enim propter propinquitatem
          <lb/>Neapoli imminebat. Itaque eo Braccium mittere cum copiis statuit. Isque
          <lb/>prima noctis vigilia cum exercitu clam hostibus profectus ante lucem ad
          <lb/>oppidum pervenit: cuius inopinato atque improviso adventu perculsis
          <lb/>oppidanis, antequam iis sui colligendi aut arma capiendi facultas daretur,
          <lb/>irruptione facta, oppidum praeter arcem primo impetu coepit ac diripuit;
          <lb/>nonnullos praeterea vicos circumiectos expugnavit praeda militi concessa.</p>
        <p n="64"><lb/>64. Quod simul atque Lodovico renuntiatum est, Fortiam cum equitatu
          <lb/>atque eo delectu quem raptim cogere potuit eo confestim mittit, qui
          <lb/>oppidanis auxilium ferat et Braccium, si possit, reditu intercludat. Cuius
          <lb/>consilio Braccius per exploratores cognito in his locis sibi haud diutius
          <lb/>morandum ratus, quod omnis circa ager hostilis esset quodque ea loca
          <lb/>adhuc militi suo ignota, antequam Fortia cum exercitu appareret, relicto
          <lb/>oppido atque omissa arcis oppugnatione, confestim abire inde constituit.</p>
        <p n="65"><lb/>65. Itaque secunda noctis vigilia instructo agmine, quasi ubique hosti
          <lb/>occursurus, secus mare iter faciens, Sarni fluminis ostia propinqua oppido
          <lb/>primum transgressus atque inde ad oppidum Turrim quod alii Octavii, alii
          <lb/>Graeci vocant a vini graeci copia, suos incolumes Neapolim reduxit. Qua
          <lb/>re cognita Fortia, cum nihil amplius posset proficere, in Aversanum, unde
          <lb/>iam moverat, rediit.</p>
        </div>
        <div type ="Book" n="II">
            <pb n="38"/>
          <head>LIBER SECUNDUS</head>            
        <p n="1"><lb/>1. Dum haec Neapoli aguntur, Alfonsus, cognito Lodovici animo, e
          <lb/>Sicilia digressus, ad Aenariam insulam, quam Ischiam vocant, classem
          <lb/>appulit iactisque ancoris in portu substitit. Quod postquam Iohannae
          <lb/>nuntiatum est, Iohannem Caratiolum cum nonnullis optimatum ei
          <lb/>obviam quam primum misit, qui sibi verbis suis de incolumi eius adventu
          <lb/>gratularetur, deinde gratias ageret quod se non deserendam in tantis
          <lb/>laboribus existimasset ac demum rogaret uti ad arcem maritimam, quae
          <lb/>in ipsius potestate esset, cum classe proficisceretur atque ibi tantisper
          <lb/>morari non gravaretur, donec quae pro eius adventu celebrando decreta
          <lb/>essent pararentur. Quae cum accepisset, Alfonsus ad eam arcem subito
          <lb/>concessit ibique constitit.</p><p n="2"> 2. Movit maxime Iohannem insigne quoddam
          <lb/>virtutis specimen, quod, et vultu et verbis, rex praeseferre videbatur,
          <lb/>atque illustrium virorum comitatus: siquidem, praeter milites ac navales
          <lb/>socios quorum ingens erat numerus, ad mille et quingentos, tum equestris
          <lb/>ordinis viros, tum regulos, partim ex Cathelonia atque Hispania, partim
          <lb/>e Sicilia, secum ad id bellum vexerat. Quae, tanta potentia conspecta, etsi
          <lb/>ipsi Iohanni nonnihil molesta erat, quoniam eius opes elevatura aut certe
          <lb/>obscuratura videbatur, tamen, reginae renuntiata, ingenti eam spe ac
          <lb/>laetitia repleverunt.</p><p n="3"> 3. Postridie paratis omnibus Alfonsus, cum ex arce
          <lb/>maritima in regiam accerseretur, Neapolitanis civibus obviam progressis
          <lb/>scaphisque completo portu, classem expediri exercitumque instructa acie
          <lb/>in adversum litus prodire iussit, simulachra quaedam navalis terrestrisque
          <lb/>pugnae invicem edentes, rem profecto dignam spectaculo, collustratoque
          <lb/>per hunc modum portu, puppibus ad litus conversis, in terram sub urbem
          <lb/>descensum est.</p>
        <p n="4"><lb/>4. Ad quem mox Braccius progressus vehementer inquit: «Rex, optavi,
          <lb/>ex quo ad me nominis tui fama pervenit, aliquod tempus accidere quo
          <lb/>mihi amicitiae tuae conciliandae opportunitas aliqua daretur. Postquam
          <lb/>vero ea mihi occasio et facultas data est, nihil profecto potius habui quam
          <lb/>ut ad te confestim proficiscerer constitutisque quam celerrime fieri potuit
          <lb/>domi rebus, in Campanum, quo me vocasti, accessi nulloque periculo aut 
            <pb n="40"/>
          <lb/>labore declinato, Neapolim contendi meorumque militum virtute hostium
          <lb/>ferocitatem ita repressi ut qui prius ante Neapolitana moenia quotidie
          <lb/>excurrentes hunc agrum incendiis ac populationibus vastabant, nunc vix
          <lb/>intra Aversae moenia se tutos existiment».</p>
        <p n="5"><lb/> 5. Ad ea paucis Alfonsus eius gratiam illum pridem consecutum, ob
          <lb/>egregiae virtutis famam, hanc vero non parum eius in matrem merita
          <lb/>auxisse, pro cuius salute quos labores quaeve discrimina subierit se satis
          <lb/>scisse: pergeret modo maioraque praemia quam sibi animo proponeret, si
          <lb/>belli exitus prosper foret, expectaret.</p><p n="6"> 6. Simul his dictis ad eam portam,
          <lb/>quae Capuam fert, ire pergit. Intranti urbem universa civitas visendi studio
          <lb/>ei obviam effusa: admirabantur autem non regalis corporis ornatum,
          <lb/>sed, in tanto aetatis flore, tantam virtutis opinionem; Hac multitudine
          <lb/>circunfusus, praeuntibus longo ordine sacerdotibus sacrumque carmen
          <lb/>canentibus, per singulas nobilium sessiones, inter saltationes et cantus, ad
          <lb/>arcem regiam pervasit. Quo simul atque eum ingressum Iohanna accepit,
          <lb/>ad palatii limina obviam progressa, postquam eum exosculata est, claves
          <lb/>portarum ipsius arcis ei illico, inspectantibus omnibus, tradi iussit.</p>
        <p n="7"><lb/>7. Deinde «gratias ago» inquit «superis qui dedere ut te in hoc regno
          <lb/>meo praesentem, praesens, intueri possim, qui mihi, absens, decori ac
          <lb/>saluti fuisti: fatebor namque ingenue me hanc urbem atque hoc regnum,
          <lb/>quod mihi reliquum fortuna fecit, beneficio tuo possidere. Nam postquam
          <lb/>Remundus cum classe auxilio venit, ea meditari atque agere non
          <lb/>destitit quae, mihi prospera, hostibus adversa existimaret. Nam, ut caetera
          <lb/>omittam, qua nocte coniurati Lodovico urbem prodere conati sunt, tandiu
          <lb/>anceps certamen cum hoste intra muros fuit donec Remundus, eodem
          <lb/>tumultu excitatus, cum navalibus sociis accurrit.</p><p n="8"> 8. Braccius vero, primo
          <lb/>adventu, non solum a procursationibus solitis Fortiam prohibuit, sed
          <lb/>etiam Castrummaris et alia quaedam loca circumiecta uno impetu coepit.
          <lb/>Quae beneficia, nisi maiora existimem quam possim verbis persolvere, ingratissima
          <lb/>profecto sim: ut autem me hisce auxiliis gravissimo obsidionis
          <lb/>periculo levasti, ita profecto adventu tuo omnem belli metum sustulisti.
          <lb/>Nam qua gravitate, quo consilio atque animi magnitudine praeditus sis,
          <lb/>ne nobis quoque Italicis ignotum est. Hunc ego certe diem, omnium qui
          <lb/>mihi ad hoc aetatis illuxerint, faustissimum ac felicissimum duco habeoque,
          <lb/>quo te, salutis ac dignitatis meae defensorem acerrimum, in hac urbe
          <lb/>mea meoque regno conspicio, cuius vel adventu ipso cives meos haud
          <lb/>mediocriter recreatos vides».</p>
            <pb n="42"/>
        <p n="9"><lb/>9. Ad haec Alfonsus: «Maxime,» inquit «regina, laetor subsidium
          <lb/>meum quem optabam rebus tuis fructum attulisse. Namque ut primum
          <lb/>legatus tuus, ad me in Sardiniam profectus, mihi labores ac discrimina
          <lb/>tua narravit, nihil profecto mihi potius fuit quam ut, missa classis parte,
          <lb/>te quamprimum ab obsidione vindicarem, quod periniquum censebam
          <lb/>me, in quem unum salutis tuae spem iecisses, discrimina tua negligere.
          <lb/>Postquam vero res tuas arctiores factas cognovi, praetermissa expeditione
          <lb/>corsa, ut te e tanto belli incendio eriperem, contendi. Quod ut praestare
          <lb/>possim mihi spondet causae tuae aequitas, quam rem multum in bello
          <lb/>valere compertum est».</p>
        <p n="10"><lb/>10. Facto orationi fine intra tecta concessit, regali opulentia atque
          <lb/>apparatu instructa. Sub meridianum tempus, postquam quieti indultum
          <lb/>est, ad Iohannam se contulit quae, universa civitate in laetitiam
          <lb/>effusa, intentis per moenia custodibus ne quid ab hostibus detrimenti
          <lb/>per dolum acciperetur, eius adventum festivis virginum ac nuptarum
          <lb/>choris celebrabat unaque cum ea variis sermonibus diem exegit.</p>
        <p n="11"><lb/>11.	Dehinc animum ad belli curas convertit, existimans esse dignitatis suae
          <lb/>aliquid se dignum adventus sui initio gerere, ne in expectationem, quam
          <lb/>de sese haud mediocrem concitarat, reginam et Dyrrhachinos frusta adduxisse
          <lb/>videretur; simul neu terror, hosti de se iniectus, in fiduciam mox
          <lb/>atque in contemptum verteretur, si per segnitiem tempus tereret.</p>
        <p n="12"><lb/>12. Itaque cum ei nuntiatum esset hostes ex Aversa pabulandi causa
          <lb/>egressos, Braccium eo cum copiis repente misit, Fortiam opprimi posse
          <lb/>arbitratus, si quam primum obviam iretur. Coeterum horum nihil Fortiam
          <lb/>fefellit. Namque id veritus, speculatores procul in diversa miserat, ne qua
          <lb/>vis incautum circumveniret uti palatos per agros milites colligendi spatium
          <lb/>esset.</p><p n="13"> 13. Itaque ut primum Braccius iis locis appropinquare coepit,
          <lb/>speculatores, citatis equis, hostem adesse Fortiae referunt. Quo nuntio
          <lb/>accepto, statim, ut rei ac temporis ratio poscebat, pabulatores vagos, dato
          <lb/>signo, cogit acieque, ut erat instructa, constitit. Braccius, ut sensit visos ab
          <lb/>hostibus antecursores Fortiamque minime falli posse, subito transversis
          <lb/>itineribus, ad Aversam agmen vertit, eo consilio ut illos reditu intercluderet.
          <lb/>At Fortia, ut advertit non apparere hostem, ratus id quod Braccius
          <lb/>cogitaverat, se facile Aversa excludi posse, citato agmine ad Aversam iter
          <lb/>rapit, pabulatoribus in mediam aciem coniectis.</p>
        <p n="14"><lb/>14. Procedenti mox nuntiatum est Braccium haud procul inde abesse
            <pb n="44"/>
          <lb/>protinusque conspectum est agmen. Conversus igitur ad suos Fortia:
          <lb/>«Videtis,» inquit «commilitones, in quem nos casum fortuna perduxerit.
          <lb/>Pugnandi necessitas iniecta est: festinat hostis ut iter nostrum occupet,
          <lb/>nec reditus patere iam videtur nisi quem ipsi ferro aperuerimus. Quam ob
          <lb/>rem quod animi ac roboris saepe ante hac in vobis expertus sum, id hodie
          <lb/>in hostem oportet repraesentetis». Militum animis hac brevi oratione confirmatis,
          <lb/>iter persequitur.</p>
        <p n="15"><lb/>15. Braccius, ordine Fortiani agminis prospecto, quo densiorem Fordae
          <lb/>aciem aequaret, quatuor acies confestim in unam contulit hostesque
          <lb/>assecutus a latere invadit. Hi vero receptus propinquitate freti et pugnabant
          <lb/>simul et procedebant iamque in conspectu Aversae res gerebatur cum, clamore
          <lb/>excitati oppidani, captis repente armis iubente Lodovico laborantibus
          <lb/>suis accurrerunt.</p><p n="16"> 16. Quorum accessu audentiores factos Braccius ad moenia
          <lb/>persecutus, postquam nihil profici posse animadvertit, receptui cecinit
          <lb/>Neapolimque copias reduxit. Post haec Braccius a Iohanna coepit contendere
          <lb/>uti urbem Capuam, quam ei ante adventum in stipendii conditionibus
          <lb/>pepigerat, traderet. Quae haud satis tutum arbitrata tam validum oppidum
          <lb/>tamque opportune situm externi ducis, imperii praesertim avidi, potestati
          <lb/>committi, eius postulata in dies differebat. Quod cum Braccius animadverteret,
          <lb/>eam rem perquam aegre ferens, ad Alfonsum querelam detulit.</p>
        <p n="17"><lb/>17. Is vero, etsi Iohannam haud temere in eam suspicionem incidisse
          <lb/>iudicabat, veritus si ea res pertinacius negaretur ne Braccium a
          <lb/>rebus suis abalienaret idque ad fidem suam pertinere arbitratus, reginae
          <lb/>multis verbis persuasit, Iohanne Caratiolo clam contra renitente,
          <lb/>ut quod Braccio promiserat praestaret: Capua, urbs pervetusta, agri
          <lb/>fertilitate et situ nulli Campanarum secunda.</p><p n="18"> 18. Hanc ab occidente
          <lb/>Vulturnus, amnis altus atque praerapidus, alluit, duabus egregii operis
          <lb/>e saxo quadrato turribus ponte iunctus, ab oriente, qua fere parte ad
          <lb/>Neapolim spectat, manu atque opera munitam. Eo profectus Braccius
          <lb/>absque controversia urbem in ditionem praeter arces accepit.</p>
        <p n="19"><lb/>19.	Coeterum arcium praefecti, nam duae sunt, una intra urbem, altera ad
          <lb/>exitum pontis sita, tradere arces renuebant nisi pecunia, quae iis pro custodia
          <lb/>debebatur, sibi primum numeraretur iniectaque est ob eam causam
          <lb/>nonnullis suspicio eam arcium praefectorum tergiversationem a Iohanne
          <lb/>Caratiolo ortam esse indignante, ut diximus, eam urbem Braccio tradi.
            <pb n="46"/>
          <lb/>Qua de re, cum certamen et altercatio orta esset, iis persoluta Alfonsi
          <lb/>opera quam postulabant pecunia, cum praesidio arcibus cessere.</p>
        <p n="20"><lb/>20.	Ea aestate nihil fere memorabile gestum est namque omne id tempus
          <lb/>aut excursionibus aut levibus proeliis aut comportandis in hiemem
          <lb/>necessariis consumptum est. Exacto vero autumno, quamvis media hiems
          <lb/>instaret, quod anni tempus quieti militum dari solet, cum accepisset Alfonsus
          <lb/>Acerras propter propinquitatem, neque enim plus octo milia passuum
          <lb/>ab Neapoli abest, ingentis rem momenti ad propulsandum bellum
          <lb/>vexandosque hostes esse, eo exercitum ducere instituit. Praeparatis itaque
          <lb/>omnibus oppugnationi necessariis contractisque undique copiis, in Acerranum
          <lb/>profectus est binisque castris positis urbem obsedit.</p>
        <p n="21"><lb/>21.	Acerrani, quanquam subito atque improviso eius adventu perculsi,
          <lb/>clausis portis, illico in muris apparuerunt stationibusque idoneis
          <lb/>quibusque locis dispositis propugnaculisque interiectis, subeuntes
          <lb/>hostes et scalas muro admovere conantes fortiter summovebant.</p><p n="22"> 22.
          <lb/>Quod cum Alfonsus animadverteret tormenta et machina admoveri
          <lb/>iussit magnoque militum labore urbem circumvallare aggressus est
          <lb/>iactoque vallo duplicem fossam obduxit, uti iis omnis auxilii spes adimeretur,
          <lb/>crebris inter utramque fossam turribus excitatis. Coeterum
          <lb/>oppugnatio omnis frustra erat, oppidanis fortiter contra tendentibus.</p>
        <p n="23"><lb/>23. Tandem tormentis muri parte quassata aegre resistebant cui tamen
          <lb/>malo sic occurrebant quod, quantum interdiu prociderat, tantundem munimenti
          <lb/>ex materia noctu sufficiebant. Hos autem labores eo constantius
          <lb/>ferebant quod Aversae oppido propinqui sese a Lodovico deseri non
          <lb/>posse confidebant.</p>
        <p n="24"><lb/>24. Qui, eorum discrimine cognito, ne oppidum ad bellum gerendum
          <lb/>tam opportunum amitteret, iis auxilium ferre statuit. Quibus cum iam non
          <lb/>aliter quam vi et armis subveniri pateretur oppidi circumvallabo, Fortiae
          <lb/>imperat uti cum omni exercitu, nisi quantum Aversae presidio sat esset, eo
          <lb/>per noctem proficiscatur. Isque confestim ad milites profectus, dissimulato
          <lb/>itinere ne quid hostes sentirent, corpora curari et aliquantum quieti
          <lb/>dari iubet, ne quid in his morae sit ubi facto opus fuerit consiliumque cum
          <lb/>paucis primorum ordinum communicat. Paratis itaque omnibus, tertia
          <lb/>noctis vigilia Acerras versus composito agmine, quasi hostes in conspectu
          <lb/>esset, iter facit et ad tria milia passuum ab oppido constitit.</p>
        <p n="25"><lb/>25. Quod postquam Alfonsus ex speculatoribus cognovit, confestim
            <pb n="48"/>
          <lb/>Iohannem Vintimillium, fortem atque impigrum virum, cum parte peditatus
          <lb/>et equitatus ad pontem, quem Casulae vocant, ei obviam mittit qui
          <lb/>illum transitu Clanii fluminis prohibeat. Isque celeriter profectus reperit
          <lb/>duas iam hostium acies cum aliquanto peditatu occupato ponte flumen
          <lb/>transisse missisque qui id Alfonso renuntiarent, lacessere hostes coepit
          <lb/>ut, si qua posset, vel eos qui transierant trans flumen repelleret vel transire
          <lb/>conantes arceret.</p><p n="26"> 26. Quibus Alfonsus renuntiabis, peditatum quem
          <lb/>egregium navibus vexerat statim ad eum summittit hisque aliquot equitum
          <lb/>acies addidit hancque omnem manum Nicolao Picinino, iam tum in re militari
          <lb/>claro, qui in magnum postea et singularem copiarum ducem evasit,
          <lb/>attribuit.</p><p n="27"> 27. Ipse interim opera custodiri et ne quid omnino detrimenti ab
          <lb/>oppidanis accipi posset observari praecipit. Omnibus pro tempore provisis,
          <lb/>relicto in castris Braccio cum parte copiarum, ipse cum ad pontem
          <lb/>contenderet suasit Braccius uti ipse potius in castris adversus oppidanos
          <lb/>maneret, se ad pontem ire sineret.</p><p n="28"> 28. Quod consilium cum omnibus
          <lb/>probaretur, dimisso Braccio, ipse in castris perstitit. Iamque interventu
          <lb/>Picinini perculsi hostes, ponte deserto, terga dare coeperant, cum interim
          <lb/>Braccius supervenit simulareque fugam suos praecipit ut hostes cis flumen
          <lb/>illidat. At Fortia, ut primum vidit temere hostes cedere, insidias veritus,
          <lb/>ab iis persequendis suos continuit ac fortissimo quoque in postremo
          <lb/>agmine collocato, Aversam iter rapuit.</p>
        <p n="29"><lb/>29. Quod cum Braccius animadverteret et ipse insidiarum metu,
          <lb/>emittere noluit qui persequerentur abeuntes. Et iam mille passus citatim
          <lb/>Fortia contenderat cum Iohannes Vintimillius, cum valida equitum manu
          <lb/>pontem transgressus, eum insequi coepit novissimosque assecutus, agmen
          <lb/>moratus est. Quo viso, Fortia suos ut quoad tuto possent et dimicarent
          <lb/>et progrederentur exhortatus, nunc agendo, nunc impetum hostium sustinendo
          <lb/>cum aliquantum processisset, Iohannes receptui cecinit ac citra
          <lb/>pontem suos reduxit.</p>
        <p n="30"><lb/>30. Dum haec ad pontem gerebantur, Xantus, Acerrani praesidii praefectus,
          <lb/>rei bene gerendae opportunitatem sibi datam arbitratus, cum subito,
          <lb/>eruptione facta, in opera impetum fecisset, haud magno negotio intra
          <lb/>moenia ab Alfonso repulsus est. Atque ita res utrobique feliciter gesta est.
          <lb/>Acerrani, Fortiae fuga comperta, etsi rebus suis diffidere coeperant, nihil
          <lb/>tamen animos remiserunt: qua murus disiectus erat materiam atque aggerem
          <lb/>continuo sufficiebant.</p><p n="31"> 31. Coeterum obsidio ad extremum et obsessis
          <lb/>et obsidentibus pariter gravis erat, Italico praesertim militi qui hac nostra
          <lb/>tempestate sub tecto hibernare consueverat, nec solum propter hiemis
            <pb n="50"/>
          <lb/>acerbitatem, sed quod, tum Clanii vicinitate tum naturali situ, circumiecta
          <lb/>regio plurimum aquosa est. Quod cum Alfonsus intelligeret, ne ibi diutius
          <lb/>tempus tereretur, oppidum undique summa vi, novis operibus adiectis,
          <lb/>oppugnare instituit.</p>
        <p n="32"><lb/>32. Dum haec parantur, Martinus pontifex maximus cardinales duos legatos,
          <lb/>alterum ad Alfonsum alterum ad Lodovicum mittit, quorum adventu
          <lb/>instituta oppugnatio dilata est ac de concordia inter Alfonsum ac Lodovicum
          <lb/>per eos agi coeptum. Cumque oppidum ob eam rem obsideretur negligentius,
          <lb/>Lodovicus, se nactum opportunitatem arbitratus qua Acerranis opem
          <lb/>ferret, qua intermissae custodiae erant plerosque in oppidum clam dimisit.</p>
        <p n="33"><lb/>33. Quo facto evenit ut Acerranis iam nihil amplius oppugnationem metuentibus
          <lb/>Lodovicus, quod legati decreverant, oppidum in eorum potestatem
          <lb/>tradere abnuerit. Qua de re permotus, Alfonsus oppidum totis viribus
          <lb/>oppugnare, uti iam constituerat, decrevit, nec legatus dissuadebat, rei novitate
          <lb/>animadversa: neque enim Lodovico fas esse, ducebat, interim dum
          <lb/>de compositione per legatos agebatur in obsessam urbem, praesertim
          <lb/>intermissa oppugnatione, militem transmittere.</p><p n="34"> 34. Et quanquam multis a
          <lb/>proelio abstinendum videbatur, quod, cum antea oppugnatio difficilis foret
          <lb/>eam auxilii accessione haud dubie difficiliorem futuram existimabant,
          <lb/>fortunam tamen experiri constituit quo se non impune lusum Acerrani
          <lb/>scirent.</p><p n="35"> 35. Accedebat alia ratio quod obsidionem, quae iam prope ad
          <lb/>extremum permagno militum labore perducta erat, in aestatem extrahi
          <lb/>nolebat, ne aut plus negotii postea haberet aut, si re infecta discederet, ea
          <lb/>expeditio frustra a se suscepta videretur, quod existimationis suae pluri mum
          <lb/>referre censebat.</p>
        <p n="36"><lb/>36. Itaque, paratis omnibus, oppidum undique oppugnari premique
          <lb/>summa vi coeptum. Quod cum oppidani animadverterent, ad oppidi tutelam
          <lb/>haud segniter concurrunt ingentesque lapides atque omnifaria tela
          <lb/>e muro in subeuntes iaciebant. Praecipua tamen iis propugnationis cura
          <lb/>circa muri ruinas erat, quod ab ea parte oppidum facilius superari posse
          <lb/>videbatur. Quod Xantus cum futurum providisset, oppidanis per stationes
          <lb/>dispositis, ad eius loci defensionem fortissimum quemque militem
          <lb/>collocaverat.</p>
        <p n="37"><lb/>37. Alfonsus sic exercitum diviserat: equitatus et sagittariorum magnam
          <lb/>partem muri ruinis opposuit iisque Bernardum Centiliam, praestantem
          <lb/>virum, praefecit; Guilielmo Moncatae pars oppidi, quae ad meridiem
          <lb/>spectat, cum parte copiarum oppugnanda est data. Equites desilire equis
          <lb/>iussi, partim ad Bernardum partim ad Gulielmum accessere; reliqui cum
            <pb n="52"/>
          <lb/>Braccio in equis constiterunt ut, quocunque opus esset, sine mora advolarent.
          <lb/>Caeterae pedestres copiae, ubi expedire visum est, per varia ante oppidum
          <lb/>loca distributae, uti uno tempore signo dato oppidani undequaque
          <lb/>premerentur.</p><p n="38"> 38. Forte ea nocte quae antecesserat, ingens imber campos
          <lb/>inundaverat solumque, suapte natura aquosum, adeo labefecerat ut nec
          <lb/>miles nec equus vestigio posset insistere, quae res magno incommodo
          <lb/>oppugnantibus cecidit.</p>
        <p n="39"><lb/>39. Xantus in medio pugnae ardore, per oppidum discurrens cum
          <lb/>oppidanorum manu et laborantes adiuvabat et segnius pugnantes accendebat.
          <lb/>Maiore tamen vi ea pars oppugnabatur quae muro nudata erat, sed
          <lb/>tanta erat eorum virtus quibus ea tuenda obtigerat ut nulla vi munimenta
          <lb/>superati possent. Multi in fossam ruentes graviter sauciati pedem referre
          <lb/>coacti sunt, nec ullum frustra telum in tantam multitudinem ab oppidanis
          <lb/>de muro coniici poterat.</p><p n="40"> 40. Dum acriter pugnatur, Guilielmus Moncata,
          <lb/>fossa ac vallo transmissis, ad munimenta avidius progressus, lapidibus
          <lb/>paene est obrutus, cum armorum gravitas et soli lapsus vestigium non
          <lb/>recipientis regrediendi facultatem adimeret. Blascus quoque, Passaniti
          <lb/>comes, gravi vulnere accepto, cum proelio excessisset, paulo post mortem
          <lb/>obiit.</p><p n="41"> 41. Cuius viri decessu Alfonsus graviter commotus, maiore conatu
          <lb/>oppidum adoriri parabat, quod cum legatus animadverteret, veritus, si oppidum
          <lb/>ira percitus debellaret, ne in oppidanos plus aequo saeviret, orare
          <lb/>eum vehementius coepit ut proelio finem imponeret suorumque labori
          <lb/>ac periculo parceret, non dubitare se, inquiens, simul atque responsio a
          <lb/>pontifice allata esset quam expectabat, quin Acerrani, cum bona Lodovici
          <lb/>venia, pontificis imperata facerent quod, si fortasse abnuerent, nullam se
          <lb/>pro iis veniam amplius petiturum.</p>
        <p n="42"><lb/>42. His verbis demollitus Alfonsus, ut erat natura mitis, etsi rem eo
          <lb/>deductam videbat ut oppidani diutius eius vim ferre non possent, receptui
          <lb/>cani iussit plerisque oppidanorum vulneratis, de Alfonsi quoque exercitu
          <lb/>plures sauciati, nonnulli etiam interfecti, in quibus Franciscus Panormithanus,
          <lb/>strenuus eques, qui fortiter pugnans cecidit.</p><p n="43"> 43. Post hanc pugnam
          <lb/>complusculi dies absque certamine exacti, id modo observatum ne quid
          <lb/>subsidii aut annonae ab hostibus clam deferri in oppidum posset donec a
          <lb/>pontifice nuntius cum litteris rediit. Quibus allatis, quod id pontifici placebat,
          <lb/>Lodovicus ex oppido praesidium sine certamine evocavit atque in
            <pb n="54"/>
          <lb/>legati potestatem tradi iussit.</p>
        <p n="44"><lb/>44. Quo recepto Alfonsus, Braccio cum copiis in hiberna Capuam
          <lb/>dimisso, Neapolim rediit. Haud multo post Tartalias, cuius fides Fortiae
          <lb/>suspecta erat, quod ab Alfonso equos quosdam dono acceperat et a Braccio
          <lb/>diligi videbatur, permittente pontifice, ut quidam auctores sunt, a Fortia
          <lb/>comprehensus est ac securi percussus. Interim, cum de componenda
          <lb/>regum controversia ageretur, indutiae factae. Quare legatis pontificis iussu
          <lb/>permissa, Lodovicus e Castromaris, cuius arcem adhuc tenebat, atque ex
          <lb/>Aversa praesidiis deductis, ea oppida in legatorum manu deposuit atque
          <lb/>inde Romam se contulit.</p><p n="45"> 45. Fortiae quoque et suorum saluti consultum
          <lb/>isque etiam Braccii opera in Iohannae atque Alfonsi gratiam et amicitiam
          <lb/>receptus, Beneventum, quod tenebat, accepta fide se recepit.</p><p n="46"> 46. Ea tempestate
          <lb/>Aquila, civitas in Marsis opulenta ac bellicosa quae ad Lodovicum
          <lb/>defecerat, Iohannae adhuc imperio rebellis erat. Quam cum sibi Braccius
          <lb/>ex foedere deposceret, Iohanna simul atque Alfonsus, neque enim
          <lb/>quicquam amplius a Lodovico metuebant, ut ad eam capiendam proficisceretur
          <lb/>permisere. Qui cum copiis profectus, plerisque circa oppidis castellisque
          <lb/>partim vi partim voluntate receptis commeatibusque interclusis,
          <lb/>castris propius admotis urbem ipsam arctissime obsedit.</p>
        <p n="47"><lb/>47. Et iam nihil prope hostile in omni regno videbatur praeter quam
          <lb/>Matheloni: id castellum, haud procul ab Acerris situm, ab Ottino Caratiolo
          <lb/>tenebatur. Erant in eo pedites trecenti qui nihil Campanis quietum
          <lb/>aut pacatum relinquebant; ipse quidem Otinus, Iohannae infensus,
          <lb/>vel ob eam maxime causam ferebatur quod illa Iohannem Caratiolum
          <lb/>sibi honore et dignitate praetulisset. Erat is quidem magna prudentia
          <lb/>atque elato animo, magnas etiam opes habebat, quapropter multos
          <lb/>et cives et populos auctoritate sua ad Lodovicum traxerat.</p><p n="48"> 48. Itaque
          <lb/>cum Alfonsus animadverteret Campanum agrum ab ea parte infestari,
          <lb/>uti eos a maleficio atque excursione deterreret, quicunque ex iis capiebantur,
          <lb/>in naves longas, in remigum supplementum dari imperavit.
          <lb/>Quo cognito, Otinus captivos omnes qui in eius potestatem veniebant,
          <lb/>exectis manibus ac naso mutilato dextroque oculo eruto, dimittebat.</p>
        <p n="49"><lb/>49. Atque ita contingebat efferatum ac nefarium bellum utrinque geri. In
          <lb/>hoc rerum statu, pestilentia urbem Neapolim graviter vexante, Iohanna
          <lb/>atque Alfonsus, qui urbi praessent cum praesidio relictis, sese Castrum maris
          <lb/>receperunt.</p><p n="50"> 50. Erat autem omnis ea regio, quantum a Castromaris
          <lb/>ad summum Minervae promontorium pertinet, Lodovico amica: necdum
          <lb/>enim ad Iohannae imperium fidemque redierat, quamvis e regno Lodovicus
            <pb n="56"/>
          <lb/>abscessisset. Proin ne quid inde incommodi rursum aliquando suboriri
          <lb/>posset, statuit Alfonsus in ea loca cum classe proficisci, id tempus maxime idoneum 
          <lb/>existimans iis populis expugnandis quo omnis auxilii spes iis
          <lb/>sublata videbatur: Lodovico enim summoto, non habebant qui eos milite
          <lb/>aut commeatu iuvarent.</p><p n="51"> 51. Itaque, accersita classe cum parte peditatus,
          <lb/>primum obsidere Vicum coepit, id enim oppidum Castromaris proximum
          <lb/>est eoque haud magno labore est potitus. Quo recepto et praesidio firmato,
          <lb/>ad Surrentum castra movit, quod oppidum non plus quinque milibus
          <lb/>passuum a Vico abest, coeterum situ atque opere multo munitius idque
          <lb/>machinis et tormentis adhibitis circumsedit.</p>
        <p n="52"><lb/>52.	Interea Massaei, quorum oppidum Surrento propinquum est, veriti
          <lb/>ne ad se postea duceretur exercitus, legatis missis, deditionem fecerunt.
          <lb/>Quibus rebus cognitis Amalfites, quae est altera pars eiusdem promontorii,
          <lb/>absque certamine et ipsi in deditionem venerunt. Ad quindecim milia
          <lb/>passuum id promontorium in mare portenditur ab oriente qua est Amalfis
          <lb/>et alia quaedam oppida, vitis, oleae, citri atque omni generis cultarum
          <lb/>arborum et frugum ferax, fontibus praeterea, situ, coeli salubritate atque
          <lb/>amenitate omnis italicae orae primum celeberrimumque; ab altera parte,
          <lb/>qua est Surrentum oppidum, vini suavissimi atque omnis pomorum generis
          <lb/>copia identidem memorabile, Minervae promontorium appellatum,
          <lb/>quod in eo olim templum esset Minervae sacrum.</p>
        <p n="53"><lb/>53.	Huic promontorio opposita est Caprearum insula, montana plurimum,
          <lb/>in cuius paene medio surgit mons editus undique praeruptus et
          <lb/>praeceps in mare despectans, secessu olim Tiberii Caesaris famosa, in quo
          <lb/>situm est oppidum eiusdem nominis munitissimum.</p><p n="54"> 54. Quod cum audisset
          <lb/>Alfonsus situs fiducia ab oppidanis negligentius custodiri, nocte intempesta
          <lb/>partem classis eo misit hique nacti locum custodibus vacuum, admotis
          <lb/>scalis, in murum primo pauci evasere, mox, ut tutum ac liberum ascensum
          <lb/>cognoverunt, certatim plures eodem conscenderunt atque oppidum, oppidanis
            <lb/>somno sepultis, ingenti clamore sublato invadunt.</p><p n="55"> 55. Quo casu tam
          <lb/>subito ac tam inopinato consternati oppidani, cum arma capere conarentur,
          <lb/>hostium multitudine celeriter oppressi, armis positis, praesidium admisere.
          <lb/>Simul omnis insula sine vi repente deditionem fecit.</p>
        <p n="56"><lb/>56. Interea Surrentini quos obsideri diximus, omni spe auxilii destituti
          <lb/>cum eorum res in dies vehementius coartarentur et ad obsidionem fames
          <lb/>accederet, conditionibus quas postulabant impetratis, praesidio intromisso,
          <lb/>in deditionem venerunt. Recepto Minervae promontorio, quod adhuc
          <lb/>pestilens morbus Neapolim afflictabat, Iohanna atque Alfonsus sese Caietam
            <pb n="58"/>
          <lb/>recepere, Artale Luna, cuius opera forti in oppugnatione Surrentina
          <lb/>usus fuerant, cum parte classis eius orae praesidio relicto.</p><p n="57"> 57. Tot fortibus
          <lb/>factis prosperisque fortunae successibus, Alfonsus, ad gloriae incrementa
          <lb/>natus, omnium regulorum animos in se convertit: itaque qui prius Lodovico
          <lb/>faverant, eius rebus desperatis, fortunam secuti, ad Iohannae atque
          <lb/>Alfonsi imperium brevi redierunt.</p>
        <p n="58"><lb/>58. Per eos dies Alfonsus legatos ad pontificem misit qui ius successionis
          <lb/>Iohannae rogatu peterent, quo impetrato, celeriter reversi sunt.
          <lb/>Per idem quoque tempus Fortia ad Alfonsus salutandi gratia Caietam est
          <lb/>profectus; idem fecere reguli qui Lodovicum secuti fuerant, erroris sui
          <lb/>veniam postulantes iisque omnibus venia perbenigne ab Alfonso data,
          <lb/>quanquam Iohanna aegre ferente tam facile iis ignosci: in id enim maxime
          <lb/>studebat, ut sibi clementiae atque humanitatis famam compararet idque
          <lb/>ad conciliandos sibi regulorum atque populorum animos vehementer
          <lb/>conducere existimabat.</p>
        <p n="59"><lb/>59. Ad hoc usque tempus Iohanna atque Alfonsus de communi sententia
          <lb/>res omnes bellicas atque urbanas administravere summusque inter
          <lb/>se consensus omnium rerum fuit.</p><p n="60"> 60. Caterum communis regnorum
          <lb/>pestis atque pernicies, invidia eam quae inter se erat, caritatem labefactare
          <lb/>paulatim coepit fideque mutua sublata in suspiciones atque exinde in
          <lb/>graves simultates ventum. Huiusmodi ferme causis Aversani, Acerrani,
          <lb/>Surrentini, Amalfites caeterique populi qui, vel vi vel voluntate, destitutis
          <lb/>Lodovici partibus deditionem fecerant, in Alfonsi verba iuraverant.</p>
        <p n="61"><lb/>61. Quod graviter ferens atque indignans Iohannes Caratiolus, quoniam
          <lb/>quantum auctoritatis ad Alfonsum accesserat, tantum eius auctoritati
          <lb/>atque opibus detractum existimabat, meditari coepit quonammodo dignitatem
          <lb/>suam tueri posset. 62.</p><p n="62"> Erat hic vir ingentis spiritus, nec ei consilium
          <lb/>in omnia vel pacis vel belli munera deerat, nec ferre aequo animo poterat
          <lb/>quenquam sibi apud Iohannam auctoritate et gratia praeferri. Ipse enim
          <lb/>cunctis regni regulis non anteire modo dignitate, verum etiam imperare
          <lb/>consuerat eratque omnibus maxime formidolosus.</p>
        <p n="63"><lb/>63. Itaque inter Iohannam et Alfonsum coepit suspiciones et inimicitiarum
          <lb/>causas serere. Facile vero credidit Iohanna: muliebris namque
          <lb/>sexus, ut natura imbecillior ac timidior, ita ad credendum pronior est
          <lb/>cumque in dies augescerent suspiciones et vereretur Iohanna neu, se in
          <lb/>Catheloniam missa, Alfonsus sibi regnum eriperet, dissimulata causa, e
          <lb/>Caieta Prochitam profecta est, quae insula perbrevis haud procul Puteolis
          <lb/>est sita, quasi ibi animi causa mansura. Ibi aliquot dies commorata, Puteolos
            <pb n="60"/>
          <lb/>petiit, ut inde Neapolim traiiceret.</p>
        <p n="64"><lb/>64. Quo audito, Alfonsus Neapolim reverti statuit: iam enim pestilentia
          <lb/>restincta erat terrestrique itinere ire maluit ut Capuam atque Aversam
          <lb/>urbem inviseret, nondum a se visas, cumque Capuam venisset quo magis
          <lb/>omnem Iohannae de se suspicionem ac metum adimeret, ad eam salutandam
          <lb/>Puteolos profectus est.</p><p n="65"> 65. Coeterum eius profectio eam potius
          <lb/>suspicionem auxit. Quapropter eo Capuam reverso, Iohanna mox Neapolim
          <lb/>pedibus petiit. Eius maxime celeritatis causa fuit quod verebatur,
          <lb/>si Alfonsus Neapolim praeveniret, ne sibi integrum non foret in arcem
          <lb/>capuanam, uti constituerat, se recipere neve cogeretur in arcem regiam
            <lb/>praeter eius voluntatem se conferre.</p><p n="66"> 66. Neapolim ingressae, cum secus
          <lb/>arcem regiam iter faceret, praefectus arcis occurrit sibique claves obtulit
          <lb/>cui illa, valetudinem causata, velle se aliquot dies in arce capuana esse,
          <lb/>inquit, mox, ubi convaluisset, reversura.</p>
        <p n="67"><lb/>67.	Alfonsus tam repentinam eius profectionem admiratus, se praesertim
          <lb/>inconsulto, ne quid illa novi machinaretur adversus se veritus,
          <lb/>confestim Neapolim profectus, in arcem regiam se recepit. Tum dissimulatae
          <lb/>ad eam diem suspiciones ac simultates paulatim detegi coeptae.
          <lb/>Nonnunquam tamen Alfonsus, ut suspiciones, si posset, elevaret ad eam
          <lb/>visendam ibat.</p>
        <p n="68"><lb/>68.	Inter haec Franciscus Arriginus, quem Alfonsus Romam miserat,
          <lb/>ad eum scribit se competisse vitae eius insidias parari eumque diem neci
          <lb/>suae destinatum esse quo ad Iohannam salutandam proficisceretur. His
          <lb/>permotus Alfonsus adversariorum conatibus obviam ire instituit et quoniam
          <lb/>Iohannem Caratiolum eius consilii auctorem fuisse acceperat sperabatque,
          <lb/>eo comprehenso, omnia prospere cessura, ut primum in regiam
          <lb/>accederet quo senatus die ire consueverat, distinere hominem constituit,
          <lb/>nec prius dimittere quam sibi capuanae arcis potestate facta Iohanna quae
          <lb/>vellet efficeret.</p>
        <p n="69"><lb/>69.	Existimavit Iohannam, eo viro absente ac veluti pignore fidei retento,
          <lb/>quae aequa forent haud repugnanter facturam, quod in eo sciebat esse omnem
          <lb/>reginae consiliorum summam. Itaque hunc haud multo post in regiam profectum
          <lb/>iussit in senatum ire, quasi magnum aliquid de regni statu consulturum,
          <lb/>neve ipse aut quisquam e suis ex arce egrederetur observari praecepit,
          <lb/>ne Iohanna illum detineri scire posset antequam ipse ad eam pervenisset.</p>
        <p n="70"><lb/>70.	His compositis ad Iohannam citatim proficiscitur, sed nihil horum
          <lb/>Iohannam latuit. Quidam enim Braccii notarius, ad Alfonsum profectus,
            <pb n="62"/>
          <lb/>ut sensit Iohannem ab Alfonso distineri, equo celeriter praevectus, rem ad
          <lb/>eam detulit simulque arcem capuanam a rege peti, eo animo quantum coniectura
          <lb/>consequi posset ut eam arce capta in custodiam traderet.</p><p n="71"> 71. Hoc
          <lb/>nuntio prope exanimata, quid ageret nesciebat, praesertim omnis consilii
          <lb/>eius auctore amisso neque enim dabatur in re tam subita tamque insperata
          <lb/>ullus consilio locus. Id tamen iis qui eam circumstabant in tanta rerum
          <lb/>perturbatione, in primis salutare visum est, portam advenienti claudere
          <lb/>protinusque omni arce tumultu completa, alii ad alia officia, prout cuique
          <lb/>vel ratio vel animus suppetebat, sine ordine sine imperio discurrebant.</p>
        <p n="72"><lb/>72.	In tanta trepidatione, cum Alfonsus medium iam pontem trangressus esset,
          <lb/>deiecta repente cataracta, exclusus est. Tum qui muros inscenderant, eum superne
          <lb/>lapidibus incessere coeperunt; quod ubi animadvertit, consilia sua prodita
          <lb/>suspicatus, praeverso celeriter equo, pedem retulit atque extra teli iactum substitit
          <lb/>parumque abfuit quin lapidis ictu, qui in tergum equi incidit, occubuerit.</p>
        <p n="73"><lb/>73.	Deinde civilem motum veritus, praesertim in viarum angustiis, in
          <lb/>forum boarium se recepit. Is enim locus visus est maxime idoneus, quod
          <lb/>erat late patenti campo, in quo magna vis hominum explicare se posset ac
          <lb/>si vis fieret manu rem gerere: erat enim ei adhuc ambiguum quonam id
          <lb/>cives animo laturi forent.</p>
        <p n="74"><lb/>74.	Inter haec Hispani Cathelanique, cognito regis sui discrimine, correptis
          <lb/>armis eo advolavere. Consternata tanto malo civitas, Dyrrachina
          <lb/>praesertim factio, nam Andegavinis id laetum acciderat, nec pro eo nec
          <lb/>adversus eum arma sumere audebat. Magna pars, domi sedentes, urbis
          <lb/>casum ingemiscebant levatos se externi belli metu in domesticum atque
          <lb/>intestinum incidisse. Nec ignorabant id mali ex invidia atque ex suspicione
          <lb/>ortum, quod nullae iniuriae extarent quae tam graves inimicitias inter
          <lb/>regem ac reginam parere debuissent.</p><p n="75"> 75. Plerique tamen officii causa, ne
          <lb/>quid plus aequo rex fortasse per iram faceret, eodem inermes convenere.
          <lb/>Hi neque saluti neque excidio propiorem unquam civitatem ullam fuisse
          <lb/>aiebant, si enim ipse ac Iohanna consentirent nullam urbem feliciorem
          <lb/>unquam fuisse, sin vero dissentirent nullam citius perisse, futuram inter
          <lb/>ipsos Dyrrachinos seditionem, revocaturos e Roma Lodovicum adversarios
          <lb/>simulque omne regnum belli incendio denuo conflagraturum, cum
          <lb/>utrique suos exercitus suosque duces habituri sint.</p>
        <p n="76"><lb/>76. In his colloquiis reliqua diei parte consumpta, cum nulli apparuissent
          <lb/>qui vim facerent in regiam se recepit. Postridie de reconciliatione
            <pb n="64"/>
          <lb/>per communes amicos agi coeptum et Alfonsus quidem rem
          <lb/>componi cupiebat, quod bello domestico in Hispaniam revocabatur,
          <lb/>ut Henricum fratrem e Iohannis Hispaniae regis potestate liberaret.</p>
        <p n="77"><lb/>77. Iohanna vero ab ea re prorsus aversa, etsi simulabat placere sibi de
          <lb/>concordia agi, continuo ad Fordam misit qui eum in gratiam receptum
          <lb/>oraret uti sibi circumventae atque oppressae quamprimum opem ferret.</p>
        <p n="78"><lb/>78. Cuius consilio cognito, Alfonsus quicquid militum equitumque habebat,
          <lb/>extra urbem qua Fortia venturus erat, exire iubet, ne ex arce capuana
          <lb/>Iohannam educeret aut in urbem irrumperet, navalibus sociis per varias
          <lb/>urbis stationes dispositis, Bernardus Centilia iis copiis praefectus.</p>
        <p n="79"><lb/>79. Non ignorabat Alfonsus tutius esse consilium copias in urbe contineri,
          <lb/>sed verebatur, si Iohannam cum Fortia abire pateretur, ne gravius
          <lb/>in se bellum concitaret. Cognito Fortiae adventu, Bernardus copias
          <lb/>in quatuor acies divisit hisque singulis ad eas vias quae ad urbem ferunt
          <lb/>dispositis, ne libera esset hosti procursatio, transversis tignis vallum
          <lb/>obiecit, ipse in primam progressus aciem, viam Acerranam qua Fortiam
          <lb/>adventare acceperat tenuit; qui dimicandi avidior, appropinquante Fortia,
          <lb/>priusquam sibi satis spectatae hostium vires essent, audacter congressus,
          <lb/>cum impetum ferre non posset, ad secundam aciem se recepit. Hic paulum
          <lb/>retardato hostili impetu, proelium redintegrari coeptum.</p><p n="80"> 80. Quod cum
          <lb/>Fortia animadverteret, ipse cum paucis in propinquos hortos clam digressus,
          <lb/>perfracto qui viae imminebat muro, subito hostibus a tergo improvisus
          <lb/>apparuit. Illi vero perterriti, cum et a fronte et a tergo premerentur
          <lb/>telisque praeterea et tormentis ex arce capuana peterentur, sese in fugam
          <lb/>coniecerunt.</p>
        <p n="81"><lb/>81.	Ea re conspecta, tertia acies et ipsa mox terga dedit quos hostes
          <lb/>persecuti prope omnes coeperunt. Quarta item acies, ut suos profligatos
          <lb/>sensit, saluti fuga consuluit: horum alii Capuam, alii in regiam arcem, citatis
          <lb/>equis, sese receperunt. In eo proelio prope omnis nobilitas capta est
          <lb/>quae Alfonsum officii causa secuta fuerat atque omne insuper militum
          <lb/>robur. Fortia deinde victoriam secutus, eodem impetu capuanam arcem ac
          <lb/>protinus urbem ingressus, Catelanos, Hispanos Siculosque omnes expulit
          <lb/>eorum hospitiis direptis.</p>
        <p n="82"><lb/>82.	Post haec de expellendo Alfonso cum Iohanna consilio habito
          <lb/>eaque primum parte praesidio firmata quae regiam arcem urbi iungebat,
          <lb/>ad Aversam obsidendam copias ducit, ex hoste amicus et dux factus ibique
          <lb/>castra ponit. At Alfonsus, clade suorum cognita, cum neque pecuniam
          <lb/>haberet unde novos exercitus compararet, neque classem paratamqua 
            <pb n="66"/>
          <lb/>acceptam iniuriam ulcisceretur, praesertim inimica civitate angi animo
          <lb/>coepit.</p><p n="83"> 83. Spes reliqua erat in ea classe posita quam a Barchinoniis ad
          <lb/>corsam expeditionem comparari sciebat et iam instructam esse existimabat.
          <lb/>Muniendae arci intentus, ad frumenta convehenda pecuniamque
          <lb/>conquirendam, in Siciliam mittit simul qui classi occurrant, si ea forte in
          <lb/>cursu esset iubeantque confestim Neapolim petere et quinam rerum suarum
          <lb/>status sit edoceant.</p>
        <p n="84"><lb/>84.	Oppidani veriti, si qua classis adventaret, ne per arcem in se immitti
          <lb/>hostes possent, quae arci opposita erant loca muro obducto firmavere,
          <lb/>arcis ipsius oppugnationem haudquaquam tentare ausi quod ea res,
          <lb/>propter naturalem situm ac munimenta adiecta, non unius diei, sed longi
          <lb/>temporis obsidio videbatur. Levia tamen proelia nonnunquam ex occasione
          <lb/>conserebantur.</p>
        <p n="85"><lb/>85.	Cum hic esset rerum status, classis e Catelonia, quintodecimo die
          <lb/>a clade accepta, profecta est: triremes decem et onerariae sex fuere. Eius
          <lb/>praefectus erat Iohannes Cardona, vir fortis atque impiger, qui, audita
          <lb/>modo apud Caietam rerum novitate et his quae regi ceciderant, solutis
          <lb/>continuo e portu navibus, in altum evectus est. Et primo quidem onerariae,
          <lb/>erat enim ventus vehemens, inter Capreas Aenariamque conspectae
          <lb/>Baias petierunt, ut quinam esset rerum status diligentius explorarent, dein
          <lb/>triremes secutae.</p><p n="86"> 86. Quibus cognitis repente Neapolim petiit expositisque
          <lb/>sub arcem navalibus sociis regis iussu castra posuit. Eius adventus
          <lb/>ut adversariis tristis ita Alfonso perquam laetus fuit. Itaque acceptam
          <lb/>iniuriam ulcisci posse confisus, castra confestim muniri, nequis in ea
          <lb/>ab hostium equitatu impetus fieri posset iussit.</p><p n="87"> 87. Locus est pro arce
          <lb/>regia quem Corizias vocant, late patenti campo, et ob id equiti maxime
          <lb/>opportunus; hunc Neapolitani ad primum classis conspectum, dispositis
          <lb/>per moenia armatis, occupavere, quod eum equitatu teneri posse existimabant
          <lb/>castrisque obequitantes hostem lacessebant.</p><p n="88"> 88. Non audebant
          <lb/>primo regii extra munimenta prodire utpote maritimis rebus assueti atque
          <lb/>equestrium proeliorum rudes, sed tantum sagittis ac lapidibus subeuntes
          <lb/>arcebant.</p><p n="89"> 89. Pauci tamen, quibus audacia maior erat, munimentis paulum
          <lb/>egressi, congredi coeperunt, qui, cum equitum impetum non sustinerent
          <lb/>saepiusque in castra repellerentur, Iohannes Cavus, qui inter primos ordinem
          <lb/>ducebat, ingenti audacia, «Quid est,» inquit «commilitones, quod ita
          <lb/>patiamur nostros ab hostibus pelli? An vero usque adeo animus viresque
          <lb/>nostrae tam brevi tempore consenuerunt ut tam paucorum equitum incursum
            <pb n="68"/>
          <lb/>ferre nequeamus? Si nemo est qui sequatur, vel solus in hostes
          <lb/>ibo neque patiar, quod in me fuerit, hoc dedecus nomini gentique nostrae
          <lb/>impingi».</p>
        <p n="90"><lb/>90. Haec ubi dicta, confestim e castris exilit seque hostibus obiicit.
          <lb/>Hunc primo pauci, mox plures secuti, non solum hostes submoverunt,
          <lb/>verum etiam toto campo praecipites in urbem compulerunt. Post haec
          <lb/>doliis plerisque lapide repletis hisque pro muro obiectis adversus equorum
          <lb/>incursus, per vitem, quae domus cuiusdam parieti ab exteriori parte
          <lb/>adiuncta erat, quasi per scalas in muros ascensum portaque, quam Petrutiam
          <lb/>appellant, deiectis propugnatoribus quos timor invaserat, ob effusam
          <lb/>suorum fugam eodem impetu capta continuoque excisa trabe patefacta
          <lb/>est.</p><p n="91"> 91. Tum certatim e castris ad eandem portam concursum quae cum
          <lb/>praeter spem repente contigissent, Alfonsus navalium sociorum partem,
          <lb/>classem inscendere praefectumque a mari urbem adoriri imperat isque
          <lb/>cum classe celeriter profectus – nondum enim urbs a mari moenibus
          <lb/>cincta erat – et maior civium pars, clamore excitata, ad portam Petrutiam
          <lb/>contenderat paucis frustra renitentibus, facile in terram descendit hostesque
          <lb/>inde propulit.</p>
        <p n="92"><lb/>92. Petrus quoque regius frater ab alia parte urbem aggredi iussus, uti
          <lb/>a diversis partibus uno tempore lacessiti oppidani facilius opprimerentur,
          <lb/>divi Nicolai templum, adversus arcem situm et item turrim, quae moli
          <lb/>imminebat, admotis scalis occupavit ingressusque urbem pavorem ac trepidationem
          <lb/>perculsis auxit. Ita quantum urbis patet ab arce regia ad Petri
          <lb/>martyris templum una prope excursione captum est. Ad haec proximis
          <lb/>tectis iniectus ignis reliqua deinceps aedificia extemplo corripuit longiusque
          <lb/>effusus magnam urbis partem, vento adiuvante, hausit.</p><p n="93"> 93. Tum tota
          <lb/>simul urbe trepidari concursarique coeptum, nocturno tumultu terrorem
          <lb/>augente. Et alius quidem alio, ut quisque periculo proximus erat aut clamore
          <lb/>excitabatur, accurrebat. Omnia passim fugientium puerorum aut
          <lb/>feminarum fletibus personabant.</p><p n="94"> 94. Paulum tamen suppressit impetum
          <lb/>Francisci Mormini interventus qui cum aliquanto equitatu invectus regios
          <lb/>repulit. Quod cum Petrus regius frater animadverteret, repressa suorum
          <lb/>fuga, pugnam redintegravit parvoque certamine hostes in fugam vertit,
          <lb/>quibus ad clivum usque pulsis. Reliqua pars noctis quieti data. Fuit autem
          <lb/>huius procellae tanta ac tam repentina vis ut ei resistere Iohanna nulla
          <lb/>vi aut consilio potuerit. Prius enim irruptionem in urbem hostes fecere
          <lb/>quam Fortia, quem confestim appulsa classe accersiverat, ex Aversa veniendi
            <pb n="70"/>
          <lb/>spatium habuerit.</p><p n="95"> 95. Neque enim tam subito obsidionem deserere
          <lb/>et copias adducere potuerat. Illa tamen ad eum continue nuntios dimittebat
          <lb/>et ut ad ferendam opem captae urbi sibique prope iam obsessae
          <lb/>contenderet, flagitabat.</p>
        <p n="96"><lb/>96. His nuntiis permotus Fortia omissa obsidione Neapolim profectus
          <lb/>est primaque luce urbem ingressus ad Divae Clarae templum, citato
          <lb/>equo, advolat; iam enim proelium, quod interventu noctis sublatum fuerat,
          <lb/>renovari coeperat eiusque adventu primo hostilis impetus paulum
          <lb/>retardatus est. Coeterum equorum usus vel nullus vel exiguus erat. Regii
          <lb/>enim continenter, perfossis intrinsecus domibus, facile equites lapidibus
          <lb/>et omni telorum genere e tectis summovebant interiectisque trabibus vias
          <lb/>praecluserant.</p><p n="97"> 97. Quod cum Fortia animadverteret, confestim equites
          <lb/>desilire equis iubet pedibusque rem gerere. Nitebatur eques claustra perfringere.
          <lb/>Coeterum urgente post munimenta multitudine, omnes conatus
          <lb/>frustra erant. Pugnabatur eodem tempore diversis urbis partibus et iam
          <lb/>quicquid a portu ad clivum pertinet in Alfonsi potestatem redactum erat.</p>
        <p n="98"><lb/>98. Itaque Fortia cum nihil se proficiscere pugnando animadverteret
          <lb/>timeretque ne quo civili motu a tergo exorto reditu intercluderetur, quod
          <lb/>pauci admodum cives eum secuti fuerant, aliquot paucis in pugnantium
          <lb/>speciem relictis, ne eius discessus similis fugae videretur, ad cogendam
          <lb/>reliquam suorum manum proficisci simulavit regressusque ad capuanam
          <lb/>arcem, Iohannam, rebus suis diffidentem atque ut e periculo eriperetur
          <lb/>orantem, Pomilianum vicum primo, deinde Nolam traduxit.</p><p n="99"> 99. Fortia
          <lb/>digresso, equites quos reliquerat, paulatim cedere coeperunt. Quibus
          <lb/>pulsis reliqua pars urbis, praeter arcem capuanam, nemine iam resistente
          <lb/>una modo excursione capta et direpta est. Optimates ad quos incendium
          <lb/>non pervenerat, consternati in tecta diffugerant ibique abditi communem
          <lb/><lb/>calamitatem deplorantes, ultimum patriae casum expectabant.</p>
        <p n="100"><lb/>100. Coeterum Alfonsus, etsi iustam eius iram existimabat, tamen
          <lb/>antiquae urbis casum miseratus, incendiis parci iussit, ultionis satis datum
          <lb/>arbitratus, ut adversarii scirent sibi cum rege non ignavo rem esse; deinde
          <lb/>ne Fortiae pro arbitrio evadendi in urbem potestas esset, arcem capuanam
          <lb/>obsideri atque oppugnari praecepit.</p><p n="101"> 101. Huic arci praeerat Xantus ille, de
          <lb/>quo supra in acerrana obsidione mentionem feci, sed hunc multa incommoda
          <lb/>circumstabant: materiae inopia qua turres murosque contabularet,
          <lb/>arci propinquae domus in quibus dispositi sagittarii propugnatores in
          <lb/>muro consistere non sinebant, tum frumenti inopia, quod tanto praesidio
          <lb/>vix paucis diebus suffecturum videbatur namque repentinus et improvisus
            <pb n="72"/>
          <lb/>casus nec munimenta ulla nec rem frumentaria provideri permiserat.
          <lb/>Itaque aegre resistebat oppugnantibus.</p>
        <p n="102"><lb/>102. Cognito eius discrimine Fortia, paucis post diebus ex Nola regressus,
          <lb/>ad mille passus ab urbe castra posuit ut, si qua posset, commeatus in
          <lb/>arcem importaret. Coeterum paucitati suorum diffisus quod munimenta
          <lb/>arci obiecta erant auxilii modo spem dabat. Cum hic esset rerum status
          <lb/>quidam ad Fortiam in castra venit spemque Aversae recipiendae praebuit.</p>
        <p n="103"><lb/>103. Itaque motis propere castris Aversam profectus, arcem a Iacobo Pertusio,
          <lb/>eius praefecto, per proditionem recepit quod consilium civitas sequi
          <lb/>mox coacta est neque enim iis aliter facere licebat cum per arcem liber in
          <lb/>oppidum transitus Fortiae daretur: haud enim is equitatus Alfonso erat
          <lb/>qui sfortiano equitatui opponi posset.</p><p n="104"> 104. Eius urbis amissio permagno
          <lb/>incommodo Alfonsi rebus accessit ob propinquum maxime adversariorum
          <lb/>receptum. Fortia, urbe atque arce praesidio firmatis ipsoque successu
          <lb/>acrior factus, cum Neapolim revertisset in eodem quo prius consederat
          <lb/>loco castra posuit ubi, cum cerneret se frustra tempus terere, irrito incoepto,
            <lb/>Aversam rediit.</p><p n="105"> 105. Quod postquam Xantus animadvertit et
          <lb/>iam non commeatus modo, sed etiam tela deesse coepissent sciretque
          <lb/>Alfonsum decrevisse totis viribus arcem oppugnare ac desperaret,
          <lb/>propterea arcis infirmitate, posse resistere, suam et sociorum salutem
          <lb/>pactus, deditionem fecit.</p>
        <p n="106"><lb/>106.	Iohanna interea Aversam concesserat, simul quo spem obsessis
          <lb/>daret, simul quod ea urbs novandis Neapoli rebus propter propinquitatem
          <lb/>opportunior videbatur. Multa illam simul angebant amissam urbem ac patriae
          <lb/>casum reputantem, sed in primis Iohannis Caratioli desiderium cuius
          <lb/>consilio atque opera forti et fideli in rebus summis minimisque utebatur.</p>
        <p n="107"><lb/>107.	Itaque de captivorum commutatione agere statuit in eas se calamitates
          <lb/>prolapsam existimans quod eo viro caruisset. Nec renuit permutationem
          <lb/>Alfonsus receptisque sine pretio Bernardo Centilia ac Remundo
          <lb/>Pirilione qui pro uno Iohanne offerebantur caeterisque captivis qui in
          <lb/>Fortiae manu erant, parvo pretio redemptis, Iohannem dimisit.</p>
        <p n="108"><lb/>108.	Post haec Michael Coza, Iohanni Caratiolo inimicus, ad Alfonsum
          <lb/>venit eique Aenariae occupandae spem attulit. Aenaria insula est, quam
          <lb/>Isclam vocant, duodeviginti milibus passuum a Neapoli abest, a continenti
            <pb n="74"/>
          <lb/>non plus quatuor, opulentior quam pro parvitate. In eius paene medio
          <lb/>se attollit mons mirae altitudinis qui olim, ut ferunt, ad Aetnae similitudinem,
          <lb/>terrificos in coelum ignes per noctem evomere solebat; reliqua pars
          <lb/>plurimum plana est, incolas habet piscatoriae ac maritimae arti assuetos.</p>
        <p n="109"><lb/>109.	Contra hanc insulam ad teli iactum mons est mille ferme passus
          <lb/>in altitudinem eminens ac tantundem circuitu ambiens, parvo ponte insulae
          <lb/>coniunctus, ille quidem praeruptus et confragosus atque uno tantum et
          <lb/>eo quidem perangusto atque arduo calle pervius. In eius fastigio situm est
          <lb/>oppidum totam montis planitiem occupans. Ad radices situs est viculus
          <lb/>unde per obliqua et anfractus oppidum aditur. In eo spatio tres turres interiectae
          <lb/>aditum claudunt; domus oppido pro moenibus sunt.</p>
        <p n="110"><lb/>110.	Oppidani in duas factiones et ipsi divisi erant quarum altera Coxia
          <lb/>altera Manotia appellabatur. Coxiae factionis princeps erat Michael is quem
          <lb/>modo nominavi isque multum apud Aenarienses poterat, non modo propter
          <lb/>clientelas, verum etiam propter Prochitae quam tenebat vicinitatem. Hic
          <lb/>regem docuit id oppidum subito atque improviso adventu opprimi posse,
          <lb/>quod oppidani naturali situ freti, circa oppidi custodiam negligentiores
          <lb/>essent, pontem quo iunctum est insulae oppidum noctu clam occupari
          <lb/>facile esse; quo occupato ac reciso, omni auxilii spe quam in insulae accolis
          <lb/>haberent sublata, mari circumsessos aut ferro aut fame superari posse.</p>
        <p n="111"><lb/>111.	Alfonsus homine collaudato eiusque opera impensius postulata, ea
          <lb/>quae secuta est nocte cum triremibus misit qui pontem occuparent, simul
          <lb/>qui quanta foret maris altitudo ad ima rupis explorarent, ut sciret an onerariae
          <lb/>naves salvis carinis eo usque subire rupem possent ut navales socii
          <lb/>ac milites in ipsa non incommode exponerentur iique intempesta nocte,
          <lb/>ut iussi fuerant, profecti, non sentientibus oppidanis, pontem subito occupavere.
          <lb/>Alii explorato fundo ad regem quamprimum reversi pontem occupatum
          <lb/>atque intercisum et cum onerariis ad rupem satis tuto accedi posse
          <lb/>renuntiarunt.</p><p n="112"> 112. His rebus cognitis et ipse, paucis consciis, ad insulam
          <lb/>profectus est ut eadem quae acceperat oculis spectaret. Indeque celeriter
          <lb/>reversus, omnibus ad oppugnationem oppidi comparatis, insulam repetit
          <lb/>onerariis quibus opera bellica vehebantur subsequi iussis. Oppidani, ut
          <lb/>pontem occupatum classemque adesse conspexerunt, aliquandiu attonitis
          <lb/>similes constitere, receptis deinde animis, idoneis quibusque locis armatos
            <pb n="76"/>
          <lb/>ac tormenta per oppidum disposuere.</p><p n="113"> 113. Profectis navibus Alfonsus,
          <lb/>priusquam pugnae signum proponeret, per praecones pronuntiari iussit se
          <lb/>oppidanis potestatem facere mittendi ad se quos vellent e suis, si forte res
          <lb/>sine vi ac certamine componi posset. Itaque oppidani duos, accepta fide,
          <lb/>ad se miserunt iisque in mandatis dedere ut tantummodo regem audirent,
          <lb/>audita ad se referrent.</p>
        <p n="114"><lb/>114.	Hos ad se profectos pluribus verbis ad deditionem hortatur ac
          <lb/>docet non ita iis loci situ confidendum esse ut vim eius quam benignitatem
          <lb/>experiri malle debeant: satis sibi exempli esse debere depulsum modo
          <lb/>Neapoli Fortiam et ipsam Neapolim vi captam, quae tanta civitas si eius
          <lb/>viribus obsistere non potuit, qua tandem spe freti Aenarienses ei resistere
          <lb/>se posse confidant? Non esse ei cum regina bellum, quam pro matre
          <lb/>haberet et coleret, sed cum iis qui, invidia stimulati, adversus se reginam
          <lb/>concitaverint, nec descituros eos a regina, si cum eo consenserint, sed ab
          <lb/>iis, qui privati commodi et ambitionis causa eam a se abalienaverint, nihil
          <lb/>se eorum viribus detracturum, tantum petere ut, positis armis, eius praesidium
          <lb/>in oppidum atque arcem reciperent.</p>
        <p n="115"><lb/>115.	Ab hoc sermone legati in oppidum regressi, cum nihil respondissent
          <lb/>atque haec ad suos perlaturos dicerent, senatu coacto, quae
          <lb/>ab Alfonso acceperant retulere. Quae cum Christophorus Manotius
          <lb/>audisset, adversae factionis princeps, ira succensus confestim factionis
          <lb/>suae homines iubet secedere et eos qui suaderent pro hostibus habere
          <lb/>atque interficere. Quo terrore adacta Coxia factio cum adversari non
          <lb/>auderet, et ipsi ad oppidi tutelam omissa pacis mentione coierunt.</p><p n="116"> 116.
          <lb/>Alfonsus, cum nemo responderet et per clamores dissonos rem adversae
          <lb/>parti non placere coniectaret frequentioresque ad defensionem
          <lb/>oppidanos convenisse animadverteret, experiri vim statuit. Itaque extemplo
          <lb/>Iohannem Cardonam ad Mariae aedem, quae e regione oppidi
          <lb/>sita erat, cum navium et copiarum ducibus convenire una cum iis de
          <lb/>ratione oppugnationis consilium capturus. Nam caeteri insulae accolae,
          <lb/>ut pontem intercisum cognovere, haud cunctanter deditionem fecerant.</p>
        <p n="117"><lb/>117.	Omnibus, uti imperatum erat, eo profectis, oppidanorum primo
          <lb/>pertinaciam detestatus, proelium sic instituit: navim unam caeterarum
          <lb/>maximam ad eam rupis partem quae ad septentrionem vergit, tris ad
          <lb/>eam quae orientem spectat, quatuor reliquas ad eam quae in meridiem ire
          <lb/>praecipit; rostratas duas maiores cum totidem minoribus ad suburbium
          <lb/>quod ostendi ad imam rupem situm oppugnandum. His ita constitutis
            <pb n="78"/>
          <lb/>et comprobatis ad ea paranda quae reliqua erant continuo discessum.</p>
        <p n="118"><lb/>118.	Interea oppidani ea loca quae minus difficulter subiti ab hostibus posse
          <lb/>videbantur munierunt, feminis atque iis qui imbecillioris aetatis erant, procul
          <lb/>a proelii tumultu in arcem missis, ad suburbium quoque turresque interiectas
          <lb/>qui tuerentur missi; reliquum diei ac noctis tempus quieti datum.</p>
        <p n="119"><lb/>119.	Ubi altera dies illuxit propositum pugnae signum ad quod tantus
          <lb/>hominum clamor in coelum sublatus est quantum vix oppidanorum aures
          <lb/>ferre potuerunt. Tum naves ad destinata loca remulco agi coepte primaque
          <lb/>omnium Generii navis ad praestitutum locum puppim appulit pontemque
          <lb/>in rupem exposuit. Cumque intueretur Alfonsus Campi Rotundi navem,
          <lb/>quod ad septentrionem mare aestuosius erat, non posse in rupe pontem
          <lb/>sistere, tris expeditos iuvenes ad se vocat atque iis mandat uti, in rupem
          <lb/>transgressi, funem quo pons illigatus erat ad virgulta quaedam procul visa
          <lb/>deligarent.</p><p n="120"> 120. Quo facto duo ex iis quibus audacia maior erat per abrupta
          <lb/>atque avia quaerere aditum ad oppidum coepere, multi namque anfractus
          <lb/>erant quibus furtim ad fastigium niti posse videbantur. Ii postquam
          <lb/>paulum processere, in rupem adeo rectam atque suspensam inciderunt
          <lb/>ut aegre tentabundi manibusque murices et virgultia circa rupem extantia
          <lb/>amplexi, ad cacumen evaserint.</p><p n="121"> 121. Forte tum evenerat ut, e duobus
          <lb/>custodibus quibus ea pars custodienda contigerat, nam quod locus ipse
          <lb/>munitissimus erat idcirco minus suspectus ab hoste habebatur, alter ad
          <lb/>eum locum perrexisset ubi Christophorus Manotius laborans pugnabat.</p>
        <p n="122"><lb/>122. Hoc igitur uno intercepto et caeso, locum clam oppidanis capiunt
          <lb/>tacitique subsistunt donec alii quidam eorum audaciam imitati eodem
          <lb/>conscenderunt. Interea navales socii strenuo saltu in rupem exilientes,
          <lb/>obiectis clipeis contra lapidum ictus ad oppidum scandere contendebant.</p>
        <p n="123"><lb/>123. Coeterum ea vis hominum fuit simul e navibus exire certantium
          <lb/>ut Generiae ac Caesaraugustanae navium prae nimio pondere, effractis
          <lb/>pontibus, complures in mare prolapsi interierint. Ex quo contigit reliquos
          <lb/>non aliter quam per propinquas naves exilire in rupem posse. Navi quoque
          <lb/>Pisanae, cum eadem fortuna accidisset, quinque ex ea enecti sunt. At qui in
          <lb/>Campi Rotundi nave erant et caeteris quae ad eandem partem se contulerant
          <lb/>in terram egressi, ad oppidum per ardua et confragosa enitebantur.</p>
        <p n="124"><lb/>124. Oppidanos natura loci adiuvabat quod rupes adeo proclivis erat
          <lb/>ut non emissa modo tormenta, sed etiam saxa pondere suo prolapsa gravissime
          <lb/>in hostes inciderent. Itaque multos audacius subeuntes vulnerabant.
          <lb/>Quod cum Alfonsus intueretur, ut eos inde averteret ad suburbium
          <lb/>oppido subiectum celeriter contendit. Oppugnabatur oppidum summa via 
            <pb n="80"/>
          <lb/>mari, nec minus ab insula omni tormentorum genere adhibito.</p>
        <p n="125"><lb/>125. Oppidani, ut videre suburbia ab hostibus peti, ad eam partem
          <lb/>tuendam haud segniter ierunt. Quo viso Alfonsus confestim scapham
          <lb/>ingressus propius accessit quo suos ad pugnandum alacriores redderet,
          <lb/>ad animandos in proeliis milites regis conspectum multum valere non nescius.</p>
        <p n="126"><lb/>126. Inter haec simul qui oppidum clam introierant, simul qui tecta
          <lb/>proxime subibant, contempta hostium paucitate, clamores tollunt. Itaque
          <lb/>oppidanis ancipiti casu consternatis cum stationes deseruissent, palatium,
          <lb/>quod pro muro erat, primo captum, deinde per oppidum discursum.</p>
        <p n="127"><lb/>127. Cum autem Alfonsus suburbia petens in scapham descendisset,
          <lb/>prae multitudine conscendentium conversa in latus scapha, ipse in mare
          <lb/>armatus excidit adissetque in tanto tumultu vitae periculum, nisi quidam
          <lb/>nandi periti eum fundo obluctantem confestim ex undis excepissent.
          <lb/>Vicum deinde defensoribus vacuum nactus, nullo repugnante coepit.
          <lb/>Et iam regii casus fama, quae semper in peius efferri solet, plerosque
          <lb/>iam oppidum ingressos ad curam salutis suae revocaverat.</p><p n="128"> 128. Quem
          <lb/>postquam incolumem subeuntem oppidum videre confestim reversi,
          <lb/>oppidanos arma ponere coactos diripuere. Per hunc modum, intra horam
          <lb/>ferme quintam ex quo pugnari coeptum fuerat, debellatum est oppidum.
          <lb/>Restabat arx in quam multi se oppidani salutis causa receperant, munitior
          <lb/>quam quae uno impetu ac proelio capi posse videretur. Stationibus itaque
          <lb/>circa eam dispositis ne qua inde eruptio fieret, caetera diei ac noctis pars
          <lb/>quieti data.</p>
        <p n="129"><lb/>129. In eo proelio multi utrinque desiderati sunt, plures etiam vulneribus
          <lb/>affecti. Postridie Alfonsus, cum clementia sua in victos uti statuisset,
          <lb/>captivos omnes liberari iisque domos restitui iussit. Qua re cognita qui
          <lb/>in arcem confugerant, salutem pacti, deditionem fecerunt. Recepta arce
          <lb/>eaque praesidio firmata, Neapolim rediit, e tam muniti naturali situ oppidi
          <lb/>expugnatione ingens nomen et gloriam adeptus.</p>
        </div>
        <div type ="Book" n="III">
            <pb n="82"/>
          <head>LIBER TERTIUS</head>
        <p n="1"><lb/>1. Iam hiems instabat cum litterae ad Alfonsum delatae sunt quibus
          <lb/>in Hispaniam accersebatur. Namque inter Iohannem, Hispaniae regem,
          <lb/>ac fratres eius oborta contentio ac discordia eo usque creverat ut a profectione
          <lb/>absistere nullo modo posset. Inimicitiarum causa fuerat quod
          <lb/>Iohannes Henricum, Alfonsi fratrem cui Galletiae principatus obtigerat,
          <lb/>in custodia tenebat, propterea quod is Catharinam sororem se invito uxorem
          <lb/>ceperat, quae cum existimaret non passurum fratrem ut illi nupta
          <lb/>esset cui maxime cupiebat, magnis itineribus in Aragoniam clam fratre
          <lb/>contenderat.</p><p n="2"> 2. Itaque constituit in Cateloniam quamprimum traiicere
          <lb/>iisque convocatis quorum consilio utebatur, profectionis suae necessitudinem
          <lb/>pluribus verbis disseruit.</p><p n="3"> 3. Post haec ad res ordinandas conversus,
          <lb/>Petrum fratrem summae rerum praefecit, multis summa nobilitate et
          <lb/>consilio viris, quorum consilio in rebus administrandis uteretur, ei adhibitis
          <lb/>et, quo non minus armis quam consilio partum regnum firmaret,
          <lb/>non exiguum peditum atque equitum numerum ei attribuit neve duces
          <lb/>deessent per quos res bellicae, si opus foret, gererentur: Iacobum Caudolam
          <lb/>ac Berardinum Cardam, homines rei militaris peritissimos, mercede
          <lb/>conductos, hi ad mille equites ducebant, apud eum reliquit, cives ut in fide
          <lb/>et officio permanerent fratrique obtemperarent exhortatus.</p><p n="4"> 4. Imprimis
          <lb/>vero palam professus est non esse ei in animo reginam regno spoliare, sed
          <lb/>tantum efficere atque eniti ne per invidiam atque odium eorum qui apud
          <lb/>illam gratia atque opibus pollerent ex eo regno pelleretur quod a se, fugato
          <lb/>reginae hoste, pacatum esset quodque sibi, post reginae mortem, successionis
          <lb/>iure deberetur tantumque abesse ut eam vellet regno exuere ut nihil
          <lb/>aeque optaret quam ut, positis certaminibus atque inimicitiis, cum illa in
          <lb/>gratiam rediret.</p><p n="5"> 5. Simul spe celeris reditus facta omnibusque diligenter
          <lb/>provisis Caietam traicit eique Antonium Lunam cum praesidio praeficit
          <lb/>confirmatisque civium animis cum duodeviginti rostratis ac onerariis duodecim
          <lb/>in altum evehitur.</p>
        <p n="6"><lb/>6. Vixdum e Caietae conspectu classis abscesserat cum subito exortus
            <pb n="84"/>
          <lb/>Africus naves dispulit: ipse cum paucis rostratis summo remigum labore
          <lb/>ac nixu retro ad Caietae portum delatus est. Caeterarum aliae Pontiam,
          <lb/>aliae propinquas insulas tenuerunt. Post sedatam tempestatem, solutis
          <lb/>navibus, Pontiam, quo reliquam classem cursum tenuisse suspicabatur,
          <lb/>petiit. Ibi totam nactus classem, nulla enim navis perierat, onerarias quae
          <lb/>triremium cursum sequi non poterant, ad Stoachades insulas convenire
          <lb/>iubet. Namque statuerat ex itinere Massiliam oppugnare quod Lodovicum,
          <lb/>qui adhuc Romae erat, cum Iohanna amicitiam renovare novaque
          <lb/>belli consilia agitare acceperat.</p><p n="7"> 7. Itaque Iohanni Cardonae, onerariarium
          <lb/>praefecto, imperat uti ad Stoachades insulas cum navibus proficiscatur,
          <lb/>ibi se cum rostratis praestolaturum monet si eo prior advenerit aut, si
          <lb/>inde discederet, non expectatis onerariis, sese litteras arundini illigatas in
          <lb/>demonstrata quadam insulae parte relicturum quibus quid a se agi vellet
          <lb/>scire posset, sin vero ipse prior venti beneficio cum onerariis praeveniret,
          <lb/>uti eum ibidem iactis ancoris expectaret: neque enim pronuntiarat velle
          <lb/>se Massiliam oppugnare, ne quid de eius consilio Massilienses 
          <lb/>praesentirent.</p>
        <p n="8"><lb/>8. Ipse altum petens cum triremibus ad easdem insulas contendebat et
          <lb/>iam ad Planusiam insulam pervenerat, cum iterum oborta mari tempestas
          <lb/>classem disiecit onerariisque altum tenentibus, rostratae in Niceae portum
          <lb/>delatae sunt.</p><p n="9"> 9. Prosperum deinde ventum nactus, ad destinatas insulas
          <lb/>cursum contendit. Ibi cum onerarias eodem convenire iussas non reperisset,
          <lb/>suspicatus eas vento iactatas Cateloniam petisse, ne Massiliae oppugnationem 
          <lb/>differret, institutum cursum persequi decrevit accitisque ad
          <lb/>sese triremium ductoribus, quod ad eam diem occuluerat, consilium eius
          <lb/>aperuit, hortatus uti praesentibus animis rem susciperent, quae ingentem
          <lb/>iis gloriam praedamque allatura esset, nec vererentur quod onerariae abessent,
          <lb/>facile enim Massilienses inopinato eorum adventu opprimi posse aut
          <lb/>certe, quando res ex sententia non succederet, absque detrimento discedi
            <lb/>posse.</p><p n="10"> 10. Cunctis operam strenue pollicentibus, postridie idoneam ad
          <lb/>navigandum tempestatem nactus, sub quartam noctis vigiliam ad parvam
          <lb/>admodum insulam, quae in conspectu Massiliae est sita, classem appulit
          <lb/>ibique agere de tota oppugnandae urbis ratione coepit. Difficilem faciebat
          <lb/>oppugnationem loci situs non natura modo, sed etiam opere permuniti.</p>
            <pb n="86"/>
        <p n="11"><lb/>11.	Namque Massilia a tribus ferme partibus mari alluitur, pars reliqua
          <lb/>altis moenibus circundata est: quae pars austro opposita est hanc rupes
          <lb/>ingens inexpugnabilem facit. Sinus introrsus recedit, qui portum efficit
          <lb/>perangustis faucibus. Duo excelsa templa cum praealtis hinc atque hinc
          <lb/>turribus portum claudunt inter quae Syrtis quaedam posita eas faucium
          <lb/>angustias coarctat, ad cuius extremum sita est Pharus manu facta, quae
          <lb/>cum altera parte, qua altius est mare, ferrea catena iungebatur. Hac loci
          <lb/>natura freti Massilienses, conspecta classe, de cuius adventu per quosdam
          <lb/>Nicaeenses cognoverant, regios conatus contemnere videbantur et ob
          <lb/>eam rem nulla ex circumiectis agris auxilia accersierant, sed multis saepe
          <lb/>urbibus negligentia exitio fuit: saepe contemptus hostis ingentem calamitatem
          <lb/>attulit.</p>
        <p n="12"><lb/>12.	Erat forte in ipsius portus faucibus navis quaedam oneraria: haec
          <lb/>visa regia classe, confestim mali fastigium ad turrim, quam proxime appulsa,
          <lb/>religavit, quam regii aggressi cum triremibus quatuor, cum inde
          <lb/>vi divellere nequirent, Alfonsus turrim ipsam a terra oppugnare primum
          <lb/>constituit.</p><p n="13"> 13. Huic vero turri, ut ostendimus, catena iuncta erat, itaque triremium
          <lb/>quatuor cohortes confestim in terram desilire praecipit ac turrim
          <lb/>oppugnare. Nec multo post ipse cum paucis eodem est profectus. Dura
          <lb/>erat eius turris oppugnatio iis, qui in praesidio erant, creberrime grandinis
          <lb/>modo lapides atque omne telorum genus inficientibus.</p><p n="14"> 14. Quod ubi
          <lb/>Alfonsus animadvertit, exterioris circuli portae illico faces infici imperat:
          <lb/>miraculum rei adficiunt, subito coorto imbri, flammam restinctam cumque
          <lb/>iterum iniectus ignis portam denuo corripuisset, rursus imbris casu
          <lb/>incendium obrutum. Quae res cum esset a plerisque in religionem versa
          <lb/>et ob id absistendum ab oppugnatione censerent, iussit Alfonsus ut tertio
          <lb/>ignem conficerent, non passurum se ulterius confici affirmans, si tertio
          <lb/>ab imbri defenderetur. Itaque cum tertio faces iniectae essent, confestim
          <lb/>nullo iam obstante imbri, flammae vis portam hausit.</p>
        <p n="15"><lb/>15. Quo casu qui in turri erant conterriti, regi polliciti sunt se nullam
          <lb/>inde vim facturos, si ab ipsius turris oppugnatione absisteret ac si accideret
          <lb/>ut urbe potiretur, sese in eius potestate fore. Quibus auditis Alfonsus,
          <lb/>ne ibi diutius tempus tereret, satis sibi esse arbitratus modo eos non haberet
          <lb/>adversos, ita se omissurum oppugnationem respondit si propugnacula
          <lb/>turris deficerent: quod cum illi haud cunctanter fecissent, ad triremes
          <lb/>regressus, Iohannem Corverium cum triremi tecta ad secandam catenam
          <lb/>cum dolabris anteire imperat.</p><p n="16"> 16. Isque celeriter profectus catenam ex
            <pb n="88"/>
          <lb/>undis in lembos tectos extractam caedere aggreditur, tum ex altera turri
          <lb/>atque ex urbe tormenta ac saxa in triremem coniecta: lembi etiam plerique
          <lb/>hostiles adversus regios lembos tela iacientes catenae sectionem impedire
          <lb/>conabantur. Coeterum triremes reliquae turrim, quoad tuto poterant,
          <lb/>subeuntes propugnatores sagittis incessebant, nec in muro apparere patiebantur.
          <lb/>Inter haec navalis quidam socius Alfonso detulit esse lembum
          <lb/>quendam intra portum incustoditum qui facile capi possit, coeterum
          <lb/>remis inermem, quo comprehenso atque armato, terror iniici oppidanis
          <lb/>possit.</p><p n="17"> 17. Quod ubi accepit, eum confestim arripi remosque inferri atque
          <lb/>armatis hominibus compleri imperavit. Id cum strenue fecissent, duos
          <lb/>oppidanorum lembos in se concite venientes invadunt capiuntque et ad
          <lb/>quadraginta lectos viros in iis imponunt quibus cum portum obeuntes naviculam
          <lb/>quandam adorti comprehenderunt: qua capta et armata, reliquas
          <lb/>omnes onerarias quae in portu erant coepere.</p>
        <p n="18"><lb/>18. Hic tantus rerum successus Alfonso spem attulit, quando ipsa catena
          <lb/>ferro secari non posset, urbem ab ea parte cum navibus captis capi
          <lb/>posse. Ingens vero certamen ad catenam erat, contendentibus summa vi
          <lb/>hostibus neu claustra perrumperentur. Qua tandem rescissa, consultatum,
          <lb/>nam iam prima noctis vigilia erat, utrum recta in portum uno agmine irrumperent
          <lb/>urbemque oppugnarent an oppugnationem in posterum diem
          <lb/>differrent.</p><p n="19"> 19. Suadebat Iohannes Cardona ut in posterum diem certamen
          <lb/>extraherent, nec per noctem in urbe, maximae parti ignota, proelia consererent,
          <lb/>rem magni discriminis esse affirmans noctu cum oppidanis pugnare
          <lb/>quorum tela certiora futura essent praeseferentibus regiis per urbem faces,
          <lb/>quae quidem sequentes proderent.</p><p n="20"> 20. Contra Corverius, ne respirare territos
          <lb/>sineret, dum nox terrorem augeret, satius fuisse dictitans portus claustra
          <lb/>non abrupisse quam iis abruptis proelium differre; futurum facile oppidanis,
          <lb/>auxiliis extrinsecus accersitis, eos postridie ingressu urbis prohibere.</p>
        <p n="21"><lb/>21. Cuius consilio approbato, Alfonsus confestim triremes in portum
          <lb/>magno impetu invehi praecipit atque in molem pontes exponi. Ipse inter
          <lb/>primas processit contemptis iis qui de turri pugnabant. In hoc ingressu
          <lb/>grave saxum tormento aeneo ab oppidanis excussum, mirabile dictu, cum
          <lb/>supra eius triremem deferretur, navali cuidam socio umbonem modo, qui
            <pb n="90"/>
          <lb/>ab eius balteo pendebat, toto corpore intacto atque illaeso, diffractum
          <lb/>abstulit.</p>
        <p n="22"><lb/>22. Et iam oppidani conglobati in molem concurrerant ac ne descensio
          <lb/>in terram fieret contendebant eratque difficilius hos loco pellere,
          <lb/>propter loci angustias, quod multi simul pugnare non poterant. Quod cum
          <lb/>Alfonsus animadverteret, rostratas quatuor eam partem circumire iubet
          <lb/>expositisque in terram militibus desuper cum clamore se ostendere ut
          <lb/>metu iniecto hostes inde averteret.</p><p n="23"> 23. Quod cum illi strenue effecissent,
          <lb/>tantus oppidanos pavor et trepidatio coepit, ratos urbem captam esse, ut
          <lb/>deserta statione in fugam se coniecerint. Quibus terga dantibus regii e
          <lb/>navibus certatim desilientes eos insequi atque agere tota urbe coeperunt.
          <lb/>Et quoniam multi de tectis pugnabant, proximis domibus ignis iniectus
          <lb/>est qui paulatim vento adiutus cum mox eum vicum comprehendisset,
          <lb/>namque omnia prope aedificia extrinsecus contabulata erant, mutato
          <lb/>vento in aliam urbis regionem deferri coepit totamque hausit. Post haec
          <lb/>non sine omnium admiratione, cum ventus in contrariam partem reflare
          <lb/>coepisset, totam regionem oppositam absumpsit atque ita, variante vento,
          <lb/>nulla paene oppidi pars ab ignis violentia integra superfuit.</p><p n="24"> 24. Fugabantur
          <lb/>interea tota urbe oppidani diripiebanturque domus ad quas incendium
          <lb/>non pervenerat multique eorum in viis fugientes cadebant. Feminarum
          <lb/>puerorumque comploratus per urbem fugitantium atque ad portas discurrentium
          <lb/>regiorum aures complebant. Itaque oppidani, desperata salute,
          <lb/>exportatis quae pro tempore potuerunt, urbe protinus excessere. Tum
          <lb/>regii, in omnes urbis partes excursione facta, eam continuo in Alfonsi
          <lb/>potestatem redegere.</p><p n="25"> 25. Urbe capta Alfonsus, matronalis decoris haudquaquam
          <lb/>oblitus, earum feminarum quae in templa confugerant iniuriae
          <lb/>parci iussit easque spectatae integritatis viris, ne a militibus probro afficerentur,
          <lb/>servandas tradidit. Quae cum ad eum, pro conservata pudicitia,
          <lb/>magnam auri ac gemmarum vim quas secum detulerant misissent, ultra
          <lb/>libertatem et ea omnia sese iis dare dixit potestatemque fecit uti ad suos
          <lb/>mitterent qui eas ex urbe deducerent iisque, ut res omnes quas ab incendio
          <lb/>conservaverant, exportarent permisit.</p>
        <p n="26"><lb/>26.	Postridie forte duo navales socii vestem qua divi Lodovici corpus
          <lb/>induebatur et calicem quo is in sacris uti solebat, quod corpus pridie
          <lb/>magna cura in ipso proelii ardore conquisitum non invenerat, ex praeda
          <lb/>ad naves deportabant. Quibus rebus a massiliensi quodam cognitis, illico
          <lb/>Alfonsus eos ad se perduci iussit. Et primo quidem corpus a se inventum
            <pb n="92"/>
          <lb/>non negarunt, coeterum dum naves repeterent ut socios atque adiutores
          <lb/>vocarent, quod ipsi tantum onus ferre non possent, loculum interea, ubi
          <lb/>corpus reconditum inerat, igni haustum. Quibus cum creditum esset dimissi
          <lb/>sunt.</p>
        <p n="27"><lb/>27. Alfonsus tamen nequaquam animo conquieverat eius inveniendi
          <lb/>percupidus: putabat enim, id quod evenerat, corpus ipsum metu occultatum
          <lb/>ne ab inventoribus aurum loculo circumpositum reddi oporteret.
          <lb/>Itaque cum audisset gubernatorem triremis qua illi vehebantur una cum
          <lb/>iis affuisse, hominem ad se confestim accersi imperat et quidnam de ipso
          <lb/>corpore factum sit percontatur.</p>
        <p n="28"><lb/> 28. Qui, cum pertinacius affirmaret crematum esse, suspensa ad malum
          <lb/>triremis antenna, terrore mortis iniecto, veritatem expressit atque
          <lb/>ubinam corpus celassent confiteri coegit. Quod ubi agnovit, e vestigio eo
          <lb/>profectus, corpus ipsum cum summa veneratione in rostratam qua ipse
          <lb/>vehebatur deportari curavit Hunc vero casum Massiliensis senior referebat,
          <lb/>rem dictu miram, quendam spectatae sanctitatis virum, iam ab inde
          <lb/>annis quinquaginta, eo tempore Massiliensibus eventurum praedixisse.</p>
        <p n="29"><lb/>29.	Eius diei post diem tertium omnibus urbem deserendam censentibus,
          <lb/>quod copiae, propter bellum Hispanum iam destinatum, animo imminuendae
          <lb/>non essent, urbis autem praesidio multo milite opus erat, navem
          <lb/>ingressus urbem praesidio vacuam reliquit.</p>
        <p n="30"><lb/>30.	Ea clade Massiliensium in Galliam perlata octingenti ferme e Burgundia
          <lb/>equites ad Alfonsum proficiscebantur, stipendia sub eo, nam per
          <lb/>id temporis Iohannes eorum princeps, Britannicis adiunctus, cum Galliae
          <lb/>rege bellum gerebat, facturi. Coeterum quas dixi causae ac belli insuper
          <lb/>Hispani moles, ne quid amplius in his locis moraretur cogebant; quam
          <lb/>ob rem in Cateloniam, uti constituerat, ire perrexit.</p><p n="31"> 31. Nec dum multum
          <lb/>navigando processerat cum subito exortus in adversum ventus adeo
          <lb/>mare concitavit ut, dispulsis navibus, vel pretiosarum rerum iacturam fieri
          <lb/>oportuerit. Hae tamen post longam iactationem Palmosam, nulla omnino
          <lb/>amissa, delatae sunt. Inde paucos moratus dies, dum iactatos reficeret,
          <lb/>tranquillo vectus Barcinonem traiecit.</p>
        <p n="32"><lb/>32. Laetus iis ac maxime iocundus eius adventus, ut diu desiderati
          <lb/>regis, ut gloriosi victoris fuit: iam enim ad eos atque adeo in omnem
          <lb/>Hispaniam tot rerum a se prospere simul et magnifice gestarum fama
            <pb n="94"/>
          <lb/>pervagata fuerat quibus Cathelonicum atque omne Hispanum nomen
          <lb/>non mediocriter illustratum esse animadvertebant. Itaque quam maximo
          <lb/>honore potuerunt eius adventum celebravere, nulla re pretermissa quam
          <lb/>ad id munus pertinere existimarent. Nec minus caeterae Catheloniae atque
          <lb/>Aragoniae civitates ac reguli eius, salutandi et congratulandi gratia Barcinonem
          <lb/>profecti, inter se de officio certabant. Fuit autem hic annus ab
          <lb/>adventu eius in Italiam tertius.</p>
        <p n="33"><lb/>33. Interea Iohanna, ob Alfonsi discessum, occasionem, ut sibi videbatur,
          <lb/>nacta qua amissam urbem Neapolim reciperet, magnum enim militum
          <lb/>numerum ab Alfonso transvectum in Hispaniam sciebat, de revocando
          <lb/>Lodovico, quem ante pro hoste habitum regni finibus expulerat, consilium
          <lb/>coepit cumque sciret Martinum pontificem maximum illi amicum
          <lb/>esse nulliusque opera facilius reconciliari posse, legatos ad eum misit qui
          <lb/>ea de re agerent.</p><p n="34"> 34. Nec fuit pontifici difficilis ea reconciliatio, Lodovico
          <lb/>eam rem ultro et maxima expetente. Renovata igitur amicitia ac foedere,
          <lb/>Lodovicus ex hoste hospes repente factus, Aversam ad Iohannam profectus
          <lb/>est. Ea coniunctio maximae voluptati fuit Andegavinae factioni quae
          <lb/>prius, Lodovico expulso, omni prorsus spe sibi exuta videbatur recuperandae
          <lb/>in perpetuum dignitatis.</p><p n="35"> 35. Itaque clam inter se occulta consilia
          <lb/>agere atque illius rebus, quoad tuto possent, favere coeperunt multique
          <lb/>etiam ad eum sese Aversam contulerunt operam studiumque omne pollicentes.
          <lb/>Cum autem Iohanna et Lodovicus sese Neapolim ceterumque
          <lb/>regnum privatis viribus recuperare posse diffiderent, externa auxilia poscenda
          <lb/>censuerunt, ea maxime quae mari pollerent.</p>
        <p n="36"><lb/>36. Ea tempestate Philippus Maria mediolanensium princeps, cuius
          <lb/>opes omni Italiae formidolosae erant, urbem Genuam propter civium
          <lb/>dissidia tenebat eratque ingens eius auctoritas, terra quidem propter equestres
          <lb/>copias quibus abundabat, mari vero propter Genuenses quorum in
          <lb/>rebus maritimis magnae opes erant: huius itaque amicitiam imprimis sibi
          <lb/>petendam duxere.</p><p n="37"> 37. Nam cum sibi classe imprimis opus esse animadverterent,
          <lb/>eam haud aliunde commodius quam e Genua se consequi posse
          <lb/>intelligebant, praesertim cum scirent Genuenses ob veterem amicitiam in
          <lb/>utrunque pronos esse. Quod consilium cum pontifex comprobaret, legati
          <lb/>ad Philippum ac deinde ad Genuenses missi iique suadendo perfecere uti
          <lb/>bello adiuvarentur.</p><p n="38"> 38. Alfonsus per id temporibus Genuensibus infensus
          <lb/>erat propter Corsicam a se bello petitam. Itaque facilius in ea re Philippo
          <lb/>obsecuti, onerarium duodecim ac triremium quinque et viginti classem
          <lb/>effecerunt. Huic classi Philippus Guidonem Torellum, unum e copiarum
            <pb n="96"/>
          <lb/>ducibus, praeesse voluit, patientibus aequiore animo Genuensibus alienigenam
          <lb/>hominem adversum foederis formulam classi praefectum dari
          <lb/>quod eos pecunia in classis stipendium Philippus adiuverat. In ea classem,
          <lb/>praeter navalem socios, lectissimum peditatum equitesque complures misit
          <lb/>qui, ubi quid terra gerendum foret, hostium impetum sustinerent. Ad
          <lb/>X milia hominum qui pugnare possent in ea classe fuisse accepimus.</p><p n="39"> 39.
          <lb/>Dum ea paratur Iohanna ac Lodovicus de recipienda primum Caieta agere
          <lb/>coeperunt cuius rei facultatem classis beneficio sibi oblatam videbant.
          <lb/>Erat enim ea urbs et ad classis receptum portu tutissimo peropportuna et
          <lb/>propter vicinitatem ad bellum Neapoli atque adeo universo agro campano
          <lb/>inferendum maxime idonea, neque enim abest a Neapoli plus sexaginta
          <lb/>milibus passuum, egitque Iohanna cum Christophoro ac Rogerio, e caietana
          <lb/>stirpe regulis quibus in ea urbe magnae clientelae erant, propter oppida
          <lb/>quae tenebant Caietae circumiecta ut in adventum classis Caietanorum
          <lb/>animos eorum quibus amicis utebantur praepararent.</p>
        <p n="40"><lb/>40. Postquam vero Petrus regius frater certior factus est Genuenses
          <lb/>pro Iohanna et Lodovico Philippi iussu classem moliri, coacto in urbem
          <lb/>frumento omnibusque ad obsistendum necessariis attentiore cura
          <lb/>praeparatis, ad Braccium misit qui rogaret si Alfonsi statum salvum
          <lb/>esse cuperet uti Neapolim quamprimum cum exercitu contenderet.</p><p n="41"> 41.
          <lb/>Braccius per id tempus adhuc urbem Aquilam obsidebat statueratque
          <lb/>non prius ab obsidione discedere quam eam urbem coepisset, quod
          <lb/>intelligebat urbe illa ditionis suae facta postea in manu eius fore cui
          <lb/>vellet Neapolitanum regnum tradere regesque, qui de regni possessione
          <lb/>certabant, amicitiam eius magno empturos esse: qua propter irrita
          <lb/>ad eum legatio fuit.</p><p n="42"> 42. Adversus quem aliquanto post, ita postulante
          <lb/>pontifice ac belli sociis, cum Fortia a regina cum exercitu mitteretur,
          <lb/>in transitu Aterni fluminis, quem nunc Piscariam ab oppido vicino
          <lb/>vocant, dum periclitanti armigero opem ferre conatur, vorticibus rapidis,
          <lb/>cum equo in profundum absorptus, nusquam postea apparuit.</p>
        <p n="43"><lb/>43. Nec multo post Iacobus Caudola ac Franciscus, ipsius Fortiae filius,
          <lb/>adolescens iam tum magnae expectationis, cum copiis eodem missi, cum
          <lb/>per montana supra Aquilam venissent, ipsum Braccium, per contemptum
          <lb/>hostium patientem omnes prius copias in plana descendere quam pugnam
          <lb/>inciperet, acie vicerunt, eo caeso totoque exercitu prope capto.</p>
        <p n="44"><lb/>44. Inter haec Genuensium classis parata atque instructa e Genua solvit
          <lb/>eaque cum ad Caietae conspectum pervenisset iis, qui Alfonsi partibus
          <lb/>favebant, magno terrori fuit, nec ob id quod urbis munimento diffiderent,
            <pb n="98"/>
          <lb/>sed quod magnam civium partem Iohannae ac Lodovico affectam
          <lb/>rerumque novandarum cupidam intelligebant quorum conatus pertimescebant.
          <lb/>Et quanquam eorum consilium Antonio Lunae praefecto urbis
          <lb/>non obscurum erat, tamen dissimulanter id ferebat, nec punire sontes, nec
          <lb/>expellere urbe ausus, quod verebatur simul ac quaestionem de suspectis
          <lb/>habere coepisset, ne illorum vim sustinere posset. Appulsa igitur sub urbem
          <lb/>classe expositisque in terram navalibus sociis militibusque, Guido
          <lb/>classis praefectus, uti monitus fuerat, terra marique Caietanos circumsedit
          <lb/>multique ad eum a Iohanna equites cum Christophoro Caietano in castra
          <lb/>accessere.</p><p n="45"> 45. Antonius quod potuerat urbem munierat dispositis per
          <lb/>muros vigilibus et ne quid novi adversae partis homines moliri possent
          <lb/>observabat, quorum nullus primo classis adventu se ducem ad arma capienda
          <lb/>profiteri ausus est.</p>
        <p n="46"><lb/>46. Ii triduo post coeptam obsidionem, cum non auderent vim facere
          <lb/>praesidii metu, terrorem iniiciunt, docent tam gravem obsidionem frustra
          <lb/>tolerari. Nam neque ab Alfonso, hispano bello occupato, neque a Petro
          <lb/>eius fratre, cui nulla sit classis, subsidium ullum expectari posse. Stultum
          <lb/>autem videri, ubi auxilium desperes, quod tueri nequeas, id tamen pertinaciter
          <lb/>ob cupiditatem velle defendere: mare a classe clausum, terram ab
          <lb/>exercitu teneri, nec iam ullum obsessis effugium patere; urbem praeterea
          <lb/>non usque adeo munitam esse ut tantae classis tantique exercitus simul
          <lb/>Iohannae ac Lodovici vim sustinere possit, quapropter suae et praesidii
          <lb/>civitatisque saluti consulendum, antequam hostis muros quatere incipiat.</p>
        <p n="47"><lb/>47. His perterrefactus Antonius, quod in iis qui amici Alfonso erant parum
          <lb/>opis intuebatur, cedendum necessitati ratus, consilium salubre magis
          <lb/>quam honestum arripit pactusque suam et praesidii salutem, Neapolim ad
          <lb/>Petrum abiit, quo digresso, haud mora Caietani deditionem fecere. Urbe
          <lb/>Caieta praesidio firmata, Guido tranquillum nactus mare Neapolim petiit
          <lb/>extraque teli iactum ancoras in portu iecit. Quod postquam Petrus animadvertit,
          <lb/>stationibus per muros tormentisque dispositis omnibusque cum cura
          <lb/>effectis quae ad muniendam tuendamque urbem pertinebant, ne quid
          <lb/>eum falleret circumspiciebat.</p><p n="48"> 48. Postridie, haud procul a templo Mariae
          <lb/>Carmelitanae, Guido copiis in terram expositis castra ponit. Levia dehinc
          <lb/>proelia invicem committi coepta.</p><p n="49"> 49. Dum autem Petri equitatus in Aversanum
          <lb/>excursionem facit, Remundus Anechinus, qui sub Iacobo Caudola
          <lb/>militabat, capitur atque ad Lodovicum perducitur. Quem cum sciret Iacobo
          <lb/>in primis carum esse, peridoneus ei visus est per quem cum Iacobo de
            <pb n="100"/>
          <lb/>recipienda urbe Neapoli ageret. Itaque hominem seorsum placide affatus,
          <lb/>quid ad Iacobum perferri velit edocet speque et promissis ingentibus oneratum
          <lb/>a se dimittit. Ille confestim ad Iacobum reversus, remotis arbitratis,
          <lb/>ei Lodovici mandata aperit.</p>
        <p n="50"><lb/>50. Quae ubi audivit, renuntiari iussit sese in id quod peteret paratum
          <lb/>esse et qui id exequi posse meditaturum. In hoc consilium aliquot dies
          <lb/>consumpti, neque enim absque magno discrimine et astu tanta res agi posse
          <lb/>videbatur: erant enim apud Petrum et alii quidem praestantes copiarum
          <lb/>duces, praeter Cathelanos et Hispanos, uti ab eo cautissime agi oporteret.
          <lb/>Coeterum classis praesentia eius animum ad rem perficiendam confirmabat.
          <lb/>Tum magnam civitatis partem ad Iohannam ac Lodovicum inclinare
          <lb/>animadvertebat.</p><p n="51"> 51. Haec, quanquam ab eo occultissime agebantur, tamen
          <lb/>Petrum non latebant sed, veritus hominis potentiam, dissimulandum
          <lb/>existimabat. Erant enim in Iacobi manu portarum claves ut periculum
          <lb/>esset, si qua vis adversus eum pararetur, ne uno momento, propter auxilii
          <lb/>propinquitatem, cuncta everteret.</p><p n="52"> 52. Molliendum igitur potius et vincendum
          <lb/>omni officio eius animum, si forte a proposito revocari posset, quam
          <lb/>irritandum et quoad sine suspicionis significatione fieri posset, ne quid
          <lb/>noceret precavendum. Itaque nec urbis custodiam omittebat, nec omnes
          <lb/>uno tempore copias in hostes educi sinebat.</p><p n="53"> 53. Sed postquam Iacobus
          <lb/>consilia sua palam facta cognovit, maturandum ratus priusquam ei vis afferretur,
          <lb/>Lodovicum monet ut Guidonem postero die in armis paratum
          <lb/>esse iubeat, simul quidnam constituerit edocet. Postridie hostes instructa
          <lb/>acie ad urbem succedunt veluti moenia oppugnaturi. Quod cum Iacobus
          <lb/>animadverteret iis obviam cum equitatu et magna peditatus parte repente
          <lb/>prodit.</p>
        <p n="54"><lb/>54. Coeterum paulo post primum congressum, quasi eorum vim sustinere
          <lb/>non posset, ex composito cessit hostesque fugientem consecuti una
          <lb/>cum eo urbem invecti sunt. Hinc tumultus et trepidatio repente totam
          <lb/>urbem pervasit. Hispani Cathelanique, cognito dolo, ut quisque potuit,
          <lb/>in tanto ac tam inopinato casu, alii in arcem regiam, alii alio effusa fuga
          <lb/>sese receperunt.</p><p n="55"> 55. Quae cum Petrus animadverteret, cedendum fortunae
          <lb/>arbitratus et ipse in arcem concessit. Catelanorum Hispanorum et
          <lb/>Siculorum domus direptae, et si qui comprehensi sunt, pro captivis habiti,
          <lb/>totaque urbe cum ingenti clamore discursum est, nec quicquam, praeter
          <lb/>arces, superfuit quod non una modo excursione captum fuerit. Qui arcem
          <lb/>capuanam tenebant, paulo post salutem pacti, deditionem fecerunt.</p><p n="56"> 56.
          <lb/>Obsidebatur arx regia: ad haec res frumentaria deesse coeperat. Magnus
            <pb n="102"/>
          <lb/>enim hominum numerus in ipso tumultu captae urbis in eam confluxerat,
          <lb/>sed eam inopiam unius navis interventus sublevavit, quae violentiore vento
          <lb/>de industria expectato, pleno velo ad arcem delata, frumentum quo erat
          <lb/>onusta invitis hostibus exposuit.</p><p n="57"> 57. Alfonsus per id tempus in habendis
          <lb/>delectibus contrahendisque copiis occupatus erat, cui postquam renuntiatum
          <lb/>est amissa Neapoli arcem obsideri, dignitatis suae esse statuit fratrem
          <lb/>quamprimum obsidione liberare. Itaque Artalem Lunam cum parte classis
          <lb/>qua in Cateloniam vectus fuerat Neapolim confestim proficisci iubet et
          <lb/>quae frater imperaret efficere.</p>
        <p n="58"><lb/>58. Isque secunda tempestate usus paucis diebus Neapolim profectus
          <lb/>est. Frumento in arcem illato, iam enim Genuensium classis abierat, et
          <lb/>arcem famis periculo et Petrum obsidione liberavit. Ad eius classis conspectum,
          <lb/>Neapolitani confestim armatis moenia complevere stationibus
          <lb/>opportunis quibusque locis dispositis, at Petrus cum se civitatem ea classe
          <lb/>recipere posse diffideret, omni turba inutili inde sublata, classem conscendit
          <lb/>ac Siciliam petiit.</p><p n="59"> 59. Inter haec Alfonsus cum copiis Iohannis Hispani
          <lb/>regis fines ingressus, ei intentabat magis quam inferebat bellum quo finitimis
          <lb/>populis terrore iniecto Henricum eius fratrem dimitteret.</p>
        <p n="60"><lb/>60. Iohannes quoque frater Navarrae rex, qui ante Henrico nonnihil
          <lb/>adversus fuerat, ab Alfonso persuasus mutato repente consilio suadere
          <lb/>Iohanni coepit uti fratrem abire pateretur seque, nisi id faceret, Alfonso
          <lb/>auxilio fore professus est, quod sibi turpe duceret fratrem diutius distineri.
          <lb/>Itaque Iohannes, etsi eas paraverat copias quibus Alfonso obsistere
          <lb/>se posse confideret, tamen omissis belli consiliis dimittere Henricum
          <lb/>statuit. Quo dimisso pax facta est moxque Alfonsus reductis copiis in
          <lb/>Aragoniae fines rediit.</p><p n="61"> 61. Dum haec in Hispania aguntur, Thomas Fregosus,
          <lb/>principatu Genuae expulsus, ad Petrum mittit qui auxilium ab eo
          <lb/>postulet adversus Philippi vim ac dominatum quique doceat quos populos
          <lb/>in Italia amicos, quas clientelas in urbe Genua atque in reliquis Genuensium
          <lb/>oppidis habeat, nec dubitare se, si ab eo classe adiuvetur, fore ut
          <lb/>eiecto Philippi praesidio urbe potiatur. Debere illum meminisse acceptae
          <lb/>a Philippo gravissimae iniuriae a quo et ipse ex urbe Neapoli expulsus
          <lb/>fuerit, et Alfonso fratri omnis prope spes adipiscendi regni adempta.</p>
        <p n="62"><lb/>62. Non placuit Petro, etsi ira atque indignatio animum eius ad ulciscendam
          <lb/>iniuriam stimulabant, quicquam super ea re decernere antequam
            <pb n="104"/>
          <lb/>Alfonsi voluntatem cognosceret. Itaque continuo ad eum misit qui eius
          <lb/>animum scitaretur. Quo ad se profecto Alfonsus, animo reputans nullam
          <lb/>ferme aliam gentem sibi Neapolitanis in rebus adversari posse ac facile
          <lb/>fore ut Thoma Genuae principatum obtinente, ipse cum classe proficiscens,
          <lb/>reginam quae promiserat praestare compelleret, placere sibi auxilium
          <lb/>Thomae ferri renuntiari iussit.</p><p n="63"> 63. Cuius voluntate cognita, Petrus
          <lb/>sumpto commeatu caeterisque necessariis in classem impositis, ad portum
          <lb/>Pisanum cursum dirigit. Ibi Baptista et Abramus, Thomae fratres, cum
          <lb/>duabus florentinorum rostratis eius adventum opperiebantur: cum hac
          <lb/>classe quatuor et viginti naves longae erant. Baptista et Abramo ducibus
          <lb/>in Ligusticum sinum profectus, oppida mari vicina circumire terroremque
          <lb/>ingentem adversariis inferre coepit, et modo Clavarum, modo Genuae
          <lb/>portum, modo Savonam petens omnia infesta faciebat, nec nisi insigni
          <lb/>magnitudine naves commeatus importare in oppida patiebatur. Si quando
          <lb/>in hominum Fregosae factionis naves incidebat has absque detrimento
          <lb/>atque inviolatas dimittebat, adversariorum vero capiebat.</p>
        <p n="64"><lb/>64. Quod cum inimici animadverterent quae potuerunt ex amicorum
          <lb/>delectibus praesidia in oppida suspecta aut minus tuta confestim dimiserunt.
          <lb/>Inter haec Baptista in spem Sigestri potiundi adductus, quod oppidum
          <lb/>a Genua triginta milibus distat, Petrus persuadet uti cum classe eo se
          <lb/>conferat: multos amicos sibi in eo oppido esse qui ingressum pollicerentur
          <lb/>horumque principes esse Laurentium Federicum et filios, suae factionis
          <lb/>homines.</p><p n="65"> 65. Quo oppido capto, reliquos illius orae populos aut voluntate
          <lb/>aut metu deditionem facturos. Haec cum dixisset, Petro consilium approbante,
          <lb/>Sigestrum profecti sunt. Situs oppidi huiusmodi erat: locus est
          <lb/>acclivis, clementer sese a litore in montem attollens, insulae prope modo
          <lb/>undique mari circundatus, ima tantum litoris pars continentem attingit,
          <lb/>non latior ferme passibus centum, utrinque stationem habet lembis ac
          <lb/>triremibus tutam, ipsa montis natura maris impetum coercente, sed non
          <lb/>utraque statio eadem tempestate tuta est.</p><p n="66"> 66. Namque ciente procellas
          <lb/>Noto eam partem quae Africo exposita est naves petunt: rursum, flante
          <lb/>Africo, ad eam partem quae ad Notum vergit, mutata statione se recipiunt
          <lb/>ipsorumque ventorum impetus magnam in utrunque litus arenarum molem
          <lb/>vehunt. Qua de re, etsi tellus ipsa fossione facilis est, tamen oppidum
          <lb/>in insulam redigere difficillimum foret ac paene impossibile.</p><p n="67"> 67. Extra
          <lb/>hanc peninsulam in qua oppidum situm est, vicus erat nullis moenibus cir cumsaeptus, 
          <lb/>adversae factionis hominibus frequentior namque in oppido
          <lb/>Fregosa factio plus poterat. Laurentius cum suis continuo intentus stabat
          <pb n="106"/>
          <lb/>ut cum primum classis accessisset Baptistae oppidum traderet. Itaque
          <lb/>ad primum eius adventum, pulsa adversa factione, Baptistam intromisit.
          <lb/>Quo casu qui contrariae factionis erant, conterriti in montes propinquos,
          <lb/>mox Centuriam, ita incolae appellant, amicis frequentem, qui mons inter
          <lb/>Sigestrum et Clavarum est, sese fugientes receperunt.</p><p n="68"> 68. Ea re Genuensibus
          <lb/>Philippo nuntiata Nicolaum Guerrerium cum multo peditatu, equitatu
          <lb/>pauciore quod in montanis locis peditum usus maior erat, confestim
          <lb/>eo proficisci iussit. Ad sex milia hominum ii fuere. Ad haec Genuenses
          <lb/>onerarias quatuor ingentes quae mari oppidum vexarent misere. Nicolaus
          <lb/>primo Compianum cum exercitu profectus, quod oppidum in Apennino
          <lb/>est situm, in agri Genuensis confinio, priusquam ulterius progrederetur,
          <lb/>eius regionis peritos aliquot consuluit quanam sibi transeundus Apenninus
          <lb/>esset.</p><p n="69"> 69. Duo enim erant itinera per quae Sigestrum aditus patebat,
          <lb/>denis ferme passuum milibus inter se distantia, utrunque porro difficile ac
          <lb/>periculosum, unum per vallem quam Sturlae vocant, alterum haud procul
          <lb/>a Varisio oppido. Coeterum id remotius ac multo minus tutum videbatur
          <lb/>propterea quod in iis locis Abramus magnam agrestium manum ex amicis
          <lb/>comparatam habebat. Namque Iohannem Lodovicum ac maiorum
          <lb/>Fliscorum partem, summae nobilitatis viros quorum dominatu ea loca
          <lb/>tenebantur, amicos atque adiutores habebat.</p>
        <p n="70"><lb/>70. Itaque Nicolaus astu utendum ratus, callidum pro tempore consilium
          <lb/>capit. Ligures complures expeditos quibus ea regio nota erat confestim
          <lb/>deligit hosque ante lucem postridie Varisii iter ingredi praecipit
          <lb/>longoque agmine plerisque militaribus signis interiectis quo maioris multitudinis
          <lb/>speciem atque opinionem hostibus praeberent incedere. Qui ut
          <lb/>erumpente luce in collibus apparuere confestim ii qui montem quem Saltum
          <lb/>vocant insederant, uti erat constitutum, fumo significare coeperunt.
          <lb/>Qua re Abramo nuntiata, extemplo cum ea manu quam coegerat montem
          <lb/>petit hostesque citato agmine persequitur.</p>
        <p n="71"><lb/>71.	Idem vallis Sturlae incolae, depulsum a se periculum opinati, fecere
          <lb/>desertisque collibus quos insederant, Varisium versus contenderunt. Ea
          <lb/>re cognita, Nicolaus praemissis levis armaturae hominibus cum agrestibus
          <lb/>plerisque qui colles ab hoste desertos occuparent, ipso cum reliquo exercitu
          <lb/>per vallem Sturlae iter facit vicisque passim direptis atque incensis,
          <lb/>colles per quos eundum erat, gradatim occupat, ne hostes a tergo urgere
          <lb/>possent. At ea manus quam per Varisii iter missam demonstravi, ut vidit
          <lb/>a Varisio motos hostes sese citarim insequi, effuso cursu per montes ferri
          <lb/>coepit instantibusque iam tergo hostibus, sese plerique e subiecta rupe
            <pb n="108"/>
          <lb/>deiecerunt.</p><p n="72"> 72. Interea nuntiatum est Abramo hostes, Sturlae Vallem
          <lb/>ingressos, eam late populari atque vastare. Et primo quidem fumus prospectus
          <lb/>ardentium tectorum, mox feminarum et puerorum clamor opem
          <lb/>poscentium auditus maiorem suorum partem ad sua defendenda revocavit.</p>
        <p n="73"><lb/>73. Ipse quoque Abramus, intellecto hostium dolo, cum omnibus iis
          <lb/>qui secum erant cumque equitatu quem a Florentinis acceperat eodem
          <lb/>cucurrit hostesque iam longe progressos insecutus, ut vidit se assequi non
          <lb/>posse, recta Sigestrum petit ac Nicolao, nullo iam obsistente, per Lavaniae
          <lb/>amnis vallem, diversa via Clavarum profecto, ubi donec delectus imperati
          <lb/>a Genuensibus convenirent, consistere iussus est.</p>
        <p n="74"><lb/>74. Interim Baptista et Abramus ante Sigestrum oppidum in litore
          <lb/>castra posuerunt fossamque et vallum ad utrunque litus, nam a tergo oppidum
          <lb/>muniebat, a fronte perduxerunt. Petrus cum classe ad litus stabat
          <lb/>alterumque castrorum latus tuebatur. Postquam Nicolaus, profectis navibus
          <lb/>ac delectibus, se satis firmum atque instructum existimavit, Sigestrum
          <lb/>petere instituit. Abest autem Sigestrum a Clavaro non plus quinque milibus
          <lb/>passuum, coeterum iter plurimum confragosum et praeceps. In medio
          <lb/>ferme Centuria mons est, quem paulo ante nominavi, quem adversarii
          <lb/>magno praesidio communierant: supra Sigestrum vero collis est qui Saltus
          <lb/>ab incolis dicitur qua brevis ad oppidum descensus est.</p><p n="75"> 75. Hunc cum sciret
          <lb/>Nicolaus per speculatores ab hostibus insessum, magnam popularium
          <lb/>atque agrestium manum per superiores montes circummisit qui deiectis
          <lb/>inde hostibus continuo collem occuparent. Quod postquam Baptista
          <lb/>animadvertit, confestim summissa peditatus parte qui collem tuerentur
          <lb/>ipse reliquas copias in aciem producit. Petrus quoque sub eundem collem
          <lb/>quam proxime potest classem admovet.</p>
        <p n="76"><lb/>76. Nicolaus composito agmine iter faciebat cum interea qui circummissi
          <lb/>ab eo fuerant e superiore parte magno impetu in hostes invecti sunt.
          <lb/>Quod postquam conspicatus est, peditatum confestim summisit qui hostes
          <lb/>lacesseret, ita superne simul et a fronte impugnabantur. Non tamen
          <lb/>usque adeo animos remiserunt ut collem subito deseruerint, sed cominus
          <lb/>pilis et gladiis rem gerentes, fortiter aliquandiu restiterunt multaque vulnera
          <lb/>et intulerunt simul et acceperunt: e classe multi eorum manu balistis ac
          <lb/>tormentis feriebantur.</p><p n="77"> 77. In viarum angustiis par utrorunque virtus erat,
          <lb/>sed cum fortius premerent qui de superiore loco pugnabant cedere coacti,
          <lb/>sensim deserto colle sese ad equites in planum receperunt. Occupato
          <lb/>saltu, Nicolaus celeriter in subiectos campos descendit namque ante oppidum
          <lb/>duum millium aut eo amplius planities patebat traductoque omni
            <pb n="110"/>
          <lb/>exercitu eoque saltu et circumiectis collibus insessis ac praesidio firmatis,
          <lb/>haud procul ab hostium castris castra posuit.</p><p n="78"> 78. Baptista quod equitatu
          <lb/>inferior erat in castra copias reduxit proeliaque invicem quotidie conserebantur,
          <lb/>non tamen ut in universi certaminis fortunam deveniretur. Nicolaus
          <lb/>equitatu praevalebat, sed classe ab latere circunfusa multi suorum,
          <lb/>tum militum tum equorum, manubalistis icti cadebant. At naves tres e Genua
          <lb/>profectae tormentis et omni telorum genere castra infesta faciebant.</p>
        <p n="79"><lb/>79. In hoc rerum statu Nicolao nuntiatum est Iohannem Lodovicum, de
          <lb/>quo paulo ante mentionem feci, cum magna popularium manu e Varisio
          <lb/>per Sturlae vallem in auxilium Baptistae proficisci brevique supra caput iis
          <lb/>affore deiectisque qui colles tenebant vallis fauces occupaturum.</p><p n="80"> 80. Quapropter
          <lb/>veritus ne reditu intercluderetur, ipse confestim cum parte equitatus,
          <lb/>dissimulata fuga, ad eum Saltum praegressus, quasi venturos hostes
          <lb/>transitu prohibiturus, reliquas copias composito agmine sequi iussit.</p>
        <p n="81"><lb/>81. Coeterum qui in castris manserant, ut se desertos a duce conspexerunt,
          <lb/>tumultuosius ac sine ordine abeuntium vestigia secuti sunt.
          <lb/>Quod postquam Petrus et Baptista animadvertere continuo equitatu praemisso
          <lb/>qui novissimos moraretur, ipsi cum caeteris copiis insecuti sunt postremosque
          <lb/>adorti in fugam coniecerunt.</p><p n="82"> 82. Horum fuga conspecta qui
          <lb/>antecesserant et ipsi desertis collibus fugere effusius coeperunt nec ullius
          <lb/>vi aut imperio retineri poterant. Fugientibus per Saltum, is vero est mons
          <lb/>quem supra memoravi, classis quae ad radices suberat terrorem augebat:
          <lb/>latera enim nuda manubalistis praebentes multa inde vulnera accipiebant.
          <lb/>Ad tria milia mercenariorum militum capta, reliqui sese effuso cursu Clavarum
          <lb/>unde venerant receperunt iique navibus invecti, quod terra tuto
          <lb/>reverti in Galliam Cisalpinam non poterant, Genuam traiecerunt.</p><p n="83"> 83.
          <lb/>Secundum hanc pugnam Petrus ac Baptista, Rapallum oppidum profecti,
          <lb/>expositis in terram navalibus sociis una cum Abramo primo impetu oppidum
          <lb/>coepere: magna enim oppidanorum pars Fregosis favebat. Ingressi
          <lb/>deinde vallem ad cuius exitum oppidum situs est, insectari agrestes coeperunt
          <lb/>qui gregatim colles communierant.</p>
        <p n="84"><lb/>84. Erat autem per id temporis Antonius Fliscus Fregosis inimicus:
          <lb/>is igitur contracta popularium et clientum non parva manu praeter delectus
          <lb/>e Genua ad se missos, in eam vallem descendit hostesque adeptus ad
          <lb/>naves repulit.</p>
        <p n="85"><lb/>85. Post haec Petrus cum classe ligusticum sinum circumire rursus
          <lb/>coepit multaque detrimenta iis praesertim qui adversae factionis erant
          <pb n="112"/>
          <lb/>inferebat nec frumentum aut aliud commeatuum genus importari patiebatur.
          <lb/>Sed haec mala minus gravia civitati erant quam reliquae provinciae
          <lb/>quoniam onerariis quae magnitudine excellebant rostratae navigationem
          <lb/>inhibere non poterant.</p><p n="86"> 86. Ad caetera vero oppida terrestri itinere e Gallia
          <lb/>Cisalpina, interdum mari maioribus navibus, deferebantur, sed sumptu
          <lb/>maximo. Ex quo navigatio ac mercatura apud eos qui maritimam oram
          <lb/>incolebant omnis conquieverat quotidieque, ad senatum genuensem et
          <lb/>ad eos quos Philippus reipublicae praefecerat, graves querelas deferebant
          <lb/>atque ut eorum calamitatibus consuleretur precabantur.</p><p n="87"> 87. Quibus rebus
          <lb/>cognitis Philippus, veritus ne Alfonsi bellum Genuae rebus discrimen ob
          <lb/>Fregosam factionem afferret si classis eius in ligustico sinu diuturniorem
          <lb/>moram faceret, de pace cum Alfonso agendum censuit. Missis igitur ad
          <lb/>eum in Cateloniam legatis, Bonifacium, Corsicae caput, quod pax aliter
          <lb/>impetrari non poterat ei se traditurum insciis Genuensibus pactus.</p><p n="88"> 88.
          <lb/>Cum exolvere promissum non posset, genuensi senatu renitente, Venerii
          <lb/>portum atque Ilicem, duo in portu Lunae castella naturali situ munitissima,
          <lb/>Bonifacii loco ei tradidit atque ita pax convenit foedusque ictum. Digrediens
          <lb/>e ligustico sinu cum classe, Petrus ad Cercinam Afrorum insulam
          <lb/>profectus, expositis in terram navalibus sociis, primo impetu eam coepit
          <lb/>ac diripuit incolisque omnibus utriusque sexus, praeter eos qui in silvis
          <lb/>delituerunt, in servitutem abductis, in Siciliam rediit eo videlicet consilio
          <lb/>ut Neapolitani regni oras vexaret atque hostes a navigatione arceret.</p>
        <p n="89"><lb/>89. Dum haec geruntur, Iohannes atque Henricus Alfonsi fratres,
          <lb/>qui post factam quam dixi pacem in pristinum statum apud Iohannem
          <lb/>Hispaniae regem restituti, cuncta rursus administrare atque agere coeperant,
          <lb/>Alvarum Lunam, de cuius consilio Iohannes omnia gesserat, donec
          <lb/>inter se et Alfonsum discordia viguit, quod is sibi potentia aequari atque
          <lb/>eorum auctoritatem elevare nitebatur, e medio excedere et in oppida sua
          <lb/>abire coegerunt.</p><p n="90"> 90. Erat hic nobili quidem loco natus, coeterum propter
          <lb/>scientiae rei militaris opinionem summum apud regem dignitatis gradum
          <lb/>adeptus, omnia seu belli seu pacis munera per se geri volebat. Eo igitur
          <lb/>a rege distracto et a regni negotiis in otium coniecto, Iohannes atque
          <lb/>Henricus ut dixi cuncta agebant. Coeterum, commune regnorum malum,
          <lb/>invidia, rursus eam fidem quae inter eos ac Iohannem regem renovata erat
          <lb/>e medio sustulit.</p><p n="91"> 91. Quidam enim e regni primoribus, quibus ipsorum
          <lb/>fratrum potentia invisa erat, vanis suspicionibus iniectis denuo inter se ac
          <lb/>regem dissensionem pepererunt atque, ut eorum opes everterent, Iohanni
          <lb/>persuasere uti Alvarum, qui iam tum alterum annum iacebat et a spe
          <pb n="114"/>
          <lb/>recuperandae dignitatis pristinae longe aberat, ad capessendas una secum
          <lb/>regni curas revocaret. Qui haud cunctanter profectus, ut vidit se pristinam
          <lb/>auctoritatem adeptum, Iohannis et Henrici statum demoliri ac labefactare
          <lb/>coepit brevique fautorum ope atque opera effecit ut, utroque a regni curis
          <lb/>amoto, de eius consilio ac voluntate, ut consueverat, cuncta rex gereret.</p>
        <p n="92"><lb/>92. Ea vero res maxime Alfonsum movit: anno igitur post factam
          <lb/>pacem ferme quarto, tantam iniuriam minime ferendam diutius existimans,
          <lb/>cum intelligeret non posse fratres, nisi Alvari potentia imminuta,
          <lb/>amissam dignitatem recuperare, ad Iohannem scribit velle se aliquot dies
          <lb/>regni curis vacuos una cum eo agere. Simul ad mille equites, lectissimam
          <lb/>iuventutem quorum plerosque e nobilitate Hispaniae ad se studio partium
          <lb/>traxerat, confestim convocat sub specie ludorum equestrium quos agere
          <lb/>instituisset, cum ad eum pervenisset armaque multa iis certaminibus apta
          <lb/>parari iubet.</p><p n="93"> 93. Eius profectio Alvaro in primis suspecta fuit ne in eius
          <lb/>detrimentum instituta esset, quapropter minime cessandum ratus, ad artes
          <lb/>se convertit, quando aperte vi uti non poterat, adducto igitur in suspicionem
          <lb/>Alfonso quasi vellet Iohanni regnum adimere, coactis raptim quas
          <lb/>potuit regis iussu copiis, Alfonso iam regni Hispani fines ingresso cum
          <lb/>rege obviam processit.</p><p n="94"> 94. Quod ubi Alfonsus agnovit, delectu raptim habito,
          <lb/>quando consilium non succedebat vi agendum aperte ratus, tria milia
          <lb/>peditum equitatui addidit progressusque ad Aegyptam oppidum, plano ac
          <lb/>patenti loco castra posuit. Ea re cognita Iohannes cum Alvaro citato agmine
          <lb/>iter facientes in colle edito, unde Alfonsi castra conspici poterant, consedit.
          <lb/>In hac castrorum propinquitate quotidie magis ac magis irritabantur
          <lb/>utriusque partis animi parvaque proelia quotidie invicem committebantur
          <lb/>iisque Alfonsus, quod equitatu plus poterat, superior evadebat.</p>
        <p n="95"><lb/>95.	Coeterum aliis super alios in dies adventantibus, postquam Alvaro
          <lb/>visum est Iohannem satis instructum ad certamen esse, fortunam proelii
          <lb/>experiri, quod ad eam diem recusaverat, statuit. Et iam uterque exercitus
          <lb/>conflicturus erat cum Maria, Alfonsi uxor eademque Iohannis soror, intervenit
          <lb/>seque viro et fratri mediam obiecit precibusque simul et lacrimis
          <lb/>impia atque nefaria arma e manibus utrique eripuit.</p>
        <p n="96"><lb/>96.	Deinde una cum pontificis maximi legato ob eam causam in
          <lb/>Hispaniam profecto effecit uti Alfonsus factis indutiis retro in regnum
          <pb n="116"/>
          <lb/>concederet. Coeterum hae indutiae non belli finis sed aliquanti temporis
          <lb/>requies fuere. Namque Alvarus Iohannem quotidie stimulare in Alfonsi
          <lb/>odium non desinebat, itaque regem rursus impulit ut contractis ingentibus
          <lb/>copiis bellum renovaret.</p><p n="97"> 97. Quod postquam ad Alfonsum perlatum est
          <lb/>confestim ex delectibus ad XX milia peditum coegit oppidaque hostili
          <lb/>regno opposita, quae haud satis tuta videbantur, solo aequari incolasque
          <lb/>cum bonis in tutiora loca transmigrare, pabula praeterea et stramenta, ne
          <lb/>iumentis hostium usui essent, igne corrumpi iussit. Paratis deinde contractisque
          <lb/>omnibus copiis ad regni fines processit.</p><p n="98"> 98. Et iam Iohannes
          <lb/>equitum milibus circiter triginta, peditum quadraginta, Aragoniam ingressus,
          <lb/>inter Settinum et Fericiam oppida castra posuerat Fericiamque
          <lb/>primum oppugnare aggressus est. Eius oppidi praesidio miserat Alfonsus
          <lb/>complures viros fortes ac strenuos italico bello expertos qui non tantum
          <lb/>de muro pugnare, sed etiam extra oppidi munimenta prodire et aperto
          <lb/>marte manus cum hoste conserere audebant.</p>
        <p n="99"><lb/>99. Triduo id oppidum totis viribus a Iohanne necquicquam oppugnatum
          <lb/>est: pari animo audaciaque restiterunt qui Settinum tuebantur. Alfonsus,
          <lb/>ut Iohannem ex Aragonia abstraheret, proxima regni eius vastabat,
          <lb/>quod ubi Iohannes agnovit, decimo postquam venerat die, irrito incoepto,
          <lb/>in regnum se recepit.</p><p n="100"> 100. Cuius discessu comperto Alfonsus quinque peditum
          <lb/>tribus equitum milibus ex omni numero delectis, Deciam oppidum
          <lb/>petit eamque et Boroniam ac septem praeterea oppida, Aragoniae finitima,
          <lb/>intra paucos dies expugnavit iisque praesidio valido firmatis, quod per
          <lb/>anni tempus res geri non poterat, in Aragoniam in hiberna copias reduxit.</p>
        <p n="101"><lb/>101. Ineunte vere, ne hostis posset pro arbitrio regni sui fines penetrare
          <lb/>omnem undique aditum firmis praesidiis sepsit constitutisque domi rebus,
          <lb/>Tarazonam profectus est copiis eodem convenire iussis. Nam quod ea
          <lb/>urbs situ permunita atque opulenta erat et in confinio hostium posita, is
          <lb/>locus omnium commodissimus ei est visus quo potissimum copiae contraherentur.</p>
        <p n="102"><lb/>102. Ea re Iohanni renuntiata, non minori et ipse cura omnes
          <lb/>in fines suos aditus praeclusit copiasque quas posuit convocavit concitatis
          <lb/>in mutuam perniciem utriusque regis animis namque ita natura comparatum
          <lb/>est, ut si qua inter necessarios ira intercidat, acerbiora inde odia
          <lb/>gravioresque inimicitiae exoriantur.</p><p n="103"> 103. Verum priusquam iustae convenirent
          <lb/>acies multae excursiones ac populationes ultro citroque factae ac
          <lb/>pleraque oppida hinc inde debellata. Inter haec Petrus Alfonsi frater, qui
          <lb/>iam cum classe in Catheloniam redierat, Alborcherium, quod oppidum est
          <lb/>in confinio Portus galliae situm, cum magna popularium manu profectus
          <pb n="118"/>
            <lb/>est, ut ab ea quoque parte Iohannis regnum vexaret.</p><p n="104"> 104. Erat eis summa
          <lb/>amicitia vetusque hospitium cum Cantarae magistro, ita enim appellatur
          <lb/>eius religionis princeps: namque Ferdinandus, rex sapientissimus, filiorum
          <lb/>adolescentiam ei viro, propter gravitatem et integritatem vitae regendam
          <lb/>dederat iique ab eo liberaliter instituti fuerant. Qua necessitudine confisus,
          <lb/>Petrus, cum [] quod oppidum ab ipso Cantarae magistro tenebatur,
          <lb/>profectus esset ut inde auxilia in bellum accerseret, eius nepos a Iohanne
          <lb/>Hispaniae rege magnis pollicitationibus persuasus, adempta patruo oppidi
          <lb/>possessione, Petrum in Iohannis potestatem tradidit quem Henricus frater,
          <lb/>cum aliter liberare non posset nisi eo oppido Iohanni tradito, fraterna
          <lb/>pietate victus, oppidum haud cunctanter tradidit.</p><p n="105"> 105. Isque dimissus ad
          <lb/>Henricum venit atque inde ambo, cum nihil aliud tutum in ea provincia
          <lb/>adversus Iohannis opes haberent amplius, ad Portus galliae regem, cui
          <lb/>soror nupta erat, sese receperunt belloque inde renovato, Iohannis regnum
          <lb/>multis cladibus affecerunt.</p><p n="106"> 106. Alfonsus, copiis omnibus coactis,
          <lb/>regni hostilis interiora ingressus longe lateque terrorem incussit, Iohannes
          <lb/>quoque identidem excursiones multas in Aragoniam fecit. Nusquam
          <lb/>tamen collatis signis dimicatum, proeliorum fortuna varia fuit magisque
          <lb/>tempus in procursationibus atque alternis populationibus tritum quam ut
          <lb/>uno proelio bellum finiretur, sed trahendo bellum exasperatis odiis, tandem
          <lb/>in conspectu mutuo castra posuerunt, universi certaminis fortunam
          <lb/>subituri.</p>
        <p n="107"><lb/>107. Cum hic esset rerum status, nonnulli ex regni optimatibus, quibus
          <lb/>regum discordia molesta erat, antequam proelio decernerent reges adeunt
          <lb/>quantaque hominum caedes, quanta regni utriusque calamitas consecutura
          <lb/>esset, si omnibus copiis decertarent docent quamque praeterea sordidum
          <lb/>ad famam tanta necessitudine devinctos reges inter se gladios stringere
          <lb/>iisque et huiusmodi verbis utrunque regem perpulere ut omissa pugna
          <lb/>per legatos et communes amicos de pace ageretur.</p><p n="108"> 108. Itaque indutiis in
          <lb/>quinquennium factis, delecti arbitri qui cognita regum controversia pacis
          <lb/>conditiones dicerent, quo penitus omnis discordiae causa tolleretur. Iis que
          <lb/>constitutis, non proelium modo, quod haud dubie cruentissimum futurum
          <lb/>videbatur, sed etiam tam atrox tamque impium bellum sublatum est.</p>
        </div>
        <div type ="Book" n="IV">
            <pb n="120"/>
          <head>LIBER QUARTUS</head>
        <p n="1"><lb/>1. Finito bello Hispano Alfonsus, ut aliquid insigne pro christiana religione
          <lb/>ederet, adversus Afros bellum gerere instituit. Itaque Barcinonem
          <lb/>profectus, sex et viginti triremium classem comparavit hisque onerarias
          <lb/>novem adiecit quae commeatus et bellica opera veherent omnibusque
          <lb/>diligenter provisis, Karalim, insignem in Sardinia Catelanorum coloniam,
          <lb/>ut inde sumpto commeatu Africam peteret, primum profectus est.</p><p n="2"> 2. Coeterum
          <lb/>cum iam inde discessurus esset, biremis quaedam e Sicilia celerrime
          <lb/>ad se nuntiatum venit Trupiam, Brutiorum oppidum, quam in Hispaniam
          <lb/>proficiscens valido praesidio firmatam reliquerat, ad Lodovicum defecisse
          <lb/>arcemque in periculo esse nisi ei confestim auxilium feratur, quod Iohannes
          <lb/>Rota, eius praefectus, deditionem pepigerit nisi intra dies viginti ei
          <lb/>subsidium mitteretur, ob eamque rem maturandum esse ne sero ac necquicquam
          <lb/>postea opem ferret.</p>
        <p n="3"><lb/>3. Quae ubi haec accepit nihil ad navigandi celeritatem sibi reliquum
          <lb/>fecit; neque enim ignorabat quantum detrimenti rebus suis afferret eius
          <lb/>oppidi amissio, quod et ad classis receptum in summa portuum paucitate
          <lb/>et ad vexandam Brutiorum eius hostium oram percommode situm
          <lb/>videbatur: alluitur enim magna ex parte mari estque non tantum situ sed
          <lb/>etiam opere permunitum.</p><p n="4"> 4. Et iam ad Carbonariam, Sardiniae promontorium,  
          <lb/>secundo vento vectus pervenerat cum subito atrox et turbulenta
          <lb/>vis tempestatis coorta, classe in portum reiecta, duodecim dies cursum
          <lb/>morata est. Quae quidem res impedimento fuit quo minus Trupianae arci
          <lb/>in tempore subveniri potuerit.</p>
        <p n="5"><lb/>5. Postquam ventus desiit, placato mari classem rursum solvit atque
          <lb/>inde in Siciliam traiecit ac vix duabus horis in Panormi portu commoratus,
          <lb/>tantum ut sciret an adhuc trupiana arx eius praesidio teneretur, Brutios
          <lb/>versus celeriter contendit. Ea vero venti vis fuit ut ante horam vigesimam
          <lb/>octavam in Trupiae conspectum accesserit.</p><p n="6"> 6. Coeterum idem ventus, qui
          <lb/>venientibus prosper fuerat, descensionem in terram facere volentibus
          <lb/>adversus fuit: adeo enim ad litus undas concitaverat ut triremes pontes
          <pb n="122"/>
          <lb/>exponere nullo modo possent, quod quidem ipsa venti natura et vis efficit
          <lb/>qui, quemadmodum primo ingressu maria placat, ita ad exitum perturbat
          <lb/>ac ciet, isque forte dies erat quo arcis praefectus deditionem pactus fuerat
          <lb/>nisi auxilium accepisset.</p>
        <p n="7"><lb/>7. Qua de re Alfonsus, etsi sciebat sibi cum Lodovico dimicandum
          <lb/>esse, propterea quod arx ducentos ferme passus a mari distabat, nec ad
          <lb/>eam nisi per medios hostes strictis gladiis evadi poterat, omnino obsessis
          <lb/>opem ferre statuerat.</p><p n="8"> 8. Coeterum dum ad terram fertur, praefectus arcis,
          <lb/>sive obsidum metu, nam filios fidei pignus Lodovico dederat, sive quod
          <lb/>putarit se perfidiae notari posse nisi arcem ad praestitutam diem dederet,
          <lb/>sive quod desperarit navales socios propter maris tempestatem in terram
          <lb/>exponi posse, educto inde praesidio arcem Lodovico dedidit, eam sibi
          <lb/>continuo dedi visa classe deposcenti. Namque is pertinaciter instabat ut
          <lb/>eam in potestatem suam redigeret priusquam classis propius accederet.</p>
        <p n="9"><lb/>9. Qua re cognita Alfonsus, supervacuam dimicationem ratus, in Siciliam
          <lb/>unde venerat, ut propositam et iam coeptam expeditionem exequeretur,
          <lb/>rediit. Fuit autem hic annus ab ortu Christi dei nostri vigesimus sextus et
          <lb/>quadringentesimus supra millesimum.</p>
        <p n="10"><lb/>10. Onerariae quatuordecim biremesque et speculatoriae ad septuaginta
          <lb/>classi adiectae, machinarum omnis generis et commeatuum vis magna
          <lb/>comparata, peditum atque equitum non parvus numerus: atque haec intra
          <lb/>quinquaginta dies, tantus omnium ardor et studium erat petendae Africae,
          <lb/>effecta. Interea reguli et copiarum duces, quemadmodum iis mandatum fuerat,
          <lb/>cum imperatis militibus et commeatibus ad diem convenere.</p><p n="11"> 11. Quibus
          <lb/>profectis Alfonsus ad insulam quam veteres Lothofagiten appellabant,
          <lb/>Gerbim, cursum dirigi imperat, superos precatus uti ea expeditio sibi
          <lb/>suisque bene ac feliciter verteret. Abest autem Gerbis a continenti circiter
          <lb/>quatuor milia passuum, insula cultoribus frequens, qua ad occidentem
          <lb/>vergit sinuata propius continenti iungitur, nec plus fere mille passus ab ea
          <lb/>distat: pons lapide structus insulam continenti iungit. Hic erat ante omnia
          <lb/>occupandus ac rescindendus adversus barbarorum incursum quo Gerbini,
          <lb/>auxiliis spe sublata, facilius ad deditionem cogerentur.</p><p n="12"> 12. Alfonsus itaque
          <lb/>cum navigans appropinquaret insulae, onerarias primo ad eum portum
          <lb/>supra quem turris est sita, quam a nominis conditore Valguarneriam appellant,
          <lb/>petere iubet, quod propter Syrtes propius pontem accedere non
          <lb/>poterant. Deinde rostratis bifariam divisis, aequam partem Gutterae attribuit
          <lb/>cumque statuisset a duabus partibus pontem occupare, petiit ab eo
          <lb/>Gutterras uti se ab occidente pontem adire sineret, arbitratus ab ea parte
          <pb n="124"/>
          <lb/>sese pontem ante venire et praeoccupare posse: cuius postulatio quorsum
          <lb/>tenderet, etsi non fallebat Alfonsum, tamen id ei facile concessit. Erat autem
          <lb/>Guterras rei maritimae scientissimus.</p><p n="13"> 13. Itaque Alfonsus ab oriente,
          <lb/>Gutterras ab occidente pontem petunt, sed dum Gutterras proficiscitur,
          <lb/>vadorum haud satis gnarus, multis flexibus ac reflexibus tardius iter facit;
          <lb/>Alfonsus prior in pontis conspectum venit. Nonnullae etiam navium quae
          <lb/>Guteriam sequebantur, vadis implicitae, eius cursum demoratae sunt.</p>
        <p n="14"><lb/>14. Coeterum cum Alfonsus propius pontem ferretur, triremes quaedam
          <lb/>ex iis quae eum sequebantur praeundi cupiditate cum citatius agerentur,
          <lb/>in vadis haesere. Quod ubi conspicatus est illico agmen antegressus,
          <lb/>omnes ex ordine sequi se iubet, neve in vada ignota et ipse incideret
          <lb/>speculatoriam praemittit quae fundum exploret ac sic tuto ad pontem
          <lb/>successit.</p><p n="15"> 15. Iecerant autem barbari utrinque iuxta pontem magnam lapidum
          <lb/>vim eius classis suspicione, ne quae naves pontem subire possent
          <lb/>atque in eum armatos exponere: hos igitur lapides primum exhauriendos
          <lb/>curavit dato quibusdam negotio qui in mare subito sese coniecerunt. At
          <lb/>Gerbini qui ad primum classis conspectum ad arma conclamantes magnam
          <lb/>iam hominum vim coegerant, ut viderunt acervos lapidum detrahi
          <lb/>classemque ponti puppes appellere conari, ad prohibendos descensione
          <lb/>nostros cucurrere.</p><p n="16"> 16. Inter haec tres viri fortes contemptis hostibus,
          <lb/>pontem ingressi, tam diu barbarorum impetum sustinuere donec purgato
          <lb/>fundo regia triremis ad pontem pervenerit. Namque e classe et suorum
          <lb/>studiis clamoribusque et manubalistis quas barbari maxime formidabant
          <lb/>adiuvabantur, sed tanta lapidum congeries erat ut non omnes naves ponti
          <lb/>puppes admovere possent.</p>
        <p n="17"><lb/>17. Itaque quae non poterant per proximas triremes, veluti per scalas
          <lb/>navalibus sociis expositis cum barbaris proelium conserere coeperunt.
          <lb/>Qui cum primo impetu fortiter resisterent, mox pluribus in pontem transgressis,
          <lb/>cum vim ferre non possent, in fugam coniecti plerisque vulneratis
          <lb/>et caesis, in insulam refugerunt.</p><p n="18"> 18. Posthaec Alfonsus continuo ea parte
          <lb/>operibus munita quae ad insulam vergebat, ne qua irruptio a terra fieri
          <lb/>posset pontem a tergo rescidit.</p><p n="19"> 19. Interea Gutterras ingenti labore e vadis
          <lb/>elapsus cum pontem versus ferretur et illum armatis plenum prospiceret,
          <lb/>dubitare coepit eae ne hostium copiae an regis essent. Coeterum propius
          <lb/>accedens, ut signa regia cognovit, arbitratus, id quod erat, pontem a rege
          <lb/>occupatum esse, celeriter invectus et ipse ab altera parte navales socios
          <lb/>in pontem exposuit.</p><p n="20"> 20. Nocte quae insecuta est, Afri qui parati in armis
          <pb n="126"/>
          <lb/>erant (nam ob classis huius metum Boferius, Africae rex, multa hominum
          <lb/>milia coegerat atque in diversis locis disposuerat, ignarus quemnam potissimum
          <lb/>locum Alfonsus cum classe petiturus esset), in conspectum insulae
          <lb/>frequentes convenere.</p><p n="21"> 21. Boferius vero, ut cognovit per ignes in diversis
          <lb/>promontoriis excitatos Alfonsi ad ipsam insulam adventum, ad duo milia
          <lb/>equitum auxilio confestim misit qui ut ponte occupato iter ad insulam
          <lb/>interruptum videre, haud procul inde constiterunt ac statim Boferio quae
          <lb/>viderant renuntiari iussere.</p><p n="22"> 22. Postridie nuntius cum litteris a Boferio ad
          <lb/>Alfonsum venit camelo, quem a velocitate dromodem vocant, invectus;
          <lb/>in quibus litteris scriptum erat se mox cum copiis affore pugnandique
          <lb/>potestatem facturum, regem cum rege certare magis decere longeque
          <lb/>laudabilius esse quam cum unius parvae insulae cultoribus: neque enim ex
          <lb/>Gerbinis devictis tantum se gloriae adepturum quantum si regem proelio
          <lb/>vicerit. Erat is quidem et animi magnitudine et prudentia singulari atque
          <lb/>ob id a barbaris vehementer colebatur.</p>
        <p n="23"><lb/>23. Alfonsus, etsi ob terrorem Gerbinis iniectum insula a se capi
          <lb/>posse confidebat, nec ignorabat quorsum Boferii scripta tenderent, tamen
          <lb/>ne detractas se certamen videretur, abstinere insulae oppugnatione
          <lb/>ac praestolari eius adventum decrevit renuntiarique iussit oblatam sese
          <lb/>conditionem laeto animo accipere, veniret modo quamprimum nec rem in
          <lb/>dies traheret.</p><p n="24"> 24. Paucis post diebus Boferius cum ingenti peditum atque
          <lb/>equitum numero affuit castrisque in conspectu hostium positis, ipse cum
          <lb/>robore ac flore totius exercitus in ponte consedit ac pro munimento qua
          <lb/>hostium castra vergebant grandes palmarum truncos hostium telis ac tormentis
          <lb/>opposuit quorum tanta durities erat ut etiam tormentis resisterent.</p>
        <p n="25"><lb/>25. Is dies in muniendis utrinque castris consumptus, namque proelium
          <lb/>in sequentem diem ex composito dilatum fuerat, edixeratque Alfonsus ne
          <lb/>quis ante eam diem munimenta transiret aut manum cum hoste consereret
          <lb/>quique aliter fecisset ei capitale id fore. Idque negotii dederat Iohanni
          <lb/>Vintimillio atque Eximino Corellae quos munimentis, quae Boferii castris
          <lb/>proxima erant, praefecerat.</p><p n="26"> 26. Biremes ac lembos sagittariis instructos,
          <lb/>partim a pontis dextra partim a sinistra, postero die mittere statuerat qui
          <lb/>utrinque hostes lacesserent quive uno atque eodem tempore in terram
          <lb/>egrederentur et, dum ipse a fronte urgeret, a tergo hostes aggrederentur,
            <pb n="128"/>
          <lb/>interiectis raptim munimentis a terra quae ex doliis paraverat, ne qui in
          <lb/>alteris castris trans pontem erant, regi suo opitulari possent. Qui ordo, si
          <lb/>servatus esset, haud dubie Boferius cum iis omnibus qui una cum eo in
          <lb/>ponte tetenderant eo die capi potuissent.</p>
        <p n="27"><lb/>27. Coeterum paucorum quorundam temeritas pugnam, quae in
          <lb/>posterum diem extracta fuerat, eo die repraesentari compulit. Namque
          <lb/>ii a barbaris quibusdam munimento proximis ad singulare certamen
          <lb/>provocati, neglecto imperio atque edicto regio, per asserem interiectum
          <lb/>transmisere, qui mox cum provocantibus congressi cum eos pellerent,
          <lb/>barbarorum plures in sese converterunt. Tum qui e nostris propiores
          <lb/>erant, munimenta transgressi ad opem iis ferendam confestim iere.</p>
        <p n="28"><lb/>28. Quod ubi Alfonsus nuntiatum est, indignatus confestim misit qui et
          <lb/>caeteros transitu inhiberent proeliumque committi non sinerent ac transgressos
          <lb/>revocarent. Coeterum utrorunque animi iam usque adeo incensi
          <lb/>ad pugnam erant ut nec transgressi revocari, nec qui in castris erant ullius
          <lb/>imperio retineri possent.</p>
        <p n="29"><lb/>29. Quod cum Alfonsus animadverteret, fortunae eventum experiri
          <lb/>statuit: castrorum utrorunque munimenta, quantum modo pontis interruptio
          <lb/>patebat, distabant; exercitus extra teli iactum subsistebant atque
          <lb/>ad extrema munimentorum ligneae turres ac propugnacula excitata erant.
          <lb/>Ab insula quoque prospectum ne quid inde detrimenti in ipso pugnae
          <lb/>ardore caperetur.</p><p n="30"> 30. Ingentibus deinde animis utrinque concursum.
          <lb/>Namque et ipse Boferius lectissimam suorum manum totumque exercitus
          <lb/>robur in pontem, ut dixi, traduxerat, sed is tumultus magis quam
          <lb/>iustum proelium erat: nam neque acies instrui neque copiae distribui
          <lb/>neque quicquam ex disciplina et more militari servari potuit. Atrox vero,
          <lb/>quoniam in angusto res gerebatur, certamen erat stetitque aliquandiu
          <lb/>utraque immota acies, sed minus sua damna sentiebat Poenus quod
          <lb/>multitudine abundabat quae continue a castris in pontem procurrebat.</p>
        <p n="31"><lb/>31. Quod ubi Alfonsus animadvertit lembos quosdam quos instituerat
          <lb/>circa pontem dimisit. Ipse inter primos progressus tantam alacritatem suis
          <lb/>iniecit ut tum primum proelium iniisse viderentur. Tum hostes loco moti
          <lb/>ad regis tabernaculum paulum substiterunt: namque reges suos barbari
          <lb/>pro diis habere colereque consueverunt.</p><p n="32"> 32. Hic fortissimus quisque eorum,
          <lb/>dum acrius pro regis salute decertat, interficitur. Denique verecundiam
          <lb/>metu vincente, in fugam versi, toto ponte cesserunt, ipse quoque
          <pb n="130"/>
          <lb/>Boferius desperatis rebus, equo repente ab equite qui circumstabat oblato,
          <lb/>in altera castra se recepit.</p><p n="33"> 33. In eo proelio barbarorum multi vulnerati,
          <lb/>complures etiam caesi, in quis regis nepos, signa sex regia ac tormenta
          <lb/>aenea duodeviginti capta. De Alfonsi exercitu nonnulli quoque viri fortes
          <lb/>desiderati sunt, in quis Iohannes Heredia, honesto loco natus, qui
          <lb/>pugnae initio rescissi pontis intervallum strenuo saltu transgressus, cum
          <lb/>fortiter pugnaret lancea iugulum traiectus, e proelio semianimis excessit.</p>
        <p n="34"><lb/>34. Ea victoria, etsi grata Alfonso fuit, tamen hoc minus iocunda extitit
          <lb/>quod ante constitutum pugnae tempus dimicatum fuerat. Cupiebat enim
          <lb/>collatis signis iusto proelio cum rege dimicare idque sibi maiori existimationi
          <lb/>et gloriae ducebat fore, si ex composito congressus, ipse rex regem
          <lb/>fudisset.</p>
        <p n="35"><lb/>35. Post haec qua brevem esse traiectum in insula diximus, Iohannem
          <lb/>Calatageronem, id ei cognomen fuit, cum biremi mittit qui barbaros
          <lb/>equites, qui per vada cognita in insulam evadebant, cum se aestus in mare
          <lb/>refudisset transitu arceret. Namque ea loci natura erat ut nec pedibus nec
          <lb/>equo insula adiri ex continenti posset, cum se ex alto aestus invexisset:
          <lb/>quod sexta quaque hora, quemadmodum in Oceano, contingit.</p><p n="36"> 36. Neque
          <lb/>navibus tuta statio erat quod rursus decedente aestu naves in vadis
          <lb/>destituebantur periculumque a terra incurrebant, sed Iohannes mox, vel
          <lb/>praedandi cupiditate vel commorandi taedio, demandatam sibi a rege stationem
          <lb/>deseruit. Eius discessione barbaro nuntiata, nocte quae secuta est
          <lb/>complures equites in insulam transmisit.</p><p n="37"> 37. Quo cognito Alfonsus, etsi
          <lb/>omnem prope spem expugnandae insulae abiecerat, haud tamen inchoatam
          <lb/>obsidionem deseruit quin etiam cum omni exercitu, nisi quantum
          <lb/>castrorum praesidio sat erat, in insulam transgressus est ibique castris
          <lb/>positis, incolas in maximum metum ac discrimen adduxit cumque populationibus
          <lb/>et incendiis vastare insulam statuisset.</p><p n="38"> 38. Interea pacis mentio
          <lb/>a Boferio orta est eaque punica fraude tractata factisque aliquot dierum
          <lb/>indutiis, copiae in pontem reductae sunt. Redimere se velle grandi pecunia
          <lb/>eius pacem simulabat ne insulam vastaret, sed dum in conditionibus
          <lb/>dandis et accipiendis tempus teritur, commeatus classi deesse coepit.
          <lb/>Quod tempus de industria Boferius expectabat ut, inopia commeatuum
          <lb/>compulsus, rex abscederet pluresque etiam in insulam ab eo interim furtim
          <lb/>transmissi ut iam oppugnatio omnis vana atque irrita videretur.</p><p n="39"> 39. Quibus
          <lb/>necessitatibus adactus Alfonsus, soluta inde classe, in Siciliam rediit paucosque
          <pb n="132"/>
          <lb/>dies Messanae commoratus, agitare animo coepit quonam modo
          <lb/>Neapolitanum regnum quod amiserat recuperare posset. Itaque Aenariam
          <lb/>insulam, quae adhuc eius praesidio tenebatur, adire primum statuit, uti
          <lb/>reginae erga se animum exploraret profectusque agere de reconciliatione
          <lb/>et pace cum illa per internuntios coepit, et Iohanna quidem simulabat sese
          <lb/>pacem eius non aspernari. Coeterum, eius uti exitus docuit, ab ea re longe
          <lb/>aversa mens erat: iam enim multorum persuasionibus ad Lodovicum
          <lb/>inclinaverat.</p>
        <p n="40"><lb/>40. In his agendis quod reliquum aestatis fuit necquicquam consumptum:
          <lb/>pace tamen nomine magis quam re facta, in Siciliam rediit eo animo atque
          <lb/>consilio ut inde in Cateloniam remigraret, satius ducens tempori cedere
          <lb/>dum emolliretur reginae durities, si forte emolliri posset aut si consilium
          <lb/>immutaret, quod varia et mobilia sunt mulierum ingenia, quam concertando
          <lb/>illius in se animum odio exasperare.</p><p n="41"> 41. Iamque ob eam rem naves
          <lb/>aliquot et milites missos fecerat iique in Cateloniam abierant: commeatu
          <lb/>igitur in classem imposito, istante iam hieme, Drepanum petit; inde, ut
          <lb/>primum per maris tranquillitatem posset, classem soluturus.</p><p n="42"> 42. Cum autem
          <lb/>omnia ad cursum parata essent nec aliud restaret negotii quam ancoras
          <lb/>moliri, res dictu mira ac paene incredibilis cecidit: tris circiter menses
          <lb/>tota classis in ancoris stetit ventum modo prosperum frustra expectans,
          <lb/>ut fato quodam datum esse videretur non esse fas ei ex Italia discedere cui
          <lb/>regnum Neapolitanum destinatum esset.</p>
        <p n="43"><lb/>43. Inter haec Lodovicus eius aemulus apud Consentiam, Brutiorum
          <lb/>oppidum, febri correptus mortem obiit: quo audito Alfonsus rursum in
          <lb/>spem potiundi regni neapolitani, quam quidem illo vivo posuisse videbatur,
          <lb/>venire coepit observabatque si qui motus in eo regno illius morte
          <lb/>consequerentur.</p><p n="44"> 44. Nec multo post nuntiatum est ei Iohannam quoque
          <lb/>defunctam esse. Qua re cognita quam ex Lodovici morte spem conceperat
          <lb/>vehementer confirmavit.</p><p n="45"> 45. Coeterum haec tam magna erant ut
          <lb/>vix nuntiis fides haberetur: quis enim crederet tot adipiscendi regni opportunitates
          <lb/>sibi tam brevi spatio contigisse! Excesserat primum e medio
          <lb/>Iohannes Caratiolus, inimicorum conspiratione noctu foede interemptus,
          <lb/>cuius et magnae et opes erant et acerbissima in Alfonsum odia. Excesserat
          <lb/>e vita Lodovicus, maximam iam apud populos ac regni principes
          <lb/>auctoritatem adeptus, quo vivo regni possessio ei prorsus desperanda
          <pb n="134"/>
          <lb/>erat. Demum Iohanna decesserat quae una eius votis obstare poterat.</p>
        <p n="46"><lb/>46. Haec omnia reputanti sibi longe profecto maiora videbantur quam ut
          <lb/>iis fides haberetur: apparebat enim a superis datum esse ut omnibus qui ei
          <lb/>obsistere poterant e medio sublatis, ipse unus absque controversia neapolitano
          <lb/>regno potiretur.</p><p n="47"> 47. Itaque confestim Caraffellum Caraffam, cuius
          <lb/>opera fideli ac forti multos iam annos usus fuerat, ad Remundum Bullium,
          <lb/>cui Neapolitanae arcis et Italicarum rerum curam mandaverat, misit qui
          <lb/>quorsum inclinarent civium ac regulorum animi, quantum tuto posset,
          <lb/>scrutaretur, quem potissimum respicerent cuive regnum destinarent. Ipse
          <lb/>interea tantis opportunitatibus adiutus de repetendo regno meditabatur.</p>
        <p n="48"><lb/>48. Re igitur ad consilium delata, fuere qui censerent, intermissis rebus italicis,
          <lb/>sibi in Cateloniam, uti constituerat, abeundum esse quod ei pecunia
          <lb/>ad bellum gerendum deesset, reparandas vires, instaurandam validiorem
          <lb/>classem; interea sciri posse in quemnam regem neapolitanorum ac regulorum
          <lb/>studia conversa essent, quod prius sciri necessum esset quam eo
          <lb/>arma rursum conferrentur. Ad haec Petro fratri, fortissimo viro, classis
          <lb/>et copiarum partem relinquendam esse qua in oram neapolitanam vectus,
          <lb/>adversus eos qui imperium detrectarent bellum gereret.</p>
        <p n="49"><lb/>49. In quam sententias cum liberius pro ingenio, petita a rege venia,
          <lb/>Gutterras locutus esset dixissetque sese tanquam hominem haud sobrium
          <lb/>locuturum, subridens respondit Alfonsus: «Tu certe tanquam homo super
          <lb/>coenam locutus es, at ego idcirco, ne hominis temulenti sententiam
          <lb/>secutus videar, statui non discedere».</p><p n="50"> 50. Dimisso consilio quo magis
          <lb/>magisque rerum statum et conditionem temporum animo volvebat, hoc
          <lb/>magis in proposito permanebat omniaque quae ad eam rem pertinerent
          <lb/>attentiore cura cogitabat. Inter haec ex Caraffello, quem avidissime
          <lb/>expectabat, ad se reverso de neapolitanorum voluntate atque animo,
          <lb/>quantum ille sciscitando consequi potuerat, cognovit; quem in secretius
          <lb/>colloquium adductum cum percontatus esset quidnam de ea expeditione
          <lb/>sentiret, videri sibi, inquit, eam arripiendam esse fortunam quae sese ultro
          <lb/>offerret: nunquam postea maiorem illi opportunitatem adipiscendi regni,
          <lb/>quod tantis laboribus et periculis quaesisset, fortunam allaturam.</p>
        <p n="51"><lb/>51. Cuius verbis haud mediocriter confirmatus, nonnullos enim regulos
          <lb/>ad se inclinare acceperat, cum e Catina Messanam traiecisset conciliare
          <lb/>sibi primum regulorum animos instituit et in primis Iohannis Antoniii
          <lb/>Ursini, Tarentini principis, qui, ut magnitudine ditionis ita dignitate et
            <pb n="136"/>
          <lb/>auctoritate, inter regni optimates eminebat.</p>
        <p n="52"><lb/>52.	Hic vero cum olim eius fides apud Iohannam suspecta fieri coepisset,
          <lb/>ob inimicitias quae sibi cum Iohanne Carazulo erant, a Lodovico cum
          <lb/>exercitu fines eius ingresso, cui Iacobus Caudola praerat, prope omni agro
          <lb/>atque imperio exutus fuerat, septem modo oppida tutatus, situ atque
          <lb/>opere munitiora, caeteris aut vi aut metu ad deditionem compulsis.</p>
        <p n="53"><lb/>53.	Hunc itaque Alfonsus sibi primo conciliandum et ad sua recuperanda
          <lb/>enixe adiuvandum existimavit. Sperabat enim, si ille beneficio suo quae
          <lb/>amiserat recepisset, non illum modo sed et alios nonnullos regulos qui
          <lb/>illum aut propinquitate aut benevolentia contingebant, auctoritate eius viri
          <lb/>et gratia, in se regem absque controversia consensuros esse. Accedebat
          <lb/>summa commoditas propter brevem traiectum trasportandarum in neapolitanum
          <lb/>regnum copiarum bellique ab ea parte gerendi.</p><p n="54"> 54. Contracta
          <lb/>igitur cum eo amicitia Iohannem Ventimillium, acrem atque impigrum
          <lb/>virum, cum mille equitibus ad eum misit ac paulo post Minicutium
          <lb/>Aquilanum cum pari equitum numero, quorum opera forti quae amiserat
          <lb/>oppida brevi recepit. Lodovico enim et Iohanna mortuis ingens rerum
          <lb/>pertubatio in neapolitano consecuta est: res enim arbitrio multitudinis
          <lb/>magis quam optimatum consilio gerebantur, siquidem nullo conventu
          <lb/>principum acto, Renatum, Lodovici fratrem, e Gallia quamprimum accersendum
          <lb/>in regnum decrevere.</p><p n="55"> 55. Interim vero qui summae rerum
          <lb/>praessent, Ottinum Caratiolum, Georgium Alamannum et Balthasarem
          <lb/>Rattam, id ei cognomen erat, Andegavinae factionis principes delegerunt
          <lb/>octingentisque equitibus e neapolitana iuventute conscriptis Iacobum
          <lb/>Caudolam, tarentino principi maxime infestum, pecunia e reginae loculis
          <lb/>deprompta cum duobus milibus equitum mercede conduxere atque ad
          <lb/>Renatum legatos miserunt qui illum ad regnum capessendum accerserent.</p>
        <p n="56"><lb/>56. In hoc rerum statu dum expectat Alfonsus quorsum primi motus
          <lb/>evaderent, Iohannes Antonius Martianus, Suessanorum dux, Franciscus
          <lb/>Aquinianus, Christophorus Caietanus ac Rogerius frater iis qui neapolitanam
          <lb/>rem administrabant infensi ad eum respicere coeperunt atque ut eum
          <lb/>facilius in bellum traherent, cum scirent Capuam, urbem quae ab adversariis
          <lb/>tenebatur, ingentis ad victoriam momenti esse, spe iis oblata illam
          <lb/>per proditionem occupari posse, omnes in id unum curas et cogitationes
          <lb/>intendere.</p><p n="57"> 57. Praeerat arci intra urbem sitae, nam duae sunt, Iohannes
          <lb/>Caramanicus, Iohanni Antonio, quod is ditioni suae subiectus erat, amicus
          <lb/>ac fidus et ob eam causam iis suspectus per quos neapolitana respublica
          <lb/>gerebatur. Huic magnis praemiis per internuntium Iohannes Antonius
          <pb n="138"/>
          <lb/>suadere clam coepit ud sibi arcem traderet cui ille velle se quidem annuit.</p>
        <p n="58"><lb/>58. Coeterum eam rem frustra tentari nisi turres ad pontem sitae, quae
          <lb/>est altera arx, uno atque eodem tempore occuparentur, quod, civitate inimica
          <lb/>cuius praesidio quadringenti equites missi forent, nullus iis pateret
          <lb/>aditus qui arci subsidio venturi essent. Tentaturum itaque se propediem
          <lb/>si forte quidam, e praesidio quo amico utebatur, proposito praemio
          <lb/>adduci posset uti turres ipsas traderet, cuius rei efficiundae nonnullam
          <lb/>spem haberet: significaturum vero quid agi posse confideret, postquam
          <lb/>illius voluntatem cognovisset.</p><p n="59"> 59. Nec dicto fides abfuit: confestim enim
          <lb/>cum amico agere multa et magna pollicendo per fidum hominem de ea
          <lb/>re coepit, nec difficulter persuasit petentique aliquot ad se viros strenuos
          <lb/>per noctem ab exteriore parte mitti quos in turrim per funem admitteret,
          <lb/>quos sibi fideliores putabat delegit seque qua hora commodum foret cornu
          <lb/>significaturum monuit.</p><p n="60"> 60. Postridie cum sibi alterius turrium custodia
          <lb/>proxima nocte evenisset, patrandae rei tempus arbitratus, cornu signum
          <lb/>dat. Tum qui parati erant strenui viri, taciti turrim subeuntes, per demissum
          <lb/>ab eo funem conscendere atque adniti coeperunt, sed tam difficilis
          <lb/>erat ascensus, praesertim armato militi in tanta muri altitudine, ut vix tres
          <lb/>ex omnibus in turris fastigium evaserint.</p>
        <p n="61"><lb/>61. Hos in secretiorem partem adductos confestim occuluit et quoniam
          <lb/>propter sociorum paucitatem rem exequi aperte non audebat ad dolos se
          <lb/>convertit primumque socios singulos, quasi aliquid operis facturus, ad se
          <lb/>vocat comprehensosque et loqui vetitos adiuvantibus iis quos intromiserat
          <lb/>seorsum disponit. Denique iisdem artibus et ipso praefecto arcis intercepto,
          <lb/>Iohanni Caramanico cornu, uti convenerat, signum dedit.</p><p n="62"> 62. Ille, ut
          <lb/>intellexit arcem in amici potestate esse, laetus postridie mane Citatinum,
          <lb/>id ei nomen erat, praesidii urbani praefectum, arte capere instituit. Cum
          <lb/>quadringentis enim equitibus, praeter urbanas copias, iis dimicandum
          <lb/>erat qui arci auxilium laturi forent audivitque fortuna eius consilium.</p><p n="63"> 63.
          <lb/>Forte enim per eos dies Citatinus duos campanos cives, e primoribus civitatis,
          <lb/>verbis altercando ad rixam progressos ipsarum turrium praefecto
          <lb/>in custodiam tradiderat. Mittit igitur ad eum praefecti nomine qui ei significet
          <lb/>velle cives illos qui in custodia tenebantur positis inimicitiis in
          <lb/>gratiam reverti et ob eam rem petere ne ad se venire in arcem gravaretur.</p>
          <pb n="140"/>
        <p n="64"><lb/>64.	Hoc nuntio accepto Citatinus, nihil insidiarum aut fraudis veritus,
          <lb/>confestim ad turres profectus est: mox vero, ut primum portam introiit,
          <lb/>exclusis comitibus comprehensus ac protinus in carcerem coniectus est.</p>
        <p n="65"><lb/>65.	Tum pavor et trepidatio ingens urbem pervasit celeriterque equites,
          <lb/>duce suo orbati, armis captis per urbem discurrere coeperunt. Postquam
          <lb/>vero Caramanicus Citatinum interceptum comperit, haud amplius differendum
          <lb/>ratus cornu signum dat, quod cum Iohanne Antonio Martiano
          <lb/>constituerat. Is vero haud procul cum magna popularium manu paratus
          <lb/>signum expectabat: itaque repente profectus et per patefactam turrium
          <lb/>portam ingressus, ponte transmisso urbem invasit.</p>
        <p n="66"><lb/>66.	Tum equites cognito dolo perterriti et consilii inopes per civium
          <lb/>domos diffugere coeperunt. Mox vero, ut cognitum est Caramanicum ad
          <lb/>Iohannem Antonium defecisse eique arcem deditam, qui adversae factionis
          <lb/>erant domos quisque suas trepidi petierunt atque ita, sine suorum
          <lb/>cuiuspiam caede, Capua in Iohannis Antonii potestatem redacta
          <lb/>est.</p><p n="67"> 67. Post haec expulso adversariorum equitatu, Iohannes Antonius ac
          <lb/>socii accersendum confestim Alfonsum censuerunt: neque enim tantum
          <lb/>belli onus suis duntaxat viribus sustinere se posse confidebant, praesertim
          <lb/>cum adversariis magnae copiae essent haeque aliena pecunia sustentarentur,
          <lb/>quos non dubitabant ad urbem obsidendam quamprimum accessuros.
          <lb/>Ad haec civitatis partem sibi inimicam esse non ignorabant.</p>
        <p n="68"><lb/>68. Itaque Renaldum Aquinatem Messanam ad Alfonsum quamprimum
          <lb/>mittunt qui moneat uti ad paratam sibi fortunam et exoptati regni
          <lb/>possessionem advolet: Capuam opulentam urbem, permagnum haud
          <lb/>dubie momentum ad totum regnum vendicandum, in eorum manu esse,
          <lb/>multum vero periculi moram importare quod adversarios coactis copiis
          <lb/>ad urbis obsidionem brevi profecturos non ambigerent, cuius rei iam
          <lb/>apparatus fieri sentirent, quorum auctoritas non eos modo cives qui
          <lb/>sibi adversi essent, verum etiam eos quibus amicis uterentur trahere ad
          <lb/>sese posset.</p><p n="69"> 69. Laetissimus hic nuntius Alfonso fuit eoque perbenigne
          <lb/>accepto ac dimisso, in una celeritate spem omnem victoriae positam
          <lb/>arbitratus, quo adventus sui famam praeveniret cum septem modo triremibus,
          <lb/>quas paratas instructasque habebat, e Messanae portu vela facit,
          <lb/>Petro fratre in Sicilia relicto qui quae bello gerendo opus forent curaret
          <lb/>annonamque et commeatus summitteret, quoque eius adventus occultior
          <lb/>foret, ut Neapolitani metu posito segnius Capuam obsidere aggrederentur,
          <lb/>procul ab oris regni ad Pontiam insulam altum petens contendit.</p>
        <p n="70"><lb/>70. Atque inde extemplo Caraffellum Capuam mittit qui Iohannem Antonium
          <pb n="142"/>
          <lb/>ac socios de eius adventu certiores faceret nuntiaretque videri sibi
          <lb/>hoc rerum initio eum montem occupandum esse in quo sita Caieta est,
          <lb/>antequam hostes eius adventum cognoscerent: quo capto, vel voluntate
          <lb/>vel metu, Caietam in potestatem eius venturam brevi speraret.</p><p n="71"> 71. Quae
          <lb/>quam commode sita esset ad bellum Neapoli inferendum nemini obscurum
          <lb/>esse: duo oppida firma et peropportuna, alterum terra alterum mari,
          <lb/>habiturum se, si urbe illa potiretur. Cuius potiundae spes ei non abesset, si
          <lb/>dum montis ipsius custodia negligeretur illi a terra ipse a mari improvisos
          <lb/>noctu aggrederetur: hoc sibi suscepti belli nimirum caput videri et in eo
          <lb/>rerum summam verti.</p><p n="72"> 72. Inter haec adversarii, Capuae defectione vehementer
          <lb/>attoniti, quas ad eius urbis obsidionem copias mitterent summo
          <lb/>studio parabant atque in agris delectus habebant. Caraffellus, non sine
          <lb/>discrimine per iter haud pacatum Capuam profectus, Iohanni Antonio
          <lb/>ac sociis eius mandata exposuit et in primis de occupando Caietae monte
          <lb/>pluribus verbis disseruit.</p>
        <p n="73"><lb/>73. Ad quem reguli magna se sollicitudine subito regis adventu levatos
          <lb/>esse sibique eam rem summae letitiae ac voluptati accidisse: copias vero a
          <lb/>se sine ingenti periculo e Capua educi non posse, quod adversae factionis
          <lb/>cives, qui prae metu in officio continerentur, iis digressis, metu soluti, novi
          <lb/>aliquid struere in se possent. Qua civitas, si quo sinistro fato eorum manu
          <lb/>elaberetur, summam inde rerum coeptarum desperationem haud dubie
          <lb/>consecuturam. Praestare igitur sibi videri de Capua conservanda quam
          <lb/>de Caieta colle capiendo cogitare, quod Capua conservata regni reliquum
          <lb/>facile superari possit, propter annonae et pabuli copiam, illa autem amissa
          <lb/>nullam ferme spem reliquam fore.</p><p n="74"> 74. Multa contra a Caraffello dicta cur
          <lb/>satius duceret regis sententiam sequi, sed cum illi in sententia permanerent,
          <lb/>ne Alfonsum adire gravarentur petiit, de ea re et de tota belli ratione
          <lb/>una cum eo consilium capturi. Quod cum illi se facturos reciperent constituta
          <lb/>die et loco ad quem venturi essent, ad Alfonsum celeriter reversus,
          <lb/>quid egerit refert.</p>
        <p n="75"><lb/>75. Quibus auditis comprobato eius consilio eundem rursus cum
          <lb/>triremi Sinuessam, quo reguli postridie conventuri erant, mittit, qui illos
          <lb/>eius adventum praestolari Sinuessae iubeat, sese eo ire decrevisse qui sit
          <lb/>maris tolerantior quove propior sit sese proxima nocte Aenariam insulam
          <lb/>aditurum.</p><p n="76"> 76. Cogitavit sane, id quod evenit, regulorum animos nulla re
          <lb/>magis quam humanitate et facilitate sibi conciliari posse. Profectus igitur
            <pb n="144"/>
          <lb/>Caraffellus postridie mane, uti convenerat, regulos Sinuessae repperit,
          <lb/>praeter Franciscum Aquinianum quem mole corporis gravem urbis Capuae
          <lb/>custodiae reliquerant, iisque Alfonsum eo venturum nuntiavit ne
          <lb/>iis a Capua longius abeundum esset neve mare pertimescerent. Ea regis
          <lb/>humanitas audita in eius desiderium accensos regulos multo etiam vehementius
          <lb/>inflammavit.</p><p n="77"> 77. Tertia fere noctis vigilia Alfonsus, per summum
          <lb/>silentium Aenaria solvens, prima luce Sinuessae adfuit regulosque quam
          <lb/>humanissime excepit paucisque verbis inter se habitis ad prandium invitatos
          <lb/>in triremes perduxit: post epulas de re communi consultari coeptum.</p>
        <p n="78"><lb/>78. Ostenderunt primum reguli quos principes auctoritate sua in belli
          <lb/>societatem traxissent, se tamen adversus hostes haud satis firmos esse
          <lb/>quod illi et copiis et pecunia in belli sumptum et re frumentaria superiores
          <lb/>essent. Accersendum sibi videri Iohannem Antonium Orsinum cum
          <lb/>copiis, cuius opibus adiuti, sperarent bellum a se tantisper, dum maiores
          <lb/>copias pararet, sustineri posse: copias autem quas haberent sine summo
          <lb/>periculo a se dividi non posse, nec Caietae magis quam Capuae a se rationem
          <lb/>habendam esse.</p><p n="79"> 79. Quorum sententia collaudata missurum se ad
          <lb/>Iohannem Antonium quam primum, inquit, qui hortaretur ut cum exercitu
          <lb/>celeriter in Campanum proficisceretur vel, si venire ipse gravaretur,
          <lb/>Iohannem Vintimillium et Minicutium cum copiis mitteret; sperare se
          <lb/>atque confidere pro eius viri erga se benevolentiam nullam intercessuram
          <lb/>voluntati suae moram. Interea omnes se vires suas terra marique contracturum
          <lb/>quibus susceptum bellum tueri se posse non diffideret.</p>
        <p n="80"><lb/>80. Hac oratione confirmati reguli, quo sibi regis fidem vehementius
          <lb/>ad se tuendos obstringerent, in ipsius Alfonsi verba iuravere. Cum autem
          <lb/>cogitaret Alfonsus quemnam e suis ad Iohannem Antonium mitteret, nec
          <lb/>temere idoneus quisquam occurreret quoniam periculosum per hostes iter
          <lb/>erat et res praestantem ac gravem virum postulare videbatur, Caraffellum
          <lb/>operam suam impigre profitentem misit quaeve ad eum perferri vellet
          <lb/>edocuit.</p><p n="81"> 81. Post haec eo Aenariam repetente reguli Capuam reversi sunt
          <lb/>toto iam animo in bellum proni intentique. Caraffellus simul ac exploratis
          <lb/>itineribus mutato habitu ad Iohannem Antonium pervenit, facile ei persuasit
          <lb/>uti cum omnibus copiis Capuam proficisceretur.</p><p n="82"> 82. Duobus milibus
          <lb/>equitum ac prope pari numero peditum coactis sese ipse cum Caraffello
          <lb/>itineri repente commisit profectusque per Caudinam vallem, in quam olim
          <lb/>romanos consules sub iugum missos a samnitibus legimus, cum accepisset
          <lb/>Berlingerium Caudolam ad eas fauces occupandas per quas transeundum
          <lb/>erat accessisse, ipse per agrum Ceritanum, sic enim appellant, iter in
          <pb n="146"/>
          <lb/>campanum flexit et ad Limatam, Vulturno amne traiecto, inter Cales et
          <lb/>oppidum Francolisium, quae loca ab hostibus tenebantur, castris positis
          <lb/>consedit.</p><p n="83"> 83. Relictisque qui exercitui praeessent, ad Alfonsum [] se
          <lb/>contulit constitutisque inter se quae ad bellum gerendum pertinere videbantur,
          <lb/>Capuam profectus est. Interea enim eius copiae, quas ad Cales relictas
          <lb/>dixi, Capuam se receperant quod et oppida illa egregie munita erant
          <lb/>et commeatus non facile e Capua per hostilem agrum in castra ferebantur
          <lb/>cisque amnem Vulturnum castra posuerant, eo consilio ut hostes transitu
          <lb/>fluminis et populationibus arcerent.</p><p n="84"> 84. Adversarii cognito prius regis
          <lb/>adventu et Iohannis Antonii ad se profectione, minime cessandum rati,
          <lb/>Berlingerium Caudolam, Antonium eius fratrem, Micheletum Cottiniolam
          <lb/>ac Ritium nonnullosque alios copiarum duces, hi ad tria milia equitum
          <lb/>ducebant, mercede conduxerunt hisque, ex neapolitana iuventute, haud
          <lb/>contemnendam manum cum multo peditatu adiecere atque ad Vicum,
          <lb/>quem Mariae Maioris vocant, castra haud procul a Capua posuerunt. Inter
          <lb/>utraque castra vix duo milia passuum intererant leviaque quotidie proelia
          <lb/>ex opportunitate committebantur.</p><p n="85"> 85. In hoc rerum statu nuntiatum
          <lb/>est Berlingerio, nam is summae rerum praerat, Antonium Pontadereum,
          <lb/>quem adversarii mercede conduxerant, cum equitibus trecentis adventare.
          <lb/>Itaque, quo tutius proficisceretur, ad quingentos equites reperto vado ei
          <lb/>praesidio confestim misit, quos, ubi Iohannes Antonius amnem transisse
          <lb/>ac populari agros accepit, Minicutium Aquilanum illico eius obviam iussit
          <lb/>contendere. Isque hostes nactus levi certamine magnam eorum partem
          <lb/>coepit reliquis fuga per agros dissipatis.</p><p n="86"> 86. At Berlingerius, ut per exploratores
          <lb/>agnovit Minicutium abesse a castris cum magna equitatus hostium
          <lb/>parte, opportunitatem sibi datam existimans qua hostium castra oppugnaret,
          <lb/>convocatis repente copiarum ducibus deque eius consilio certioribus
          <lb/>factis, confestim aciem instruit atque adversus hostium castra contendit.</p>
        <p n="87"><lb/>87. Qua re per speculatores quamprimum cognita, Iohannes Antonius
          <lb/>simulato metu, quo hostes audacius contempta paucitate castra subirent,
          <lb/>partem copiarum intra urbem instruxit reliquis ante castra dispositis, nec
          <lb/>alius atque opinatus est rei ipsius exitus fuit.</p><p n="88"> 88. Nam cum hostes, castra
          <lb/>metu deserta rati, ea alacriter invasissent atque oppugnare paucis obsistentibus
          <lb/>coepissent, patefacta confestim urbis porta quae ad castra vergebat,
          <lb/>equitatu caetero peditatuque immisso, perturbati illico pedem referre
          <lb/>coeperunt. Mox vero, ut paulum sese collegere, haud segniter restiterunt.</p>
        <p n="89"><lb/>89. Pugnatum est diu atque acriter ancipiti eventu: ad postremum
          <lb/>cum vim diutius ferre non possent, iam enim Micheletus redierat, sese
          <pb n="148"/>
          <lb/>in fugam coniecerunt, nec prius finem fugiendi fecerunt quam in castra
          <lb/>pervenere.</p>
        <p n="90"><lb/>90. Secundum hanc pugnam Berlingerius Vulturnum copias traducere
          <lb/>instituit, ratus ab ea parte maiora campanis detrimenta inferri posse et andegavinae
          <lb/>factionis cives facilius novi aliquid in urbe molituros, sed ponte
          <lb/>opus erat, propter fluminis altitudinem ac rapiditatem, qua traduceretur
          <lb/>exercitus. Itaque pontem in Vulturno facere statuit cuius efficiendi magna
          <lb/>commoditas offerebatur.</p><p n="91"> 91. Turris erat trans Vulturnum sita, ad sex
          <lb/>ferme milia passuum infra urbem Capuam, quam vallo ac fossa munitam
          <lb/>praesidio insuper firmaverat, praeterea et materiae copia suppetebat: is
          <lb/>locus ei maxime idoneus est visus in quo pontem efficeret. Itaque accersitis
          <lb/>fabris et magna praeterea agrestium manu eo copias ducit castrisque
          <lb/>positis pontem inchoavit eiusque extrema, ne postquam copiae flumen
          <lb/>traductae forent ponte ab hostibus rescisso reditu intercluderetur, castello
          <lb/>firmavit.</p><p n="92"> 92. Quod postquam Iohannes Antonius accepit confestim cum
          <lb/>exercitu ad ipsam turrim profectus est eo consilio ut vel opus turbaret vel,
          <lb/>si id non posset, hostem transitu prohiberet castraque haud procul a turri
          <lb/>in conspectu hostium metatus est, sed quo minus inceptum opus perficeretur
          <lb/>efficere non potuit.</p><p n="93"> 93. Tentatum etiam si quo modo igni corrumpi
          <lb/>posset, naviculis tectis secundo amne adversus pontem demissis. Coeterum
          <lb/>hostes, gravium saxorum deiectu longuriisque in summa aqua expositis
          <lb/>atque ad tignos quibus pons sustentabatur deligatis, eorum conatus
          <lb/>omnes vincebant multisque periculo ea res fuit naviculis, modo in hanc
          <lb/>modo in illam ripam, quo impetus fluminis propellebat, raptis.</p><p n="94"> 94. Turris
          <lb/>quoque non semel modo dum pons efficiebatur frustra oppugnata. Namque
          <lb/>e castris naviculis ac lintribus invecti hostes in ea commode transibant; ponte
          <lb/>perfecto Berlingerius copias Vulturnum traducere conabatur.</p><p n="95"> 95. Quod cum
          <lb/>Iohannes Antonius animadverteret exercitu extemplo in aciem educto ad
          <lb/>turrim, quoad tuto potuit, successit hostique evadendi facultatem sustulit.
          <lb/>Neque enim multi una, propter pontis angustias, transire poterant et qui
          <lb/>evadebant hostium oppositu iis erumpendi facultas non erat, equiti maxime:
          <lb/>erant enim castra adeo exiguo intervallo a turri separata ut propemodum
          <lb/>turris vallum contingeret; pediti aliquanto facilior eruptio erat.</p>
        <p n="96"><lb/>96. Itaque cum per singulos dies pedestria proelia consererentur, multi
          <lb/>ex utrisque castris equites pugnandi cupidi omissis equis pedibus rem
          <lb/>gerebant: ex quo insignia proelia crebro edi contingebat. Melior tamen
          <lb/>hoc uno erat neapolitanorum conditio quod multos hostium sub turrim
          <lb/>illectos ipsi muro tecti impune vulnerabant. In hoc rerum statu, dum hi
          <pb n="150"/>p
          <lb/>errumpere illi resistere conantur, multi dies consumpti sunt.</p><p n="97"> 97. Dum
          <lb/>haec ad Capuam gerebantur, Alfonsus montem Caietae imminentem, cui
          <lb/>maxime animum adiecerat, hoc modo coepit. Ea namque urbs sibi quoquo
          <lb/>modo rerum initio tentanda videbatur in eo scilicet belli cardinem
          <lb/>verti existimanti.</p><p n="98"> 98. Eius loci natura haec est: mons est propemodum
          <lb/>excisus et praeruptus undique, tribus enim fere partibus mare alluitur,
          <lb/>reliquam partem, qua est Capuam aditus, mons alter excelsior ac circunquaque
          <lb/>proclivis communit. Haec quoque pars muro cincta est: eam
          <lb/>plurimum incolebant agrorum cultores atque infimae sortis homines;
          <lb/>murus interius ductus hunc montem ab urbe dividit. In eo turris sita erat
          <lb/>quam Susiniam appellabant, iuxta divi Iuliani aedem.</p><p n="99"> 99. Forte autem eius
          <lb/>turris custodia, eo tempore quo Alfonsus eo profectus est, quibusdam
          <lb/>contigerat qui studio partium sibi affecti erant. Hi vero cognito regis
          <lb/>adventu quem prius Aenariam venisse acceperant, confestim ad suae
          <lb/>factionis homines misere qui illum adesse cum classe nuntiarent quique
          <lb/>eos in armis paratos intra tecta iuberent esse, ne ab adversariis, si forte
          <lb/>praesentirent regis adventum, eorum consilia opprimerentur. Quosdam
          <lb/>etiam suorum descendere ad eum in classem iussere qui omnia parata esse
          <lb/>significarent monerentque ut socios navales in terram exponeret qui ad
          <lb/>muros per montem ascenderent.</p><p n="100"> 100. His constitutis cum ignem in turris
          <lb/>fastigio excitare statuissent, quod signum eis cum Alfonso convenerat
          <lb/>quo sciret tutum suis ascensum dari, forte Gorax Pica, homo contrariae
          <lb/>factionis, eo profectus, ut vigilum stationes circumiret, ad eam turrim
          <lb/>accessit citatisque custodibus, cum nemo responderet, primum sopitos
          <lb/>somno existimavit.</p><p n="101"> 101. Post iis saepius vocatis, cum nemo nomen daret
          <lb/>responderenturque perplexa atque incerta, magis subesse dolos suspicari
          <lb/>coepit. Cumque iam minacius inclamaret et pertinaciter eorum nomina
          <lb/>requireret, nec ii possent diutius consilium tegere, «Aragoniam» clara voce
          <lb/>clamitantes eum inde lapidibus submoverunt. Inter haec Alfonsus signum
          <lb/>intentius expectabat, neque enim existimabat milites suos periculo capitis
          <lb/>temere committendos esse, neque iis satis credendum qui ut ascensum
          <lb/>maturaret hortabantur.</p>
        <p n="102"><lb/>102.	Forte autem Gorax, in tanto periculo trepidus, cum intra interiorem
          <lb/>urbis murum festinaret, in duos e coniuratis incidit qui ab Alfonso revertabantur
          <lb/>per angustum foramen, loco neglecto atque abdito, ad turrim
          <lb/>quam dixi properantes comprehensosque illico, ad Franciscum Spinulam
          <lb/>et Otolinum Zoppum, praesidii duces, perducit simul quae viderit refert
          <lb/>iique mox in quaestionem dati, metu gravioris supplicii rem omnem uti
            <pb n="152"/>
          <lb/>sese habebat confessi sunt.</p>
        <p n="103"><lb/>103.	Tum milites ac cives quibus confidebant celeriter arma capere
          <lb/>iussi parsque vigiles in moenibus collustrare, pars ad prohibendos ascensu
          <lb/>hostes contendere. Coeterum id frustra fuit: iam enim a coniuratis e turri
          <lb/>signo dato, regiorum plerique in montis fastigium evaserant eaque turri ac
          <lb/>proximis turri moenibus occupatis, dilapsi intra exteriorem murum sese
          <lb/>cum iis qui montem incolebant conglobaverant.</p>
        <p n="104"><lb/>104.	Hostibus itaque parvo certamine intra interiorem urbis circulum
          <lb/>repulsis Alfonsus toto monte potitus est. Oppidani perterriti quae ad
          <lb/>urbis tutelam pertinere videbantur summo studio et celeritate parare
          <lb/>ceperunt et quos adverse factionis homines res novas moliri posse suspicabantur
          <lb/>ad triginta comprehensos in custodiam tradidere.</p><p n="105"> 105. Erat vero
          <lb/>ea urbs, praeter naturalem situm, presidio in primis munita: nam multo
          <lb/>ante Alfonsi adventum et Otolinus Zoppus, unus e copiarum ducibus
          <lb/>Philippi mediolanensium principis, qui ab illo ad Iohannam, cum adhuc
          <lb/>viveret, legatus mittebatur, cum illam mortuam repperisset rogatus a Caietanis
          <lb/>apud eos manserat, ac paulo post Franciscus Spinula, genere, fama,
          <lb/>dignitate omnium civitatis suae ea tempestate longe princeps, iis auxilio
          <lb/>venerat quem Caietani nominatim subsidii ducem depoposcerant.</p><p n="106"> 106. Ad
          <lb/>quadringentos sagittarios totidemque pedites, in quis Placentinum impigrum
          <lb/>virum, a Philippo missos, navibus vexerat multoque ante sub reginae
          <lb/>mortem, quod summa regni pertubatio ob principum dissidia futura
          <lb/>videbatur, cum Caietani ad eos qui neapolitanae rei publicae praeerant
          <lb/>legatos misissent, qui sese in eorum fide ac potestate manere velle significarent
          <lb/>presidiumque postularent, Sorleonem Spinulam, virum fortem,
          <lb/>cum aliquanto peditatu uti ad se mitterent impetrarant.</p>
        <p n="107"><lb/>107. Quibus auxiliis confisi fortiter Alfonso resistebant: crebre itaque
          <lb/>eruptiones ab iis fiebant quotidianaque inter se proelia in ea castrorum
          <lb/>propinquitate conserebantur. Caietani, praeter veteris urbis circulum, nihil
          <lb/>tenebant. Ad hec Alfonsus tormentis aeneis mirae magnitudinis advectis
          <lb/>murum ac tecta urbis quatiebat.</p><p n="108"> 108. Iamque iis turribus que ad castra
          <lb/>spectabant quassatis oppidanos in summum discrimen adduxerat, namque
          <lb/>propugnatoribus consistendi tuto in muro potestas non erat totamque eam
          <lb/>murorum partem defensore nudasset nisi Genuenses, solers in tuendis
          <lb/>urbibus hominum genus, summa vi restitissent.</p><p n="109"> 109. Namque pro muro
          <lb/>diruto munimenta ex aggere intrinsecus noctu sufficiebant saccos que lana
          <lb/>repletos prominentibus tignis religatos tormentorum ictibus opponebant,
          <pb n="154"/>
          <lb/>quod id tegmenti genus multis locis depraehensum erat: nullo tormento aut
          <lb/>telo perfodi posse, sed procedente obsidione rei frumentarie penuria, omni
          <lb/>bello et calamitate gravior, urgere obsessos coepit praesertim clauso mari.</p>
        <p n="110"><lb/>110. Magnus namque numerus, non virorum tantum sed etiam feminarum
          <lb/>ac puerorum, paene quicquid frumenti publici privatique e vicinis regionibus
          <lb/>convectum fuerat atque omne insuper pecus consumpserat. Cumque
          <lb/>id malum quotidie magis ingravesceret, nec ulla reliqua salutis ratio
          <lb/>succurreret, Franciscus omnem inutilem bello turbam, quod in extremis
          <lb/>rebus fieri consuevit, ex urbe eiiciendam curavit.</p>
        <p n="111"><lb/>111. Miserabilis horum omnino facies erat macie simul ac pallore
          <lb/>confecti, manus ad coelum suppliciter tendentes cum flebili voce humi
          <lb/>procubuere. Quos ubi Alfonsus conspicatus est, quamvis paene omnes
          <lb/>in urbem reficiendos censerent, nec esset nescius facere se contra militarem
          <lb/>disciplinam, quod protraheretur obsessis in aliquod tempus fames,
          <lb/>magis tamen naturae et consuetudinis suae quam quid hostes de se meriti
          <lb/>essent, rationem habere voluit veniaque fis data castra adeundi et cibo ac
          <lb/>potu refectis abeundi quo vellent potestatem fecit.</p><p n="112"> 112. Ea vero regis humanitas
          <lb/>audita, incredibile est quam multos, tum populos tum principes,
          <lb/>adhuc incertos quid agerent untramve partem sequerentur, sibi conciliaverit.
          <lb/>Neque enim prope ulla res est quae magis mortalium animos capiat
          <lb/>quam eorum qui calamitate aliqua premuntur malis commoveri.</p><p n="113"> 113. Post
          <lb/>aliquot dies arctioribus rebus Franciscus omne reliquum frumentum per
          <lb/>civium domos cum cura conquisitum atque in panem redactum, quo diutius
          <lb/>sustentarentur, parce paulatimque per dies singulos viritim dividebat.
          <lb/>Praeterea quicquid sacchari, utar enim verbo novo e noto, in ea urbe apud
          <lb/>negotiatores atque opifices erat condiri iussum et in parvula frusta desectum
          <lb/>identidem dispertiebat.</p><p n="114"> 114. Coeterum haec non tam praesentis mali
          <lb/>finem quam exigui modo temporis levamentum pollicebantur. Denique
          <lb/>consumptis paene omnibus humanis alimentis cum gravior fames urgere
          <lb/>obsessos coepisset herbis ac radicibus teneris vescebantur. Ad haec mala
          <lb/>accedebat quod, quae Genuae gererentur pro eorum salute, clauso mari
          <lb/>scire non poterant classemque ingentem a Petro regis fratre in Sicilia contractam
          <lb/>mox venturam acceperant.</p><p n="115"> 115. Quibus incommodis oppressi decreverant
          <lb/>Franciscus atque Otolinus omni praesidio ac plerisque civibus,
          <lb/>non modo Andegavinae verum etiam Dyrrachinae factionis, in navem
          <lb/>impositis ante hostilis classis adventum urbem deserere.</p><p n="116"> 116. Erat tum
          <lb/>forte adhuc Caietae navis una Genuensium ingens, ex fis quas Franciscus.
          <pb n="156"/>
          <lb/>cum praesidio adduxerat, a triremium vi ob magnitudinem tuta. Hanc
          <lb/>vero cum iam esset ad cursum parata forte quadam ingens saxum, e regis
          <lb/>castris tormento aneo excussum, summa mali parte perfracta inhabilem
          <lb/>ad navigandum reddidit. Ex quo consilium immutare obsessos compulit,
          <lb/>neque enim iis materiae copia erat unde malum reficerent.</p><p n="117"> 117. Postquam
          <lb/>autem cognoverunt Petrum cum classe adventare, nec iam navim ipsam a
          <lb/>se defendi posse navisque ipsius iuventutem urbis praesidio maxime esse
          <lb/>necessariam, eam aestimatam cum de pretio domino cavissent, quam proxime
          <lb/>potuerunt sub murum depressere, eo videlicet consilio ut regibus navibus
          <lb/>subeundi oppidi facultas adimeretur, extractumque prius malum ad
          <lb/>eam partem quam infirmiorem existimabant pro munimento statuerunt.</p>
        <p n="118"><lb/>118.	Maxime vero ex eo casu iudicatum est rerum humanarum eventus
          <lb/>incertos esse solereque plerunque mortales futurarum rerum ignoratione
          <lb/>falso laetari atque angi. Namque regii, deiecto navis malo, gaudebant quod
          <lb/>hostibus importandorum commeatuum facultas sublata videbatur; adversarii
          <lb/>vero mutilatam armamentis navim dolebant quod eorum navigatio
          <lb/>impedita esset. Coeterum rei exitus utrosque iudicio deceptos docuit.</p>
        <p n="119"><lb/>119.	Nam ni ita cecidisset, nec Caieta, digresso inde praesidio, Alfonso
          <lb/>restitisset, nec post eadem navis undis obruta regiis navibus muros subire
          <lb/>conantibus impedimento extitisset, nec porro tanta clades consecuta est.</p>
        <p n="120"><lb/>120.	Tot tantisque aerumnis adacti Caietani a Francisco atque Otolino
          <lb/>summis precibus postularunt neu se diutius afflictari paterentur ac, si
          <lb/>tolerabiles modo deditionis conditiones proponerentur suae saluti consulerent:
          <lb/>malle se ferro quam fame interire, nullum se periculum recusasse
          <lb/>quandiu de subsidio speraverint et quoad superarit aliquid unde vitam
          <lb/>producerent, nunc se omni humana spe atque ope destitutos, tot mala
          <lb/>diutius ferre non posse.</p><p n="121"> 121. Franciscus per id temporis aeger erat: nam
          <lb/>dum paulo ante pugnaretur acrius sagitta femur traiectus fuerat. Itaque
          <lb/>oppidani utrunque separatim allocuti demum utriusque animum ad misericordiam
          <lb/>flexere. Misit igitur Otolinus ad Alfonsum qui peteret ad se
          <lb/>mitti quenquam ex iis, quibus fidelioribus uteretur, quicum de deditione
          <lb/>ageret et nominatim Antonium Panormitam, quem poetam non insuavem
          <lb/>Mediolani apud Philippum in magna gratia et dignitate cognorat, eumque
          <lb/>non tantum propter prudentiae sed multo etiam magis propter aequitatis
          <lb/>opinionem et quod illum ab Alfonso apprime diligi acceperat.</p><p n="122"> 122. Hic
          <lb/>praeter eximiam doctrinam excellenti ingenio praeditus, et carmine et
          <lb/>soluta oratione, quod est perrarum, prope aeque valuit. In suadendo aut
          <lb/>dissuadendo perfacundus habitus, iudicio quoque acerrimus atque in primis
          <pb n="158"/>
          <lb/>facetus, iacentem tempestate nostra elegiam excitavit.</p><p n="123"> 123. Eo nuntio
          <lb/>accepto Alfonsus, tametsi confidebat oppidanos aut vi aut fame brevi ad
          <lb/>deditionem cogi posse, tamen ad humanitatem eius pertinere arbitratus,
          <lb/>quae illi dicere vellent non aspernari Antonium misit. Isque in senatum
          <lb/>introductus audiente Otolino, nam Franciscus propter vulnus sese domi
          <lb/>continebat, hunc in modum cum illi pauca praedixissent disseruit.</p><p n="124"> 124.
          <lb/>«Videre vos non dubito, Caietani, quonam vos discriminis fortuna et
          <lb/>pertinacia vestra perduxerit. Ab Alfonso terra marique vos non obsessos
          <lb/>modo, verum etiam circumsessos esse, nec ullum iam effugio locum
          <lb/>patere; esse vobis rem cum rege opulentissimo et maximo cui non modo
          <lb/>Sicilia, Sardinia, Baleares insulae, Catelonia atque Aragonia, regna amplissima,
          <lb/>verum etiam magna huius uberrimi regni pars pareat e quibus et
          <lb/>immensam pecuniam et milites in belli usum necessarios comparare facile
          <lb/>possit.</p><p n="125"> 125. Videtis ut urbem premat et muros armis circumsonet. Castra
          <lb/>urbi coniuncta sunt vel in ipsa urbe potius, unus tantum muri circulus
          <lb/>interiectus et is quidem adeo quassatus et disiectus ut ruinae magis quam
          <lb/>muri speciem praebeat. Fame urgemini, omnium malorum maximo et
          <lb/>gravissimo: nam ceterae quidem calamitates aliquo modo tolerari possunt,
          <lb/>sola fames ad extremum ferri non potest. Satius est vel iniquas quascunque
          <lb/>conditiones et leges ab hoste accipere quam inedia maceratos vitam
          <lb/>finire.</p><p n="126"> 126. Auxilia praeterea nulla habetis eaque desperare omnino iam
          <lb/>potestis cum ad hunc diem nulla venerint. Intelligit Philippus, intelligunt
          <lb/>Genuenses Alfonsi vires terra marique maiores esse quam quas possint
          <lb/>ab obsidione vestra depellere. Cogitate quantas copias terra, quantas mari
          <lb/>habeat, quantas praeterea parare queat, cogitate.</p><p n="127"> 127. Nolite, obsecro,
          <lb/>expectare extremum urbis casum, nolite committere, ut videatis, patriam
          <lb/>vestram, quae vobis debet esse carissima, ferro excidi, domos cremari,
          <lb/>fortunas diripi, uxores ac liberos, quod omnem exuperat calamitatem, in
          <lb/>oculis vestris rapi et distrahi. Sapienter nimirum ille quisquis ait “aut vince
          <lb/>aut vincenti pare”.</p><p n="128"> 128. Fortis namque animi est si possis vincere, si vero
          <lb/>non possis potentiori obtemperare et fortunae tempestatique concedere.
          <lb/>Alterum iam experti estis; videtis enim vos nec vincere nec libertatem vestram
          <lb/>tueri posse. Erit igitur prudentiae vestrae alterum sequi, potentiori
          <lb/>scilicet obsequi, quem profecto, si deditionem feceritis, et clementissimum
          <lb/>et mansuetissimum agnoscetis.</p>
        <p n="129"><lb/>129. Alioquin de patria vestra, de focis, de fortunis, de coniugibus, de
          <lb/>liberis, de parentibus, de libertate, de vita denique vestra, si quicquam mihi
          <lb/>creditis, actum existimate». Ad haec Caietani non ignorare se in quibus
          <pb n="160"/>
          <lb/>difficultatibus versarentur, sed nec fortasse eas esse quas existimaret, nec
          <lb/>vero se prorsus de subsidio spem omnem abiecisse.</p><p n="130"> 130. Neque enim aut
          <lb/>Philippum aut Genuenses passuros esse uti eorum praesidium, uti tot sibi
          <lb/>carissimi cives et milites, ut denique eorum amici fideles in hostium potestatem
          <lb/>veniant; se tamen, si iis dentur sibi triginta dierum indutiae quibus
          <lb/>liceat Philippo ac Genuensibus denuntiare quinam sit rerum suarum
          <lb/>status, ut, nisi interim auxilum mittatur, cum bona illorum venia possent
          <lb/>deditionem facere, post eam diem sese absque controversia deditionem
          <lb/>facturos.</p><p n="131"> 131. Cum hisce postulatis Antonius ad regem reversus, quid
          <lb/>Caietani vellent, retulit. Quae cum audisset, veritus ne qua interea classis
          <lb/>Genuae pararetur quam parari fama erat indutias nullo pacto concedendas
          <lb/>censuit. Itaque confestim renutiare iis Antonium iussit aut continuo deditionem
          <lb/>facerent aut se ad extremum certamen compararent.</p><p n="132"> 132. Qua spe
          <lb/>destituti, Caietani, cum nihil omnino scire possent quidnam Genuae ageretur,
          <lb/>iam enim Petrus e Sicilia cum reliqua classe venerat et aliae naves in
          <lb/>dies adventabant, nec famem diutius ferre poterant, rursus per Antonium
          <lb/>ab Alfonso petierunt ut iis saltem eas sibi indutias daret quibus Philippum
          <lb/>ac Genuenses tantum quo statu res eorum essent certiores redderent.</p>
        <p n="133"><lb/>133. Sed quoniam mari tempestas incerta esset, tridui haud amplius spatium,
          <lb/>postquam nuntius Genuam pervenisset, quo Mediolanum proficisci
          <lb/>posset, uti Philippo et Genuensibus consciis deditio a se fieret, requirebant.</p>
        <p n="134"><lb/>134. Quae ut rex sciret se praestare velle, optimatum liberos obsides polliciti
          <lb/>sunt, sed nec id quoque impetratum. Quod ne Alfonsus concederet duae
          <lb/>causae erant: una quod intelligebat eos diutius famem tolerare non posse, altera
          <lb/>quod interea auxilium iis ab hostium mitti poterat.</p><p n="135"> 135. Reversus itaque
          <lb/>ad eos Antonius, negavit id ab Alfonso impetrari posse ac nisi extemplo
          <lb/>deditio fieret, seram postea paenitentiam eorum fore: deditionem vero a
          <lb/>se honeste iam fieri posse quod difficillima quaeque perpessi, tandiu a suis
          <lb/>auxilium nequicquam expectassent, putare se Philippum ac Genuenses gravius
          <lb/>laturos si quid in se ipsi crudelius consulerent quam si se conservatis
          <lb/>Caietam amitterent.</p>
        <p n="136"><lb/>136. His atque huiusmodi verbis cum Otolinum atque oppidanos ad
          <lb/>deditionem inclinasset, petiit Antonius ut Otolinus ad regem proficisci
          <lb/>non gravaretur, sic facilius posse de deditionis conditionibus quae vellent
          <lb/>eo petente transigi.</p><p n="137"> 137. Existimavit enim rem ipsam per mutua colloquia
          <lb/>et melius et commodius tractari posse seque eo onere levatum iri. Huic
          <lb/>postulato caeteris omnibus assentientibus, unus [] Pica exurgens negavit
          <lb/>aequum esse eum, qui Philippi personam gereret, ad Alfonsum proficisci.
            <pb n="162"/>
          <lb/>Quem cum reprehenderent caeteri non illepide inquit Antonius non esse
          <lb/>videlicet considerandum quidnam ille diceret, morbo enim affectum, nam
          <lb/>is aliquot dies male se habuerat, in phrenesim incidisse atque ideo delirare.</p>
        <p n="138"><lb/>138. Itaque cognita senatus voluntate statuit Otolinus Francisco inconsulto
          <lb/>ad Alfonsum se conferre acceptaque in id fide regia, cum Antonio
          <lb/>ad regem profectus, longo sermone super deditione nequicquam habito
          <lb/>in urbem rediit. Cuius profectionem cum Franciscus aegre ferret maiorem
          <lb/>civium partem ab eo abalienavit.</p><p n="139"> 139. Post haec inter Genuenses et
          <lb/>Otolini cohortem exorta dissensio omnem deditionis mentionem sustulit:
          <lb/>longe enim amplior apud Caietanos Francisci quam Otolini auctoritas
          <lb/>erat. Quod cum Alfonsus animadverteret constituit obsessos terra marique
          <lb/>omnibus copiis oppugnare: iam enim praeter rostratas ad sexdecim
          <lb/>onerarias coegerat.</p><p n="140"> 140. Itaque scalas et corvos per quos in murum e navibus
          <lb/>evadi posset caeteraque machinamenta bellica confestim parari iussit
          <lb/>atque expediri. Ad haec turrim ligneam mobilem non modicae altitudinis
          <lb/>quae muros superaret, machinae antiquae genus, effecit: cuius consilium
          <lb/>cum oppidani sensissent continuo eam partem quae ad mare sita erat
          <lb/>summa ope munierunt eaque raptim ac certatim efficere omnia quibus
          <lb/>machinarum violentiam corvorum maxime declinari posse existimabant.</p>
        <p n="141"><lb/>141. Postquam paratis omnibus Alfonsus ab omni parte oppidum
          <lb/>adoriri instituit, terra ita copias divisit: ad divi Theodori templum Henricum
          <lb/>fratrem cum parte copiarum, nec procul inde Iohannem alterum
          <lb/>fratrem cum lecta manu statuit, ipse adversus portam Ferream, sic enim
          <lb/>appellabant, quae ad castra ferebat, reliquas copias habuit; Petrum, minimum
          <lb/>natu fratrem, cuius virtuti confidebat, a portu cum classe oppugnare
          <lb/>urbem praecepit in qua erant, praeter onerarias quindecim, triremes decem.</p>
        <p n="142"><lb/>142. Adversus hosce apparatus Franciscus atque Otolinus, tormentis
          <lb/>variae magnitudinis per muros dispositis, alios regiis castris, alios classi
          <lb/>opponunt, alios ubi plurimum periculi immineret iubent occurrere, feminis
          <lb/>imbellibusque qui supererant negotio dato ut pugnantibus lapides ac
          <lb/>tela ministrarent.</p><p n="143"> 143. Signo pugnae proposito, regii pars eminus lapidibus
          <lb/>atque omni missilium genere certare, pars moenia subire ac scalas admovere
          <lb/>contendebant; simul lignea turris, simul naves remulco agi coepte.</p>
        <p n="144"><lb/>144. At oppidani in eos qui propius succedebant lapidibus atque omnifariam
          <lb/>telis coniectis, muro scalas applicari non sinebant cubitalisque cavis,
          <lb/>quae crebrae in muro ob id factae erant, plerosque hostium sagittis ac
          <pb n="164"/>
          <lb/>minoribus tormentis ex occulto vulnerabant, nec ullum frustra telum in
          <lb/>tantam multitudinem emittere poterant.</p>
        <p n="145"><lb/>145. Et primo quidem turris contabulata, cum rotis ad muros ageretur,
          <lb/>terrori oppidanis fuit; post ubi propius perducta, partim tormentorum
          <lb/>ictibus partim sua mole dissipata est multique in ea pugnantes cecidere,
          <lb/>ab ea parte vehementer hostibus animus crevit. A mari quoque atrociter
          <lb/>pugnabatur. Namque naves simul atque ad teli iactum appropinquarunt,
          <lb/>tormentis oppidanos lacessere coeperunt corvisque ad malos religatis
          <lb/>ingentem iis terrorem intulere.</p><p n="146"> 146. Stabant intenti oppidani, namque ea
          <lb/>pars fortioribus tuenda data fuerat, cum longuriis et furculis in id factis,
          <lb/>in quas si forte corvi incidissent, necessario procumbebant. Inter haec
          <lb/>Alfonsus, quo magis hostes a portus defensione averteret, acrius urgeri
          <lb/>a terra imperat, alios hortando, alios nominatim appellando praemiaque
          <lb/>pollicendo, atque ad portam quam dixi Ferream facto impetu succedens,
          <lb/>milites in pugnam alacriores reddebat multoque acrius pro se quisque, ubi
          <lb/>curabat, nitebatur.</p><p n="147"> 147. Pudor enim simul atque avaritia gloriaque militum
          <lb/>animos longe acuebat, pugnantium clamor ad coelum ferebatur exhortatione,
          <lb/>laetitia varioque affectu permixtus, sed quo magis nitebantur quove
          <lb/>propius ad muros succedebant, eo plures aut cadebant aut sauciebantur.</p>
        <p n="148"><lb/>148. Quod cum animadverteret Gartias quidam Medineus, regius signifer,
          <lb/>vir fortis et strenuus, signo, quod manu gerebat, in fossam urbis illato,
          <lb/>socios ut se sequerentur vociferans, cum avidius progressus scalas muro
          <lb/>admovere contenderet, lethali vulnere accepto vix inde retractus est.</p><p n="149"> 149.
          <lb/>In hoc proelii ardore naves ad oppidum succedebant laxatis funibus, corvos
          <lb/>dimittere in muros paratae primaque omnium ea navis, qua Petrus
          <lb/>ferebatur, corvum muro iniicere conata est, sed cum eius extrema nimio
          <lb/>intervallo in murum pervenire non possent, diffractis suo pondere rotarum
          <lb/>axibus corvoque comminuto, qui supersteterant in mare praecipites
          <lb/>collapsi sunt iique omnes quod armis gravati erant enecti, praeter duos
          <lb/>Drepanitanos qui sub aquis, dictu mirum, disloricatis thoracibus et reliqua
          <lb/>armatura incolumes evaserunt.</p><p n="150"> 150. Eo casu Petrus et qui in navibus erant
          <lb/>totam paene victoriae spem deposuere. Ad haec navis altera cum corvi
          <lb/>exponendi causa propius subiret, crebris tormentorum ictibus repulsa est,
          <lb/>nec postea navis ulla iniiciendi corvi facultatem habuit. Namque ob rerum
          <lb/>successum crescentibus hostium animis, eam partem acerrime tutabantur.</p>
        <p n="151"><lb/>151. Quae ubi Alfonsus agnovit, suorum saluti parcendum arbitratus, receptui
          <lb/>cani iussit, quo viso Petrus extra tormentorum iactus naves reduxit,
          <lb/>nec post eam diem universa oppugnatio tentata, sed tantum in obsidione
          <pb n="166"/>
          <lb/>perseveratum.</p><p n="152"> 152. Interea Genuae cum esset auditum Caietanos obsessos
          <lb/>fame insuper laborare, tris onerarias ingentes, necdum enim regia classis
          <lb/>Caietam convenerat, armare decreverunt iisque faventibus quibusdam
          <lb/>civitatis optimatibus Blasius Aseretus praefectus est, maxima nobilitatis et
          <lb/>populi parte aegre ferente novo homini eam praefecturam dari, quod eum
          <lb/>honorem quasi pollui hominis novitate existimabant.</p>
        <p n="153"><lb/>153. Erat is quidem humili genere ortus, coeterum vigilans, callidus,
          <lb/>lingua celeri et expedita animoque supra dignitatem ac, praeterquam par
          <lb/>erat, honores publicos affectante. Dum hae naves parantur, Genuam perlatum
          <lb/>est plures iam naves ab Alfonso coactas Caietam convenisse cumque
          <lb/>ob id ampliori classe opus esse cognoscerent, naves undecim confestim
          <lb/>iis tribus adiecere.</p><p n="154"> 154. Coeterum optimates qui prius vix tulerant
          <lb/>trium navium praefecturam ad Blasium deferri, aperte anniti coeperunt
          <lb/>ut eo a praefectura amoto, alter ex clara gente praefectus crearetur. Quod
          <lb/>cum Blasius animadverteret, mox ad artes conversus, cum Philippo, penes
          <lb/>quem summa rerum potestas erat, per amicos qui apud Philippum poterant,
          <lb/>ut invitis adversariis sibi honos is ratus esset perfecit.</p><p n="155"> 155. Eaque re
          <lb/>impetrata, classem maturari caeteraque quae usui essent parari confestim
          <lb/>curavit. Dum ea paratur, Genuenses de suis qui obsidebantur vehementer
          <lb/>soliciti atque anxii, Benedictum Pallavicinum, qui sese Alfonsi amicitiam
          <lb/>habere profitebatur, mittere ad Alfonsum statuerunt, antequam aliquid de
          <lb/>classis apparatu ad Alfonsum permanaret, eique in mandatis dedere uti ad
          <lb/>regem se missum simularet, ut cum illo de conditionibus deditionis obsessorum
          <lb/>ageret.</p><p n="156"> 156. Coeterum opportunitate colloquendi cum Francisco
          <lb/>atque Otolino data, quanta classis decreta esset, doceret hortareturque ut
          <lb/>eos fortiter labores tolerarent quorum finis appropinquaret et quae essent
          <lb/>regis opes terra marique exploraret.</p><p n="157"> 157. Cum iis mandatis Benedictus
          <lb/>Caietam profectus ad regem accepta fide se contulit ac de deditione agere,
          <lb/>uti instituerat, coepit factaque potestate oppidum intrandi ut eadem illa quae
          <lb/>cum rege egerat communicaret, quae Genuae pro eorum salute pararentur
          <lb/>edocuit seque ob id venisse ne quid, praeter Philippi et Genuensis nominis
          <lb/>dignitatem, ipsi desperato subsidio consulerent.</p><p n="158"> 158 Coeterum vehementer
          <lb/>tacito opus esse ne rex sese ab eo elusum suspicaretur, quae quidem res sibi
          <lb/>perniciem esset allatura. Eius oratione Francisco atque Otolino confirmatis,
          <lb/>ad regem reversus, non posse obsessos ad deditionem flecti respondit.
          <lb/>Cognitis quae voluerat de regis copiis et classe Genuam rediit.</p><p n="159"> 159. Quibus
          <pb n="168"/>
          <lb/>rebus Philippo nuntiatis qui genuensem rempublicam gerebant, classem
          <lb/>confestim expediri frumentumque obsessis deferendum convehi iussere.
          <lb/>Ea vero parata atque instructa, Blasius idoneam ad navigandum tempestatem
          <lb/>nactus, Caietam versus contendit.</p>
        <p n="160"><lb/>160. Quod postquam Alfonsus comperit extemplo undique copias
          <lb/>accersit fratribusque et ceteris primoribus convocatis «Quo usque tandem,»
          <lb/>inquit «viri fortes, Genuensium insolentiam atque iniurias patiemur?</p>
        <p n="161"><lb/>161. Nullum bellum suscipimus quin continuo amicitiam ac foedus cum
          <lb/>hostibus nostris ineant eosque classe et pecunia adiuvent; nobis semper
          <lb/>adversi infestique, ob invidiam scilicet et vetus in gentem nostram odium,
          <lb/>ferre non possunt opes nostras mari coalescere.</p><p n="162"> 162. Nam ut omittam
          <lb/>quas prioribus Aragoniae regibus iniurias intulerunt, quotquot modis et
          <lb/>quotiens illos bello persecuti sunt, nonne ingenti classe comparata, cui
          <lb/>Guido Torellus praefuit, occupatis nobis bello Hispano praesidium nostrum,
          <lb/>cum nihil ab his hostile metueremus, ex urbe Neapoli eiecerunt?</p>
        <p n="163"><lb/>163. Sed haec, quanquam gravia sunt, tamen aliquo modo ferri possent si
          <lb/>quem iniuriis modum statuissent: coeterum genus hominum inquietum in
          <lb/>perniciem nostram quotidie magis exardescit. Quid autem iuris in neapolitano
          <lb/>habent in quo ne vicum quidem aut exiguum castellum tenent? Cur
          <lb/>Caietam, quae nostra est, humani iuris obliti rupto foedere occupavere?</p>
        <p n="164"><lb/>164. Classem quoque, si diis placet, effecerunt qua Caietanos ab obsidione
          <lb/>vindicent eaque iam instructa in cursu est, quantum accepimus, simulantesque
          <lb/>Caietam dedi velle Benedictum Pallavicinum nos elusum misere.
          <lb/>Quis haec tot et tam indigna ferat? Aut quis non maxime commoveatur
          <lb/>et in ultionem concitetur?</p><p n="165"> 165. Nullum est animal tam imbecillum quod
          <lb/>non conetur illatam vim repellere: nos quibus propulsandae iniuriae facultas
          <lb/>est hostes adversus nos proficiscentes otiosi ac segnes expectabimus?
          <lb/>Nulla gens tam imbellis aut tam ignava unquam fuit quae vel minima pro
          <lb/>parte occupati agri certare non sustinuerit; nos pro tanti ac opulenti regni
          <lb/>possessione, qua spoliare nos student, non depugnabimus?</p><p n="166"> 166. Quod
          <lb/>autem pars vestrum rudis est rei maritimae, haud equidem referre multum
          <lb/>puto vir fortis terra ne pugnet an mari: utrobique vim eandem animi atque
          <lb/>idem robur fortibus viris esse compertum est.</p><p n="167"> 167. Romanus miles, primo
          <lb/>bello punico nunquam antea ingressus mare, non dubitavit cum Poeno
          <lb/>in maritimis rebus exercitatissimo classe confligere victoriamque primo
          <lb/>proelio adeptus est, et nos certe longe ampliores quam Romani naves
          <lb/>habemus in quibus tanquam in stabili solo dimicatur. Quod si viri estis,
          <pb n="170"/>
          <lb/>si eam animi magnitudinem retinetis quam ego in vobis pluribus proeliis
          <lb/>expertus sum, nihil dubito quin ultro obviam hostibus eundum existimetis,
          <lb/>nec passuri sitis ut hunc Caietae portum aspiciant.</p><p n="168"> 168. Onerariis
          <lb/>navibus pares iis sumus, triremibus vero etiam superiores, quarum turmis
          <lb/>supplere navalium sociorum numerum possumus. Habemus lectissimam
          <lb/>iuventutem, florem Italiae ac citerioris Hispaniae et, quod plurimum in
          <lb/>proelio valet, armis egregie instructam, at in hostili classe magna pars
          <lb/>semiermes, nautarum ministeria fungentes, eminus pugnando, lapidibus
          <lb/>ac manubalistis valent, at si propius congressis manubalistarum usus
          <lb/>ademeris, nostrorum certe impetum non ferent.</p><p n="169"> 169. Quapropter censeo,
          <lb/>viri fortes, relicto in castris idoneo praesidio conscensis quamprimum navibus,
          <lb/>adversus hostes nostros capitales contendamus: quos si vicerimus,
          <lb/>quod fore speramus diis bene iuvantibus, tantum ac tam difficile bellum
          <lb/>uno die haud dubie confecerimus».</p><p n="170"> 170. Eius consilium cum paene omnes
          <lb/>pugnandi cupiditate approbarent, confestim copiarum duces parari cum
          <lb/>cohortibus suis iubet atque in singulas naves dividi telaque et arma in classem
          <lb/>imponi quae temporis brevitas provideri passa est.</p>
        <p n="171"><lb/>171. Ante omnia vero, ne quis impetus interim dum abesset ab obsessis
          <lb/>fieret, valida in castra praesidia reliquit, fratribus, qui tum fraterna pietate
          <lb/>tum gloria aviditate ducti eum sequi statuerunt, parte navium et copiarum
          <lb/>attributa.</p><p n="172"> 172. His constitutis classem conscendit, idem caeteri fecere,
          <lb/>inde altum petens, «Te,» inquit «Deus, qui cunctis rebus praees quique ius
          <lb/>atque aequum colis, oro obtestorque ut mihi hostium meorum, qui contra
          <lb/>foedus me armis petunt, ulciscendorum, si iusta postulo, potestatem
          <lb/>facias atque ut hosce milites meos iis devictis incolumes praedaque onustos
          <lb/>mecum reducam».</p><p n="173"> 173. Eo die nulla conspecta classis: cum postridie
          <lb/>apparuisset, magno exultantium clamore ad eam cursum dirigi imperat.
          <lb/>Coeterum noctis interventus mox illius conspectum abstulit. Tertio vero
          <lb/>die cum rursus supra Pontiam insulam visa esset, tantus omnibus ardor
          <lb/>iniectus est ut non ad ancipitem pugnam, sed ad certa victoriae praemia
          <lb/>proficisci crederes. O fallaces hominum spes et incerta rerum futurarum
          <lb/>iudicia! Nam qui sibi victoriam pollicebantur, mox ab illis quos despexerant victi sunt.</p>
        <p n="174"><lb/>174. Classibus aliquanto propioribus factis misit Alfonsus qui specularetur,
          <lb/>quoad tuto posset, cum navi longa hostilium navium ordinem
            <pb n="172"/>
          <lb/>quamve instructae navalibus sociis forent. Proficiscenti lembus quidam
          <lb/>occurrit qui a Blasio classis praefecto ad regem mittebatur: qui cum
          <lb/>procul extra teli iactum significasset velle se colloqui, vexillo in mediam
          <lb/>triremem translato, quod fidei pignus maritimo bello esse consuevit, accedendi
          <lb/>propius potestatem fecit.</p><p n="175"> 175. Eo signo prospecto, celeri remorum
          <lb/>pulsu lembus ad triremem venit: in eo vehebatur tubicen quidam qui a
          <lb/>Blasio mittebatur ut regi nuntiaret se cum classe a Philippo et Genuensibus
          <lb/>Caietam mitti ob eam rem modo, ut frumentum obsessis deferret,
          <lb/>quod, si importari pateretur, rediturum se continuo cum classe nec intercessurum
          <lb/>quominus, si vellet, in urbis obsidione perstaret.</p>
        <p n="176"><lb/>176. Interrogatus tubicen quidnam novi apportaret, pacem se inquit
          <lb/>bellumque afferre: in arbitrio Alfonsi fore utrum malit deligere; coeterum
          <lb/>monere se atque consulere ne cum genuensi classe decertarent, naves
          <lb/>enim illas egregie instructas esse. Itaque petere se uti ad regem quam
          <lb/>primum deducatur.</p><p n="177"> 177. Haec ubi dicta ad Alfonsum perductus, cum eadem
          <lb/>nuntiasset, res ad consilium delata est. Erant quibus quietis consilia
          <lb/>tutiora et meliora videbantur. Alii dimicandum censebant, nonnulli, etiam
          <lb/>per contemptum ut mediam sententiam sequi viderentur, respondendum
          <lb/>videri dixerunt placere Alfonso frumentum Caietanis tradi.</p><p n="178"> 178. Coeterum
          <lb/>quo certo scire posset Blasium haud amplius quippiam moliturum
          <lb/>quod obsidioni incommodaret, se navium vela interim petere. Cum hoc
          <lb/>responso tubicen remissus et cum eo ab Alfonso nuntius qui denuntiaret
          <lb/>a Genuensibus contra pacis leges fieri.</p><p n="179"> 179. His verbis Genuenses irritati,
          <lb/>continuo armis decernendum una voce succlamarunt omnibusque
          <lb/>confestim ad pugnam paratis, Blasius regiam classem peti infestis prioris
          <lb/>imperat. Nunquam ferme alias navali proelio tantis animis concursum est.
          <lb/>Quippe aliud quam unius certaminis victoriam, utrique respiciebant: Alfonsus
          <lb/>ut fusis ac devictis hostibus Caieta atque omni regno neapolitano
          <lb/>potiretur, Genuenses ut vendicata sibi maris possessione regnum finibus
          <lb/>suis propinquum in Alfonsi et Catelanae gentis potestatem venire non
          <lb/>sinerent.</p>
        <p n="180"><lb/>180. Ante pugnae initium tres hostium naves, quo regias fallerent a
          <lb/>reliquo agmine divisae, altum petentes speciem fugae praebuere. Id autem
          <lb/>eo consilio factum ut postquam reliquae naves conflixissent, regias pugna
          <lb/>implicitas a tergo circumvenirent.</p><p n="181"> 181. Quas Henricus fugere opinatus,
          <pb n="174"/>
          <lb/>cum insequi properaret, vetuit Alfonsus satius esse existimans parte illa
          <lb/>virium hostibus detracta, cum tota atque integra classe reliquas hostium
          <lb/>naves adoriri omnesque uno loco vires contrahere, id quod a rei navalis
          <lb/>disciplina non abhorrebat, reliquas hostiles naves a se prius superari posse
          <lb/>ratus quam tres illae, a reliquo agmine longo intervallo sequestratae, opem
          <lb/>ferre circumventis possent.</p><p n="182"> 182. Idque sibi hoc magis persuadebat fore
          <lb/>quod venti prope vis ceciderat, nec habebant hostes rostratas a quibus
          <lb/>eae naves remulco agi adversus se possent. Itaque cum tota simul classe in
          <lb/>hostes invectus unam ex omnibus praefecti navem petit.</p>
        <p n="183"><lb/>183. Quam simul ac Blasius in se venientem aspexit, flexa in gyrum
          <lb/>nave, tanto impetu puppim eius invasit ut disiectis munimentis magnaque
          <lb/>vi lapidum ac telorum in creberrimae grandinis modum coniecta, propugnatores
          <lb/>omnes in navis tabulata praecipitarit.</p><p n="184"> 184. Forte autem navis
          <lb/>ipsa regia ante congressum saburra in alteram partem prolapsa nulla vi
          <lb/>aut arte in tantis angustiis erigi potuerat, cuius rei causa fuerat malo onus
          <lb/>adiectum. Namque praeter summi mali propugnaculum, alterum ad mali
          <lb/>medium extruxerant: ex quo contigit uti praetoria hostilis, quae minor
          <lb/>erat, sibi altitudine exaequaretur faciliorque transcensus hostibus in eam
          <lb/>foret.</p><p n="185"> 185. Tum protinus reliquae naves quae cuique obvia fuit aggrediuntur
          <lb/>ferreisque uncis iniectis hostilem navem a se divelli non sinebant
          <lb/>cogebantque iunctis inter se proris ex propinquo dimicare navibusque
          <lb/>perviis factis, veluti in solo pugnaretur: vix ullum telum in mare decidebat.</p>
        <p n="186"><lb/>186. Plerique tamen viri strenui, priusquam naves inter se coirent, in
          <lb/>hostilem navem transilire aggressi, cum armati in mare cecidissent enecti
          <lb/>sunt. Altitudinem navium prorae puppesque contabulatae ac solidis tignis
          <lb/>intextae adaugebant proculque spectantibus montium speciem praebebant.
          <lb/>Regia navis, etsi primo congressu grave detrimentum acceperat,
          <lb/>tamen navalibus sociis impigre rem gerentibus fortiter resistebat donec
          <lb/>alia se a latere, alia a prora circunfuderunt.</p><p n="187"> 187. Coeterum eo maxime
          <lb/>proelio intellectum et iudicatum est, quod et saepe alias, inter navalem et
          <lb/>terrestrem militem navali proelio quid intersit: Genuensis, maritimis rebus
          <lb/>bellisque exercitatus, facile omnia nautae ac militis munia obibat, at terrestres
          <lb/>Alfonsi copiae oneri magis quam adiumento erant, cum quidem alii
          <lb/>nausea afficerentur, alii vestigio vix insisterent, alii alios metu premerent et
          <lb/>insolito pugnae genere perturbarent.</p><p n="188"> 188. Ad haec qui regiae navis malum
          <lb/>tuebantur, ab iis qui praetoriae hostilis malo imminebant subacti, in suos
          <lb/>desuper tela iacere cogebantur quorum quo certiores ictus hoc gravius
          <pb n="176"/>
          <lb/>incidebant et, quanquam ubique acriter pugnabatur, summum tamen in
          <lb/>eo uno certamen erat ut regiam navim expugnarent, qua superata confidebant
          <lb/>facilem victoriam fore.</p>
        <p n="189"><lb/>189. Maiore itaque vi connixi in perturbatam, amisso mali propugnaculo,
          <lb/>navem e prora atque e media navi summovere hostes aegreque regii
          <lb/>puppem defendebant. Alfonsus et dimicabat simul et hortabatur suos
          <lb/>seque ubi plurimum periculi erat intrepidus offerebat.</p><p n="190"> 190. Non tamen
          <lb/>eadem proeli fortuna ubique erat: iam enim ab alia parte duae hostium
          <lb/>naves captae fuerant cum interim tres illae, quas ante pugnae initium a
          <lb/>caeteris distractas altum petisse diximus, flexo cursu regias adortae renovato
          <lb/>proelio ingentem terrorem ac stragem intulere. Et iam regiae classi
          <lb/>tela deesse coeperant, nec sagittariorum praeterea is numerus qui hostium
          <lb/>erat. Namque in Genuensi classe paene omnes manubalistis utebantur
          <lb/>quarum arte et usu ea gens excellet.</p><p n="191"> 191. Ad haec mala accedebat quod
          <lb/>regiae navi cum triremibus succurri ob circunfusas hostium naves fas non
          <lb/>erat a quibus, propter iniectas ferreas manus, nulla vi dissolvi poterat. Et
          <lb/>iam undique in eam transgressi hostes, regem ad deditionem urgebant.</p>
        <p n="192"><lb/>192. Quod cum pertinaciter abnueret, nuntiatum est ei navim carina
          <lb/>fatiscente aqua compleri eamque statim pessum ituram, nec amplius
          <lb/>ullo humano consilio servari posse. Quibus periculis adactus, Philippo,
          <lb/>quanquam absenti, dedere se dixit.</p><p n="193"> 193. Maluit enim Philippo quam
          <lb/>Genuensibus, quos sibi infensos sciebat esse, salutem suam committere.
          <lb/>Idem fecere Tarentinus ac Suessanus reguli, qui una secum eadem navi
          <lb/>vehebantur. Deditione facta mox victores conclamant regiam navim cum
          <lb/>ipso rege captam: quae protinus vox per omnes naves diffusa, ut hostes
          <lb/>haud dubie pro victoribus, regii pro victis, haberentur effecit.</p><p n="194"> 194. In eo
          <lb/>tumultu Petrus frater cum duabus modo onerariis, nam caeterae captae
          <lb/>fuerant, triremium beneficio atque interventu noctis vim hostium effugit.
          <lb/>Pugnatum est ab hora fere quarta ad occasum solis continenter, multis
          <lb/><lb/>utrinque caesis et sauciis.</p><p n="195"> 195. Quo uno proelio bellum Neapolitanum
          <lb/>haud dubie confectum esse videbatur: nam cum ipso rege duo eius fratres,
          <lb/>multi reguli, equestris praeterea ordinis quam plurimi, capti fuerant. Ad
          <lb/>haec naves prope omnes magnitudine insignes, quas ab initio belli coegerat,
          <lb/>eodem proelio amissae.</p>
          <pb n="178"/>
        <p n="196"><lb/>196.	Ea vero clades, etsi committendum non fuit ut inexercitatus maritimis
          <lb/>bellis miles cum exercitato dimicaret, fortunae tamen plurimum
          <lb/>adscribi potest: nam et subeunda necessario dimicatio fuit, alioquin
          <lb/>commeatus Caietanis deferebantur, quorum importatio haud dubie spem
          <lb/>omnem regi auferebat Caietae potiundae, et temporis angustiae de sociis
          <lb/>navalibus commode provideri non permiserant et viros fortes ac strenuos,
          <lb/>quorum permagnum numerum habebat Alfonsus et in quibus sibi
          <lb/>satis praesidii constitutum putabat, ubique bene pugnaturos credibile erat.</p>
        <p n="197"><lb/>197.	Sed quis credat eam cladem tantum postea felicitatis Alfonso allaturam
          <lb/>fuisse? Angimur miseri mortales, si quid nobis contingat adversi,
          <lb/>exitus rerum ignari quos summus deus sibi uni praescitos esse voluit,
          <lb/>cum omnia quaecunque accidant in potiorem partem accipienda sint.
          <lb/>Siquidem ea clades, qua Alfonsus omni spe potiundi regni sibi orbatus
          <lb/>esse videbatur, ad postremum eius victoriae causa extitit. Cum Philippo
          <lb/>enim quo hoste voto se suo potiri posse sperare vix poterat, amicitiam ac
          <lb/>foedus contraxit quo postea fautore et amico usus, neapolitanum regnum
          <lb/>adeptus est.</p>
        <p n="198"><lb/>198.	Ea clade subito clam in castra perlata, milites qui in castris manserant,
          <lb/>consternati cum sarcinis abire properabant, antequam oppidani
          <lb/>victoriam sentirent. Quos Caietani eruptione facta subito adorti, castris
          <lb/>captis et direptis, in fugam coniecerunt magnaque preda parta, namque ibi
          <lb/>regiae supellectilis et principum bona pars relicta fuerat.</p><p n="199"> 199. Multi eorum
          <lb/>capti sunt, reliquis in proxima quaeque loca per devia et occultos tramites
          <lb/>dilapsis. Hostes deinde cum victrici classe Caietam profecti, exposito
          <lb/>commeatu, biduo ibidem substiterunt. Interim Blasius, cum accepisset id
          <lb/>agi a ductoribus navium uti, eo comprehenso, quod is omnia facturus'
          <lb/>videbatur quae Philippus imperaret, Franciscus Spinula, erat enim Genuensium
          <lb/>admiratus, ita imperatorem rerum maritimarum vocant, classis
          <lb/>praefecturam arriperet, abire inde quam primum statuit.</p><p n="200"> 200. Hi enim cogitabant
          <lb/>rege Genuam misso praeter Philippi voluntatem atque imperium,
          <lb/>quando is adversaretur, Siciliam et Sardinam oppugnatum ire quove magis
          <lb/>Blasius consilium eius tegeret, se Aenariam insulam oppugnatum ire velle,
          <lb/>mox reversurum, simulavit. Ad eam namque insulam Petrus cum classis
          <lb/>reliquiis se receperat. Velis itaque in altum datis, cum ab Aenaria vix mille
            <pb n="180"/>
          <lb/>passibus abesset, oborta subito mari tempestas, classem in diversa pepulit,
          <lb/>ipse ad portum quem Herculis vocant, nonnulli ad Pontiam insulam, alii
          <lb/>alio, quocunque venti vis impulit, delati sunt.</p>
        <p n="201"><lb/>201. Sedato mari, cum omnes incolumes Pontiam convenissent, Blasius,
          <lb/>praeter ductorum opinionem qui Aenariam repeti deinde Caietam
          <lb/>credebant, Genuam cursum dirigi praecepit prosperumque ventum nacti,
          <lb/>paucis diebus ad Venerii portum, in Liguriam, quod oppidum adhuc regis
          <lb/>praesidio tenebatur, pervenere. Appropinquantibus oppido lembus quidam
          <lb/>citarim obviam venit quo quidem a Philippo nuntius invehebatur.
          <lb/>Philippus enim metuens ne Genuenses regem Genuam perducerent fretique
          <lb/>victoria sibi urbis imperium adimerent, hunc cum litteris confestim
          <lb/>eo miserat classisque adventum ibidem praestolari iusserat. Is navim ingressus,
          <lb/>remotis arbitris Blasio litteras tradidit eumque monuit ne regem
          <lb/>Genuam perduceret, neve illum Genuensium potestati permitteret, sed
          <lb/>Savonam, quam veteres Sabatiam appellabant, deportaret, missurum Philippum
          <lb/>qui eum cum caeteris captivis Mediolanum ad se deducerent.</p><p n="202"> 202.
          <lb/>Quo nuntio accepto Blasius confestim callidum pro tempore consilium
          <lb/>capit. Nam quo reliquas omnes naves a se dimitteret, praedam se partiri
          <lb/>velle pronuntiat atque ob eam rem omnes navium vectores postridie mane
          <lb/>adesse praedamque quam egissent de hostibus comportare iubet.</p>
        <p n="203"><lb/>203. Proposito edicto, navium duces, ne eorum quae adepti fuerant
          <lb/>rationem reddere cogerentur, abeundi consilium capiunt confestimque eo
          <lb/>relicto vela faciunt. Ipse de industria aliquantum commoratus sublatis ancoris
          <lb/>subsequitur iubetque gubernatorem navis cursum ita moderari ut iis,
          <lb/>quae praeibant, navibus ingrediendi Genuae portum spatium esset, antequam
          <lb/>navis eius in conspectum urbis veniret.</p><p n="204"> 204. Quibus portum ingressis,
          <lb/>cum iam cives nihil tale suspicantes eius ingressum laeti expectarent,
          <lb/>universa civitate, tanti regis videndi studio ad portum effusa urbe, transmissa
          <lb/>classe omnium expectationem frustratus est, nec ullis Genuensium
          <lb/>iussis ab instituto cursu inhiberi potuit, quo minus regem, uti Philippus
          <lb/>mandaverat, Savonam deportarit.</p><p n="205"> 205. Iohannes vero regis frater, alia navi
          <lb/>vectus, Genuam perductus est ibique honeste citra libertatem habitus.
          <lb/>Alfonsus deinde in arcem perductus, non captivi modo aut habitu, sed
          <lb/>veluti rex peregre proficiscens, a Francisco Barbavaria, qui tum praetor
          <lb/>Savonam pro Philippo obtinebat, susceptus est, nec quicquam de regiae
          <lb/>pristinaeque dignitatis fastigio, ab eo quo captus est die, in ea captivitate
          <lb/>sibi deesse, praeter libertatem, sensit, siquidem uti in priore fortuna et salutabatur
          <pb n="182"/>
          <lb/>a victoribus et venerabatur.</p><p n="206"> 206. Paucis post diebus Bernardinus
          <lb/>Carda et alii quidam copiarum duces, a Philippo missi, eum Mediolanum
          <lb/>deduxere eique domus in qua Philippi coniux habitare consueverat, extra
          <lb/>arcem sita, pro diversorio data est ibique in omnium rerum copia triduum
          <lb/>egit. Hunc deinde Philippus in arcem vocatum, in maxima principum
          <lb/>frequentia et celebritate, perinde hospes et amicus advenisset, eo deduci
          <lb/>iussit. Concesserat autem Philippus in eam arcis partem unde, transeuntem
          <lb/>regem videns, ipse a nullo videri poterat.</p><p n="207"> 207. Non abs re fuerit hoc
          <lb/>loco de Philippi natura ac moribus paucis dicere: erat imprimis ingenio
          <lb/>peracri et callido, in largiendo profusus, in parcendo facilis, in colloquio
          <lb/>mitis, cultus corporis ac munditiarum omnisque lenocinii negligens,
          <lb/>venandi cupidus, equorum studiosus; coeterum quietis impatiens atque
          <lb/>imperitandi avidus, in pace bellum in bello pacem quaerebat, simulandi
          <lb/>ac dissimulandi egregius artifex; in milites quam in cives indulgentior,
          <lb/>copiarum duces maxime extollebat. Ad haec, sive solitudinis amore sive
          <lb/>periculi metu, se ab omnium consuetudine sequestraverat, praeterquam
          <lb/>quorundam paucorum quos sibi solitudinis socios delegerat. Legatos ad
          <lb/>se missos per suos plurimum audiebat, quin et Sigismundum imperatorem
          <lb/>romanum, Mediolanum aliquando profectum ut inde Romam peteret, videre
          <lb/>non sustinuit et tamen in tanta solitudine vitam agens omnem Italiam
          <lb/>armis territabat concutiebatque ut non inscite quidam dixerit: «Philippus
          <lb/>sedendo vincit».</p>
        <p n="208"><lb/>208.	Postquam in arcem ventum est, in domum regali cultu exornatam
          <lb/>deductus perliberaliter est habitus. Deinde Philippus, cum eum vellet invisere,
          <lb/>praemisit qui admoneret ne quod omnino, pro iis quae ceciderant
          <lb/>deprecandi gratia, verbum faceret, non placere de re tristi sermonem conseri
          <lb/>velleque ab eo existimari se non ut captivum, sed ut hospitem atque
          <lb/>amicum sua voluntate accessisse, atque ad eum profectus est.</p>
        <p n="209"><lb/>209.	Post mutuos complexus de re venatoria mox sermonem iniecit,
          <lb/>nec quicquam nisi laetum ac iocundum in omni colloquio dictum responsumve
          <lb/>est: eadem quoque comitate in Henricum fratrem ac regulos usus
          <lb/>est. Post haec digressus venaticas aves et canes caeteraque id genus, quibus
          <lb/>regem delectari cognorat, ad eum misit ac, ne quod omnino captivitatis
          <lb/>vestigium in eo relictum videretur, venandi, cum vellet, in septis suis sub
          <lb/>arcem, in quis varia ferarum genera incluserat ei potestas facta equisque
          <lb/>et comitibus datis, nonnunquam et ipse sese illi comitem venationis exhibebat.</p>
        <p n="210"><lb/>210. Iohannem quoque, Navariae regem, petente Alfonso fratre e
          <pb n="184"/>
          <lb/>Genua Mediolanum adduci, quanquam Genuensibus id aegre ferentibus,
          <lb/>iussit atque aeque liberaliter habuit. Post de amicitia deque foedere renovando
          <lb/>agi coeptum: Philippus enim, cognita eius singulari virtute, amicum
          <lb/>illum et socium habere cupiebat.</p>
        <p n="211"><lb/>211. Nec minus Alfonsus Philippi amicitiam expetebat, simul ut sese in
          <lb/>libertatem vindicaret simul ut eum fautorem in Neapolitano bello postea
          <lb/>haberet, quem rebus suis plurimum prodesse atque obesse posse periculo
          <lb/>suo cognorat. Nec multi dies intercessere cum foedus hisce legibus sancitum
          <lb/>est, ut scilicet Alfonso, fratribus regulisque et caeteris captivis, quos
          <lb/>Mediolani quos Genuae in potestate haberet, sine pretio dimissis, societas
          <lb/>eo iure staret ut Philippus Alfonsum, Alfonsus Philippum pace ac bello
          <lb/>adiuvaret atque ut amicos eosdem atque inimicos uterque haberet.</p><p n="212"> 212.
          <lb/>Deinde cum cogitaret Alfonsus repetendum regnum esse, priusquam
          <lb/>accepta calamitate consternati populi, quos ante amicos habuerat, ad hostes
          <lb/>deficerent, Iohannem atque Henricum fratres, Philippo permittente,
          <lb/>ad comparanda nova in bellum auxilia, in Cateloniam dimisit, Tarentino
          <lb/>ac Suessano regulis qui interim, dum ipse proficisceretur, renovato bello
          <lb/>adversarios lacesserent, abire domum iussis.</p><p n="213"> 213. Cumque ex foederis
          <lb/>formula Genuensium naves a Philippo postularet, quibus in Neapolitanum
          <lb/>traiiciens ad recuperandum regnum uteretur, scripsit ad Lodovicum
          <lb/>Crotum Philippus, quem Genuae praefecerat, uti naves [] armari atque
          <lb/>instrui regiis sumptibus quamprimum curaret. Qui cum Senatu convocato
          <lb/>imperatas naves armari iuberet, reclamatum est ab universis rem periniquam
          <lb/>postulari protinusque legatos ad Philippum misere oratum neu se
          <lb/>cogeret pro inimico classem comparare, praesertim adversus eos quos
          <lb/>semper amicos habuissent, sed cum Philippus nihilominus in proposito
          <lb/>persisteret, Genuam reversi, senatum docuere classem omnino parari
          <lb/>oportere: ita Philippum iubere.</p><p n="214"> 214. Quo audito classis extemplo decreta
          <lb/>indignantibus omnibus ac permoleste ferentibus, omnia tamen lente ac
          <lb/>gelide, utpote ab invitis, administrabantur. Dum ea paratur Alfonsus,
          <lb/>sub Philippi nomine, grandem pecuniae summam in stipendium misit
          <lb/>cumque optimum factu statueret eam ad Venerii portum praestolari, sic
          <lb/>enim maiorem spem regulis eius amicitiam secutis afferri posse, quando
          <lb/>eum propiorem regni finibus factum audirent, approbante eius consilium
          <lb/>Philippo, sibi haud repugnanter abeundi potestas facta.</p>
        <p n="215"><lb/>215. Memorabilis profecto, atque omnium scriptorum monumentis
          <lb/>celebranda, Philippi liberalitas fuit et quae omnium regum, populorum ac
          <lb/>principum qui unquam fuerunt benignitatem, constanti omnium iudicio,
          <pb n="186"/>
          <lb/>antecesserit, qui duos fratres excellentissimos, reges tertium regio fastigio
          <lb/>ac dignitati proximum, tot praeterea principes, tot equestris ordinis viros
          <lb/>gratuito dimiserit.</p><p n="216"> 216. Abeunte in Liguriam Alfonso, nonnulli clari copiarum
          <lb/>duces comites a Philipo adhibiti a quibus per Placentinum, deinde
          <lb/>per Parmensem agrum, Pontremulum, quod oppidum in radicibus Apennini
          <lb/>situm est, atque inde Spediam, unde mihi origo est, emporium portu
          <lb/>ac mercatu nobile, deductus, postridie cum lembis ad se accersitis Venerii
          <lb/>portum mari petiit.</p><p n="217"> 217. At Genuenses, ne classem pararent captivosque
          <lb/>quos reddi Philippus cogebat dimitterent, coniuratione facta, interfecto
          <lb/>Opicino Alzate, qui praetor urbem Genuam obtinebat et Lodovico
          <lb/>atque Erasmo Trivultio, qui ipsi Lodovico successurus veniebat, in arcem
          <lb/>receptis, assertore ac duce Francisco Spinula, Philippi iniuriis lacessito,
          <lb/>sese in libertatem vindicarunt, Catelanis omnibus et Hispanis captivis
          <lb/>in custodiam retentis et ut sese auro redimerent coactis. Cum Siculis mitius
          <lb/>quam cum caeteris actum, qui prope omnes pro amicis habiti, propter
          <lb/>vetusta hospitia atque commercia, sine pretio dimissi sunt.</p>
        </div>
        <div type ="Book" n="V">
          <pb n="188"/>
          <head>LIBER QUINTUS</head>
        <p n="1"><lb/>1. Rerum ordo postulat ut quae post cladem ab Alfonso mari acceptam
          <lb/>in Neapolitano regno gesta sunt prioribus annectam. Iacobus Caudola,
          <lb/>cui summa rei bellicae demandata fuerat, dum Caietam versus cum exercitu
          <lb/>contenderet, eo consilio uti Alfonsum cum copiis in terra distineret nec
          <lb/>classi hostili obviam ire pateretur, haud procul ab amne Liri certior factus
          <lb/>victum navali proelio Alfonsum castraque insuper capta et direpta,
          <lb/>quanta maxima celeritate potuit coeptum iter persecutus est reliquiasque
          <lb/>exercitus fugientes nactus fudit ac cepit, praeter paucos quibus equorum
          <lb/>pernicitas aut viarum anfractus saluti fuit.</p><p n="2"> 2. Inde Suessani principis
          <lb/>agrum ingressus, complures vicos et castella una prope excursione debellavit
          <lb/>ipsamque Suessam, totius regionis caput, domini sui captivitate
          <lb/>consternatam, expugnaturus videbatur si in obsidione permansisset.
          <lb/>Coeterum spe potiundae Capuae in tanta fortunae mutatione obsidionem
          <lb/>solvit, causatus se ab Otolino iussum e Suessani reguli agro exercitum
          <lb/>deducere.</p><p n="3"> 3. Namque Otolinus tum solus Philippi nomine Caietam
          <lb/>tenebat et Suessani atque omnis ea regio, quo tuti essent a Iacobi iniuria,
          <lb/>Philippi signa in moenibus erexerant. Deductis igitur inde copiis, ad
          <lb/>obsidionem Capuae profectus, cis amnem Vulturnum, ad quingentos
          <lb/>passus a Capua, castra posuit pontemque in ipso flumine adversus castra
          <lb/>convectis scaphis quam pluribus hunc in modum fabricatus est:
          <lb/>scaphas proris in adversum flumen spectantibus, quae impetum amnis
          <lb/>exciperent quantum ipsius fluminis alveus patebat, modico intervallo
          <lb/>disposuit; has contabulatas et ab lateribus adversus hostium tela munitas
          <lb/>terra constravit neu transeuntibus per tabulata equis pedum sonitus
          <lb/>consternationem incuteret.</p><p n="4"> 4. Ponte perfecto praesidioque valido ad
          <lb/>extrema collocato Micheletum Cottiniolam et Antonium Pontadereum,
          <lb/>qui se cum eo iunxerant cum aliquanto Neapolitanae nobilitatis equitatu,
          <pb n="190"/>
          <lb/>trans pontem non longius a Capua mille passibus castra metari praecipit
          <lb/>atque ita binis castris obsidere Capuam coepit.</p><p n="5"> 5. Quod cum Iohannes
          <lb/>Vintimilius praefectus urbis animadverteret, provisis ut potuit omnibus
          <lb/>quae et ad tuendam urbem et ad obsidionem tolerandam valere cognosceret,
          <lb/>in omnem rei bene gerendae occasionem intentus stabat, proelio
          <lb/>abstinendum propter suorum paucitatem existimans, praesertim cum ea
          <lb/>pars civium quae regi adversa erat rerum novarum cupida ob acceptam
          <lb/>calamitatem videretur.</p>
        <p n="6"><lb/>6. Summa tamen Iacobo tuendi pontis cura erat uti iis qui in alteris
          <lb/>castris trans Vulturnum erant, si qua vis premeret, in ea castra transeundi
          <lb/>libera facultas foret, simul ut utrisque utrique cum res posceret mutuum
          <lb/>auxilium ferre possent. Parva tamen interdum certamina succedentibus
          <lb/>ad portas et muros hostibus conserebantur: multum vero adiuvit Alfonsi
          <lb/>partes Nicolaus Datia campanus, homo impiger ac manu promptus magnaque
          <lb/>inter populares suos gratia.</p><p n="7"> 7. In hoc rerum statu Isabella, Renati
          <lb/>coniunx, hortantibus his qui Neapolitanam rempublicam gerebant cum
          <lb/>triremibus quatuor Neapolim petitura, ex Massilia solvit. Namque Renatus
          <lb/>per id temporis a Philippo Burgundiae duce distinebatur: is enim bello
          <lb/>britannico, in eo proelio quo omnis Gallia prope concidit, captus, nam
          <lb/>regiis copiis praeerat, in ipsius Philippi potestatem venerat cumque ab eo
          <lb/>postea dimitteretur militari more atque instituto fidem dedit sese ad eum,
          <lb/>cum vellet et quo iuberet, reversurum quamque is sibi pecuniae summam
          <lb/>redemptionis nomine imponeret cum fide soluturum.</p>
        <p n="8"><lb/>8. Hunc igitur cum Philippus sciret Neapolim proficisci statuisse, inter
          <lb/>apparatum rerum, uti Alfonso gratificaretur quicum sibi amicitia erat,
          <lb/>ad sese revocavit. Qua spe neapolitani legati destituti ut Isabella interim,
          <lb/>dum ipse dimitteretur, Neapolim peteret postulavere, quod eam, praeter
          <lb/>singularem modestiam, prudentia et gravitate supra muliebre ingenium
          <lb/>praeditam acceperant.</p><p n="9"> 9. Cum duobus igitur parvis liberis naves ingressa,
          <lb/>ad urbem Caietam primum contendit quam adhuc Otolinus praetor
          <lb/>obtinebat. Et iam Philippi fides Caietanis adversae factionis suspecta esse
          <lb/>coeperat. Quapropter Isabella hortatu eorum qui regnum ad Renatum
          <lb/>deferri cupiebant, ipsum cum praesidii parte, sub honoris praetextu quod
          <lb/>eius consilio in rebus gerendis uti vellet, Neapolim traduxit urbeque ipsa
          <lb/>novo praesidio firmata, extemplo Neapolim profecta, ingenti laetitia ab
            <pb n="192"/>
            <lb/>Andegavina factione suscepta est.</p><p n="10"> 10. Adhuc Capua a Iacobo obsidebatur
          <lb/>nec tam cito finem ea obsidio habitura videbatur; itaque cum essent qui
          <lb/>existimarent Campanos obsidionem diutius non laturos aut etiam seditionem,
          <lb/>propter diversa partium studia, facturos, si ipsa in castra proficisceretur
          <lb/>aut in loca Capuae vicina, confestim coactis quas potuit ex urbana
          <lb/>iuventute copiis, Capuam versus profecta, ad sex milia passuum ab urbe
          <lb/>constitit.</p><p n="11"> 11. Cuius adventu cognito Iohannes Ventimillius, alios orando
          <lb/>alios terrendo aliis praemia pollicendo, omnes illius conatus irritos fecit
          <lb/>totamque civitatem, partim voluntate partim metu, in officio continuit.
          <lb/>Isabella cum, praeter spem et opinionem eorum qui profectionem eius
          <lb/>suaserant, tempus ibi nequicquam teri animadverteret, Neapolim rediit
          <lb/>equitatu quem secum adduxerat ad Iacobum dimisso.</p><p n="12"> 12. Sed nulla res
          <lb/>obsessos magis fatigabat quam rei frumentariae inopia quae in dies,
          <lb/>propter urbanam multitudinem, arctior fiebat.</p><p n="13"> 13. Erat in Neapolita-
          <lb/>norum exercitu, ut supra demonstravi, Antonius Pontadereus, copiarum
          <lb/>dux, vir et consilio et audacia singulari. Hunc Iohannes Ventimillius promissis
          <lb/>oneratum, missis ad eum clam nuntiis ad transfugium solicitabat,
          <lb/>sperans multum hostibus illius discessu detractum iri.</p><p n="14"> 14. Qua de causa
          <lb/>cum suspectus in castris haberi coepisset — ipse enim in alteris castris trans
          <lb/>Vulturnum divertebat - a Iacobo in citeriora castra accersitus est. Profectus
          <lb/>obiectum crimen pertinaciter negare institit: fuerunt qui suaderent
          <lb/>illum comprehendi atque interfici, nec sinendum ullo modo irritatum hac
          <lb/>quaestione hominem in ulteriora castra regredi. Coeterum Iacobus, seu
          <lb/>veritus ne tumultum in castris concitaret seu ne Micheletum offenderet,
          <lb/>qui illi amicus et socius erat, seu falsum existimarit crimen, ipsum incolumem
          <lb/>abire passus est.</p>
        <p n="15"><lb/>15 Tentatum etiam a Campanis est si forte, sublatis in muro, Suessanorum
          <lb/>exemplo, Philippi signis, ea obsidione levari possent: coeterum
          <lb/>id frustra fuit. Reversus deinde in castra Antonius, quod inchoaverat de
          <lb/>transfugio exequi perrexit aliquanto liberius pactus se abiturum cum copiis
          <lb/>si ei tria milia aureorum exhiberentur.</p>
        <p n="16"><lb/>16. Quod sentientes Neapolitani qui in iis castris tendebant, veriti ne
          <lb/>eruptione ex oppido facta improviso caperentur, sese in citeriora castra
          <lb/>ad Iacobum recepere; et iam res eo perducta erat patiente Micheleto, cui
          <lb/>id persuaderi non poterat, ut haud amplius Antonio manus iniici aut furor
          <pb n="194"/>
          <lb/>eius coerceri posset.</p><p n="17"> 17. Denique et ipse Micheletus re comperta in citeriora
          <lb/>castra eo relicto transgressus est. Qua re animadversa Iacobus, quod
          <lb/>intelligebat sese parte illa virium detracta ibi tuto consistere non posse,
          <lb/>obsidionem solvit protinusque partito exercitu, Micheletus in Calabros et
          <lb/>Brutios, ipse in Pelignos profecti sunt 18.</p><p n="18"> Namque eo tempore Soranus
          <lb/>et Lauretanus reguli, qui pro Alfonso bellum gerebant, Iacobi oppida bello
          <lb/>vexabant: eo igitur profectus, namque equitatu plus poterat, hos non
          <lb/>tantum e finibus eius pepulit, verum etiam in summum discrimen rerum
          <lb/>suarum adduxit.</p><p n="19"> 19. Multis enim excursionibus in eorum agros factis magnaque
          <lb/>inde vi pecoris atque hominum abducta universam regionem illam
          <lb/>tumultu ac terrore involvit; eadem quoque Micheleti fortuna in Brutiis
          <lb/>fuit. Nam et Consentinos, qui a finitimis regulis infestabantur, gravi bello
          <lb/>liberavit, et regulos ipsos tota provincia pacata in Isabellae potestatem
          <lb/>redegit.</p>
        <p n="20"><lb/>20. Inter haec Antonius Pontadereus accepta pecunia uti pepigerat
          <lb/>e regni finibus discessit. Haec fere ad Tarentini ac Suessani regulorum
          <lb/>reditum in Neapolitano regno gesta. Quorum adventu ipse Petrus regius
          <lb/>frater certior factus, Tarentini praesertim, qui triremi Panormum,
          <lb/>ubi Petrus erat, vectus per Messanae fretum Apuliam petit, Alfonsum a
          <lb/>Philippo liberatum quod antea multorum ore acceperat, cum quinque navibus
          <lb/>longis in Liguriam, eius transportandi causa, traiicere quamprimum
          <lb/>statuit onerariaque frumento onusta, quod ad Venerii portum deferret,
          <lb/>prosperum ventum nactus, e Sicilia solvit.</p><p n="21"> 21. Iamque Aenariam insulam
          <lb/>transmiserat cum subita venti mutatione intumescens mare sublatis in
          <lb/>coelum fluctibus onerariam a rostratis dispulit, sed ea re maxime patuit
          <lb/>quantum fortuna in rebus humanis possit. Namque ea tempestas, quam
          <lb/>Petrus detestabatur, ei multo magis profuit quam illa maris tranquillitas
          <lb/>prodesse potuisset.</p><p n="22"> 22. Nam si eodem quo uti coeperat vento diutius usus
          <lb/>esset, nec Caieta tunc in eius potestatem venisset nec tam subito oneraria
          <lb/>in Liguriam cum frumento pervenisset.</p><p n="23"> 23. Siquidem et illa vehementiore
          <lb/>vento impulsa ante diem tertium ad portum Venerii quo intenderat delata
          <lb/>est frumentumque, quo et praesidium et oppidani maxime indigebant, tuto
          <lb/>exposuit et, dum ipse in Caietae sinum qui ei in conspectu erat procul ab
          <lb/>urbe cum rostratis sese recepisset, nonnulli Caietani, inimicorum iniuriis
          <lb/>pulsi, clam ad eum venere spemque ei dederunt Caietam subito eius adventu
          <lb/>per noctem capi posse quod in ea urbe multi essent ad quos eorum iniuriae
          <lb/>pertinerent quibus praesens rerum status invisus esset.</p><p n="24"> 24. Et quod ab
          <lb/>adversariis, partim praesidio fretis partim de hoste securis, urbis moenia
          <pb n="196"/>
          <lb/>negligentius custodirentur atque in id operam suam ultro polliciti sunt.
          <lb/>Quibus collaudatis et magnis insuper promissis oneratis Petrus tantam
          <lb/>fortunam minime negligendam ratus ac ducibus iisdem usus, sub noctem
          <lb/>inde solvit ac praeire iussis qui rem cum suis ordirentur, ipse summo silentio
          <lb/>molliter subsecutus est: illi statim Caietam profecti et cum quibusdam
          <lb/>suorum tacite collocuti, uti Petrus reciperetur facile persuaserunt.</p>
        <p n="25"><lb/>25. Occupata igitur repente ea urbis parte cuius custodia negligebatur
          <lb/>complures navales socii subito per scalas intromissi sunt captaque turri
          <lb/>proxima portaque patefacta, caetera multitudo uno impetu ingressa est.
          <lb/>Quo casu quanquam attoniti adversarii, arma tamen coepere, totius adhuc
          <lb/>rei ignari.</p><p n="26"> 26. Coeterum ubi cognoverunt Petrum cum classe adesse armis
          <lb/>positis cessere. Quod ubi Petrus accepit praemisso qui se urbemque dederent
          <lb/>hortaretur ingressus, a praeda et caedibus civium abstinere suos iussit
          <lb/>pulsoque inde adversariorum praesidio novo eam ipse praesidio firmavit.</p>
        <p n="27"><lb/>27.	Consultare deinde coepit de instituta in Liguriam profectione; variae
          <lb/>erant sententiae: alii eundum sibi propter pestilentiam quae Caietam vexabat
          <lb/>relicto qui urbi praeesset existimabant, alii vero cum diceret non se de
          <lb/>salute sua, sed de profectione et regia utilitate impraesentiarum consulere,
          <lb/>et in primis Antonius Panormita, alium quempiam cum navibus mittendum,
          <lb/>sibi vero manendum, aiebant quod rex non eo sed navibus egeret.</p>
        <p n="28"><lb/>28.	Periculum enim esse, ubi is abscessisset, ne ea urbs propter civium
          <lb/>discordiam rursum in Renati potestatem rediret, quam eius praesentia
          <lb/>tueretur. Quorum consilio probato Remundum Pirilionem cum iisdem
          <lb/>rostratis ad Alfonsum misit isque secunda tempestate usus ad Venerii
          <lb/>portum quarto postquam solverat die pervenit.</p>
        <p n="29"><lb/>29.	Ibi et onerariam, quae frumentum oppidanis advexerat, et regem
          <lb/>e Mediolano recens profectum reperit Caietamque captam nuntiavit.
          <lb/>Quo nuntio laetus admodum maiore rursus animo in id bellum incubuit
          <lb/>moxque Caietam petiturus erat ni morae causam Philippus iniecisset.</p>
        <p n="30"><lb/>30.	Per eos namque dies Genuenses sese Philippi dominatu, ut dixi, liberaverant:
          <lb/>cuius rei causa Philippus ad Alfonsum misit qui rogaret uti
          <lb/>cum rostratis quas haberet Savonae arci, quam adhuc praesidio eius teneri
          <lb/>acceperat, quamprimum succurrerret. Quod cum Alfonsus pro officio facere
          <lb/>instituisset, subito in adversum coortus ventus tantam vim procellae
          <lb/>concitavit ut toto triduo e portu exire non potuerit. Interim ea arx amissa
          <lb/>est.</p><p n="31"> 31. Quod ubi Philippus agnovit, ad Alfonsum misit qui gratias ageret
          <lb/>diceretque licere sibi cum vellet abscedere. Itaque Alfonsus illico ascensis
          <pb n="198"/>
          <lb/>navibus primo portum Pisanum atque inde Caietam, tranquillo mari vectus,
          <lb/>petiit: exceptus est autem eius adventus summa laetitia, universa civitate
          <lb/>gratulabunda sibi obviam cum coniugibus et liberis effusa. Perpaucis
          <lb/>diebus quieti datis de renovando bello meditari intentius coepit. Caieta
          <lb/>enim, praeter eius spem, capta sibi haud dubie totius regni possessionem
          <lb/>portendere videbatur.</p><p n="32"> 32. Contractis itaque quas potuit per aestatem copiis
          <lb/>Tarentinoque et caeteris partis suae regulis accersitis, ineunte hieme
          <lb/>Capuam est profectus, eo videlicet consilio ut inde hostes lacesseret. Hoc
          <lb/>belli principio rei bene gerendae spes illi ingens affulsit. Namque ad eum
          <lb/>veniens Iohannes Antonius, Tarentinus princeps, Remundum, Nolanum
          <lb/>regulum, ex patruo natum, sibi conciliavit: quae quidem res magna victoriae
          <lb/>causa fuit.</p><p n="33"> 33. Abest enim Nola a Neapoli non plus duodevigintimilibus
          <lb/>passuum, urbs antiqua et Annibalis cladibus celebris et ad vexandos
          <lb/>Neapolitanos perquam opportuna. Deinde Nuceriam in Lucanis aggressus
          <lb/>eam praeter arcem cum aliquot castellis circumiectis coepit et quoniam
          <lb/>Nucerinae arcis expugnatio longae obsidionis videbatur fore his gestis ad
          <lb/>Alfonsum abiit.</p>
        <p n="34"><lb/>34. Cuius copiis auctus, Alfonsus primum Matianisium, quod oppidum
          <lb/>ab hostibus tenebatur, exercitum ducit idque oppugnare adortus
          <lb/>cum tormenta muris admovisset uno modo iactu oppidanos adeo conterruit
          <lb/>ut continuo deditionem fecerint.</p><p n="35"> 35. Inde Scaphatum ducit, castellum
          <lb/>in agri Campani confinio situm idque in insulae modum ambit amnis Sarnus,
          <lb/>non tam aquarum magnitudine quam ipso ortu mirabilis, siquidem
          <lb/>nullis adiutus aquis ex Apennino, intra Sarnum oppidum cui nomen dedit,
          <lb/>prope tantus oritur quantus in mare effluit: sex milia passuum a fonte
          <lb/>provectus, hanc exiguam insulam, in qua arx sita est, efficit. Ipse angustis
          <lb/>coercitus ripis uno tantum ponte iungitur, nec plus dena milia decurrit.</p>
        <p n="36"><lb/>36. Ad subitos casus incolae sese in eam arcem recipere assolent. Itaque
          <lb/>Alfonsus, quo sibi liber pateret in Lucaniam transitus, neque enim vado
          <lb/>transiri potest, ut hostes ab ea parte annona et commeatu reliquo intercluderet
          <lb/>Lucanosque et Brutios infestaret, accersitis navalibus sociis eo proficiscitur
          <lb/>incolasque in arcem primo impetu compellit iique interciso ponte,
          <lb/>praesidio freti, sese primo egregie tuebantur; sed postquam e ponte atque
          <lb/>e ripa infestis se telis peti viderunt, tantae multitudini resistere se posse
          <lb/>diffisi, praesertim cum iis rei frumentariae parva copia esset admisso praesidio
          <lb/>deditionem fecerunt.</p><p n="37"> 37. Deinde Castrummaris infestis signis petit,
          <lb/>quod oppidum duodeviginti milibus passuum ab Neapoli abest idque
          <lb/>primo certamine deturbatis muro propugnatoribus praeter arcem coepit:
          <pb n="200"/>
          <lb/>ea vero arx in colle sita difficilem habebat oppugnationem.</p><p n="38"> 38. Cum
          <lb/>ea res obsidionis magis quam oppugnationis esse videretur machinas et
          <lb/>tormenta adhibuit quibus magna muri parte discussa oppidani, qui in eam
          <lb/>confugerant, salutem pacti deditionem fecere.</p>
        <p n="39"><lb/>39. Post haec Alfonsus, simul quod res prospere ibant simul quod eo
          <lb/>tempore adversariis copiae non erant quae obsisterent, fortunam sequendam
          <lb/>ratus, castra in Nolanum movit atque inde per Caudinam vallem,
          <lb/>factis in aliquot dies cum Marino Boffa, qui eam vallem tenebat, indutiis
          <lb/>ad montem Sartium ac Cepalonum, quae castella in amicitiam eius nuper
          <lb/>venerant, profectus est.</p><p n="40"> 40. Causa vero profectionis fuit spes sibi iniecta
          <lb/>Troianum, Iohannis Caratioli illius filium qui magnus apud reginam fuerat,
          <lb/>cuius in ea regione magnae opes erant, posse in eius amicitiam
          <lb/>suo adventu allici: quo sibi conciliato, intelligebat ei tutum postea et
          <lb/>expeditum iter in Beneventanum atque inde in Apulum agrum fore.</p>
        <p n="41"><lb/>41. Compluribus igitur diebus in ea re agenda frustra consumptis relicto
          <lb/>ad montem Fusculum Iohanne Antonio Ursino, quod per anni tempus res
          <lb/>geri non poterat et aliquid militum quieti dandum videbatur, eo consilio
          <lb/>ut Capuam repeteret, inde movit. Rediens vero, in Apennini transitu, non
          <lb/>parum detrimenti accepit.</p>
        <p n="42"><lb/>42.	Brumae tempus erat cum subito frigoris insueta vis coelum complexa
          <lb/>est, tum coactis vento nubibus ingens procella nivis effusa terram
          <lb/>alte operuit tantusque rigor milites invasit ut nec membris uti nec arma
          <lb/>sustinere obtorpente manu possent atque ut multi ob id in graves morbos
          <lb/>inciderint.</p>
        <p n="43"><lb/>43.	Augebat frigoris saevitiam ventus nivi immixtus qui oculos atque
          <lb/>ora diverberans vix sub tentoriis militem consistere patiebatur. Hanc aeris
          <lb/>immanitatem veteranorum nemo Alfonso fortius tulit, quippe ita se ab
          <lb/>adolescentia, per crebras venationes et assiduos labores, obduraverat ut
          <lb/>nec frigus nec calorem pertimesceret.</p>
        <p n="44"><lb/>44.	Mitigato coelo nivibusque Africo solutis, per Caudinam vallem qua
          <lb/>venerat composito agmine iter faciens, Areolam, quod castellum in ipsa
          <lb/>valle situm a Marino Boffa tenebatur, primo impetu arce expugnata debellavit.
          <lb/>Nec multo post Iohannes Antonius in Apuliam in hiberna rediit.</p>
        <p n="45"><lb/>45.	Inter haec Isabella cum Alfonsi opes in dies crescere animadverteret
          <lb/>eumque e regni finibus viribus suis arceri posse desperaret, ad Eugenium
          <lb/>Quartum, qui tum erat pontifex maximus, legatos opem postulatum
            <pb n="202"/>
          <lb/>misit. Cuius laboribus permotus, Iohannem Vitelescum, Patriarcham
          <lb/>Aquilegiensem, cuius libido et avaritia atque efferata crudelitas humanum
          <lb/>modum excesserat, cum tribus milibus aequitum ac pari peditum numero,
          <lb/>quae secuta est aestate, ad eam misit.</p>
        <p n="46"><lb/>46.	Isque in Campanum profectus, primo impetu aliquot castella vi
          <lb/>coepit cumque Capuam obsidere statuisset, ad Isabellam misit qui hortaretur
          <lb/>uti quas posset vires cogeret et ad se mitteret. Quae, haud morata, ad
          <lb/>octingentos equites raptim coactos in Aversanum ire iussit et haud procul
          <lb/>a Vulturno ipsum opperiri.</p><p n="47"> 47. Alfonsus per id temporis tria milia passuum
          <lb/>a Capua castra habebat nec eas habebat copias quibus posset tantis
          <lb/>adversariorum viribus obsistere: namque et Iohannes Antonius Ursinus et
          <lb/>alii nonulli reguli quos cognito Patriarchae adventu accersierat, nondum
          <lb/>ad se pervenerant. Coeterum cum audisset Patriarcham appropinquare,
          <lb/>cedendum interim fortunae existimavit donec maiores vires contraxisset.</p>
        <p n="48"><lb/>48. Varia erat suadentium sententia: Hispani Caietam sibi eundum censebant
          <lb/>quod is locus situ munitior et ab obsidionis periculo tutior foret, Italici
          <lb/>Theanum potius quod eius longior secessio desperationem quandam
          <lb/>principibus ac populis suarum partium esset allatura.</p>
        <p n="49"><lb/>49. Plurimum enim ad nominis sui existimationem conducere quam
          <lb/>minimum a suis abesse: posse illum Theani tuto permanere quod id
          <lb/>oppidum moenibus et annona firmum esset, qui si quidem longius
          <lb/>abscederet, alia potius de causa quam quod non haberet ubi propius in
          <lb/>tuto consisteret tam suos quam hostes factum existimaturos. Capuam
          <lb/>quidem validam et permunitam urbem, sed parum in ea frumenti esse
          <lb/>seque in ea facile commeatibus intercludi posse, quod trans flumen omnia
          <lb/>hostium incursionibus quotidianis infesta essent.</p><p n="50"> 50. Quorum sententia
          <lb/>comprobata relicto qui copiis praeesset Iohanne Vintimillio Theanum se
          <lb/>recepit; quo digresso Iohannes motis inde propere castris Capuam copias
          <lb/>reduxit. Neapolitani equites, quos ab Isabella in Aversanum missos dixi,
          <lb/>Sicinium, qui vicus in Aversano est, concessere ibi Patriarchae adventum
          <lb/>praestolantes.</p><p n="51"> 51. Quos cum Iohannes per exploratores cognovisset incautius
          <lb/>in castris agere nulloque munimento obducto passim vagari, eos
          <lb/>aggredi statuit, existimans, si hos fudisset nec permitteret Patriarchae
          <lb/>coniungi, eius vim facilius ferri posse, neque enim fusis Neapolitanis illum
          <lb/>ad Capuam obsidendam profecturum: uno modo proelio, si fortuna
          <lb/>adesset, sese obsidionis periculo liberari posse.</p>
        <p n="52"><lb/>52. Non abfuit fortuna consilio: namque e Capua profectus speculatoribus
          <lb/>praemissis prius paene in hostium castris conspectus fuit quam
          <pb n="204"/>
          <lb/>eius adventum cognorint imparatosque et inermes aggressus, non sui colligendi,
          <lb/>non arma capiendi, non gladios stringendi iis facultatem reliquit
          <lb/>captisque prope omnibus sese confestim Capuam recepit.</p><p n="53"> 53. Hac clade
          <lb/>audita Patriarcha de obsidenda Capua consilium omisit Vulturnumque circiter
          <lb/>sex milia passuum vado transgressus, nullo obsistente per Caudinam
          <lb/>vallem montem Sardum petit idque ex itinere oppugnare aggressus est.</p>
        <p n="54"><lb/>54. Quod ubi Iohannes Antonius Ursinus qui ad Alfonsum cum
          <lb/>copiis proficiscebatur agnovit, confestim ad montem Fusculum, quatuor
          <lb/>fere milia passuum a monte Sartio, contendit ibique castris positis
          <lb/>auxilii spem obsessis afferebat. Coeterum cum se imparem Patriarchae
          <lb/>viribus sciret sese in castris continebat et iam Alfonsus Capuam
          <lb/>redierat.</p><p n="55"> 55. Itaque cognito Iohannis Antonii ad montem Fusculum
          <lb/>adventu Iohannem Ventimillium eo ire iussit cum parte copiarum ut,
          <lb/>si posset, se cum eo coniungeret. Ad quem cum tuto transire non
          <lb/>posset aliquanto procul inde loco tuto positis castris constitit ut hostibus
          <lb/>fiduciam adimeret et Iohanni Antonio atque obsessis spem daret.</p>
        <p n="56"><lb/>56. Patriarcha per exploratores cognito in hostium castris custodias negligi
          <lb/>posseque opprimi incautos, eo celeriter profectus est eosque inopinantes
          <lb/>atque improvisos adortus, primo impetu fudit castrisque expugnatis
          <lb/>magnam partem, et in his Iohannem Antonium, coepit: caeteri, receptus
          <lb/>propinquitate freti, captivitatem effugerunt.</p><p n="57"> 57. Ea clade cognita Iohannes
          <lb/>Ventimillius cum nullam se obsessis opem afferre posse atque in iis locis
          <lb/>cum summo periculo diutius immorari intueretur, confestim Capuam
          <lb/>cum copiis se recepit. Et iam Alfonsus cum parte copiarum Sulmonetam
          <lb/>contenderat, eo videlicet consilio ut Patriarcham a montis Sartii oppugnatione
          <lb/>averteret, arbitratus hostem iniecto domi metu ab amicorum
          <lb/>vexatione deterreri posse totamque eam regionem tumultu ac terrore
          <lb/>compleverat.</p><p n="58"> 58. Quod cum Patriarchae nuntiatum esset omissa montis
          <lb/>Sartii obsidione iter in Campanum flexit Varranumque et Praesentianum
          <lb/>ac Venafrum sine certamine in deditionem accepit.</p>
        <p n="59"><lb/>59. Inter haec simultate quadam inter se ac Iacobum Caudolam, qui
          <lb/>una cum eo copias iunxerat, exorta, cum ei haud satis fideret diviso exercitu,
          <lb/>Iacobo in Apuliam profecto, ipse ad vicum, quem Sanctum Petrum
          <lb/>vocant, ad mille passus a Scaphato, se recepit. Alfonsus cognita calamitate
          <lb/>ad Montem Fusculum accepta, magno dolore ob amici maxime captivitatem
          <lb/>affectus, praetermissa Sulmonetae oppugnatione confestim Capuam
          <pb n="206"/>
          <lb/>regressus est.</p><p n="60"> 60. Ibi cum accepisset de dissensione inter Patriarcham et
          <lb/>Iacobum orta distractisque copiis Patriarcham apud Scaphatum consedisse,
          <lb/>eius opprimendi tempus idoneum ratus, celeriter in Nolanum profectus
          <lb/>primo ad Cancellum deinde sub Nolam ad mille passus substitit.</p>
        <p n="61"><lb/>61. Forte eo die magna equitum manus de Patriarchae exercitu, regii
          <lb/>adventus nescia, praedandi causa Nolam versus profecta, in Alfonsi castra
          <lb/>incidit impetuque in proximos quosque imparatos et inopinantes facto
          <lb/>quosdam iam e regiis ceperant. Quo cognito Alfonsus illico arma expediri
          <lb/>iubet acieque pro tempore celeriter instructa, in hostes invectus laborantibus
          <lb/>suis accurrit.</p><p n="62"> 62. Coeterum ea vis pulveris fuit mutuo concursu excitata
          <lb/>ut vix armorum insignia, quae in proeliis accomodari solent, inter dimicandum
          <lb/>discernerentur. Ad haec aestus intolerabilis gravem armis militem
          <lb/>exanimabat nec reciprocare anhelitum defatigatos sinebat. Ad postremum
          <lb/>hostes, multitudine circumventi, in fugam vertuntur quos Alfonsi equites
          <lb/>consectati, plerisque vulneratis, complures ceperunt nec quisquam omnium
          <lb/>superfuisset nisi itinere atque aestu defatigatis militibus, Alfonsus
          <lb/>receptui cani iussisset.</p><p n="63"> 63. Hac clade nuntiata Patriarcha perterritus, cum
          <lb/>eum locum haud satis idoneum castris putaret, nocte quae insecuta est
          <lb/>relictis prae festinatione equitibus quos ad trecentos Neapolim miserat,
          <lb/>inde in Sancti Severini agros citato agmine se recepit modicoque spatio
          <lb/>militibus ad quietem dato, per vallem Serrinam, sub Montem Fusculum,
          <lb/>transmisso monte profectus est.</p>
        <p n="64"><lb/>64. Quod ubi Alfonsus agnovit eius itinere per exploratores cognito,
          <lb/>iam enim reliquias fusi ad montem Fusculum exercitus collegerat, cum
          <lb/>propter locorum iniquitatem minime persequendum existimaret, converso
          <lb/>itinere Iserniam ac Varranum, Patriarchae metu liberata, sine certamine
          <lb/>recepit.</p><p n="65"> 65. Per id quoque temporis Franciscus Pandonius Venafro oppido
          <lb/>quod praefectus obtinebat sibi ab Alfonso in ditionem, ut postulabat, tradito
          <lb/>deditionem fecit. Inter haec cum Patriarcha per amicos agi coeptum uti
          <lb/>Iohannes Antonius Ursinus, quem in vinculis habebat, accepta cautione
          <lb/>dimitteretur sibique eum virum beneficio obstringeret, quem si allicere in
          <lb/>eius amicitiam posset plurimum esset opibus eius accessurum.</p><p n="66"> 66. Non
          <lb/>displicuit Patriarchae eius rei mentio, seque eum dimissurum sine pretio
          <lb/>est pollicitus, modo is ad sese cum quingentis equitibus reverti vellet,
          <pb n="208"/>
          <lb/>pontificis stipendia facturus. Eam vero conditionem, quanquam ei 
          <lb/>permolestam et gravem, quando ita necessitas urgebat, ut se in libertatem
          <lb/>vindicaret accepit, ea tamen lege ut, dum is fratrem pro se mitteret, sibi
          <lb/>domi liceret permanere; idque eius factum Alfonsus haud iniquo animo
          <lb/>tulit, quamvis conditionem eius viri captivitate, cuius amicitiam sibi fructuosam
          <lb/>senserat, potiorem ducens.</p><p n="67"> 67. Post haec Patriarcha Alfonsi in
          <lb/>Venafranum profectione cognita cum omnibus copiis Salernum petiit, eo
          <lb/>videlicet consilio ut sibi obviam contenderet. Quod postquam Alfonso
          <lb/>nuntiatum est subito in Nolanum contendit. Iam enim sibi Patriarchae par
          <lb/>factus Iacobi secessu videbatur.</p><p n="68"> 68. Cumque ad oppidum Sarnum pervenisset
          <lb/>forte duo de Patriarchae equitatu ad eum venere hortatique sunt ut
          <lb/>quempiam e suis ad Patriarcham mitteret: sperare se sibi cum illo de pace
          <lb/>aut certe de indutiis conventurum quod eum belli satietas cepisset. Alfonsus
          <lb/>eam rem haud aspernandam ratus, quod illo gravi adversario sublato
          <lb/>sese hostibus superiorem intelligebat fore, quosdam e suis una cum iis ad
          <lb/>eum misit qui de ea re illius animum explorarent.</p>
        <p n="69"><lb/>69. Ipse nihilo segnius coeptum iter persecutus, ad vicum quem Aquamellam
          <lb/>vocant cum copiis est profectus quo maiorem pacis necessitatem
          <lb/>Patriarchae iniiceret, simul quod verebatur ne illi a Patriarcha fallendi
          <lb/>animo ad se profecti essent, ad sex milia passuum a Salerno in tumulo
          <lb/>quodam natura munito castra posuit.</p><p n="70"> 70. Forte autem eo proficiscente trecenti
          <lb/>hostium equites, quibus praeerat Paulus Alemanus, e monte Fusculo
          <lb/>Salernum ad Patriarcham ibant iique improviso cum in hostes incidissent
          <lb/>parvo negotio fusi magnaque ex parte capti sunt. Posthaec qui Salernum
          <lb/>ad Patriarcham ierant ad Alfonsum rediere hique indutias in duos menses,
          <lb/>si ita is vellet, Patriarchae fieri placere retulerunt.</p><p n="71"> 71. Quod cum ille haud
          <lb/>abnuisset, indutiae factae hac lege adiecta, quod si qua civitas aut populus
          <lb/>quatriduo, antequam ei indutiae denuntiatae essent, alterutri parti sese
          <lb/>dederet, accipienti fraudi ne esset. Factis per hunc modum indutiis Alfonsus
          <lb/>inde in Aversanum cum copiis rediit et ad Iulianum vicum, tria milia
          <lb/>passuum ab Aversa, castris positis ibi aliquot dies egit: statuerat Puteolos
          <lb/>petere atque accersitis triremibus quas tum Caietae habebat id oppidum
          <lb/>oppugnare, ut inde commeatuum Neapolim importandorum facultatem
          <lb/>adimeret.</p><p n="72"> 72. Aberat is vicus non plus decem milibus passuum a Puteolis
          <lb/>atque idcirco eum locum interea dum classis accederet stativis idoneum
          <lb/>existimabat. Coeterum Patriarchae novitas eum ut consilium immutaret
          <lb/>compulit.</p><p n="73"> 73. Is enim per Archiepiscopum Beneventanum, qui tum Renati
          <lb/>partibus favebat, Iacobo Caudolae reconciliatus, rursus cum eo copias
          <pb n="210"/>
          <lb/>iunxit iureiurando ab equitibus ac ductoribus ultro citroque exacto sese
          <lb/>commune bellum cum fide gesturos nec iniuriam ducibus fieri passuros.</p>
        <p n="74"><lb/>74. Deinde cum sciret Alfonsum ad Iulianum vicum stativa habere, locum
          <lb/>haud satis tutum, opprimi posse ratus si antequam de reconciliatione eius
          <lb/>cum Iacobo rescisset adversus eum contenderet, omnis humani iuris ac
          <lb/>divini oblitus, per omnes saltus atque aditus custodes disponi iussit qui
          <lb/>observarent neu quisquam nuntius ad Alfonsum iret a quo de eius consilio
          <lb/>certior fieri posset.</p>
        <p n="75"><lb/>75. Quod cum Iacobus Lagonissa, unus e regni regulis fide in Alfonsum
          <lb/>et constantia singulari, cognovisset plures ad Alfonsum confestim
          <lb/>nuntios per varia dimisit. Coeterum ii omnes uno excepto a custodibus
          <lb/>comprehensi et ad Patriarcham retracti sunt: is vero unus deceptis custodibus
          <lb/>per transversos ac devios tramites ad regem profectus omnem ei
          <lb/>rem pandit.</p><p n="76"> 76. Alfonsus primum admiratus quod bona fide Patriarcham
          <lb/>secum indutias fecisse existimarat cum se loco haud satis tuto esse cognosceret
          <lb/>hostesque copiis superiores esse confestim abeundi Capuam
          <lb/>consilium cepit atque haud mora milites cogi, arma expediri et impedimenta
          <lb/>componi imperat; sed dum hostes qui apud Aversam erant,
          <lb/>auxilii propinquitate freti, ferocius instant atque inconsultius eorum
          <lb/>plerique capti.</p><p n="77"> 77. Nec dubium quin intra urbem reiecti omnes aut capti
          <lb/>eo die fuissent nisi Patriarcha et Iacobus citatis equis advolantes pavorem
          <lb/>ac trepidationem regiis intulissent. Qui cum apud Caivanum accepissent
          <lb/>Alfonsum a Iuliano vico iam movisse, quanta celeritate potuere Aversam
          <lb/>contenderunt hostesque, partim pugna implicitos partim abeuntes conspicati,
          <lb/>effuso cursu petierunt.</p>
        <p n="78"><lb/>78.	Quos ut regii in sese concite venientes conspexere, cedendum rati,
          <lb/>omnibus prope impedimentis amissis saluti consuluerunt. Palus erat propinqua
          <lb/>quam Clanius exiguus amnis efficit: haec hibernis aucta imbribus
          <lb/>iter coarctaverat ut facile pauci adversus multos locum tutarentur. Ea vero
          <lb/>ponte perangusto transmeabilis erat.</p>
        <p n="79"><lb/>79.	Itaque ab initio cum a Iuliano movit providerat Alfonsus praemissis
          <lb/>qui transitum occuparent ne ab hostibus circumveniri et Capua
          <lb/>intercludi possent, ob eamque rem copias dividere neces se fuerat: quod
          <lb/>ni esset factum ingens fortasse eo die detrimentum hostes accepissent.
          <lb/>Namque et vigiliis simul et itinere fessi contempta hostium paucitate 
          <lb/>incompositi pugnam inierant.</p><p n="80"> 80. Hostes, ut pontem insessum atque
          <pb n="212"/>
          <lb/>occupatum videre primosque iam longe progressos signo receptui dato
          <lb/>Aversam redierunt. Quod ubi Alfonsus animadvertit placide iter persecutus
          <lb/>sese cum copiis Capuam recepit. Hunc exitum habuit tumultuaria ad
          <lb/>Aversam pugna, inde in aliquot dies ab utrisque quies fuit.</p><p n="81"> 81. Post haec
          <lb/>rursum inter Patriarcham ac Iacobum dissensio exorta est hac maxime
          <lb/>de causa: Patriarcha, quo tutum aliquem receptum in Neapolitano regno
          <lb/>haberet, uti sibi Aversa ab Isabella traderetur postulabat.</p><p n="82"> 82. Iacobus vero
          <lb/>cum intelligeret quorsum eius petitio tenderet, eum scilicet non tam pro
          <lb/>Renato quam pro Eugenio pontifice maximo bellum gerere, eius postulatis
          <lb/>maxime adversabatur. Quod cum Patriarchae permolestum accidisset
          <lb/>haud dissimulatis inimicitiis relicto Iacobo ex Aversa abiit: nec multo post
          <lb/>et ipse Iacobus in Pelignos in oppida sua concessit.</p>
        <p n="83"><lb/>83. Per idem vero tempus Tranienses ad Alfonsum legatos misere
          <lb/>qui deditione facta opem implorarent dicerentque urbem in potestate
          <lb/>civium esse; coeterum arcem ab hostibus teneri eamque nec expugnatu
          <lb/>facilem nec absque navibus propter mare circunfusum obsidioni
          <lb/>obnoxiam. Causa vero deditionis fuit quod vulgatum erat Patriarcham eo
          <lb/>ire statuisse uti a Iudaeis ad Christianam legem recens profectis, qui multi
          <lb/>in ea urbe erant, grandem pecuniam in belli sumptum exigeret.</p><p n="84"> 84. Movit
          <lb/>ea legatio maxime Alfonsum, plurimum conferre rebus suis ratum si urbe
          <lb/>tam opulenta inter Apulos potiretur. Itaque legatis benigne respondit 
          <lb/>collaudatosque quod deditionem sua voluntate fecissent spe plenos dimisit;
          <lb/>moxque Iohannem Caraffam cum triremibus tribus Tranium petere et
          <lb/>quae ad arcis obsidionem necessaria cognosceret cum cura gerere imperavit.</p>
        <p n="85"><lb/>85. At Patriarcha, eius urbis novitate cognita, Andrum, quae civitas
          <lb/>in Apulia est, subito profectus copiarum duces ac regulos, quos in fidem
          <lb/>acceperat, cum omnibus copiis eodem convenire quamprimum iubet, quibus
          <lb/>ad diem profectis obsessae arci opem ferre statuerat.</p><p n="86"> 86. Inter haec
          <lb/>orta seditio maiore civium ac militum parte ad Alfonsum inclinante, quod
          <lb/>illius impotentem superbiam atque avaritiam ferre non poterant, eum in
          <lb/>maximum metum ac discrimen adduxit, nec esset temperatum caedibus
          <lb/>ni Iohannes Antonius Ursinus eorum furorem interventu suo compressisset,
          <lb/>qui ad fidem suam id pertinere existimans temerariis suorum consiliis
          <lb/>sese obiecit.</p>
        <p n="87"><lb/>87. Itaque postquam tumultus conquievit nihil mutato consilio contractisque
          <lb/>undique auxiliis ex Andro movere constituit. Ceperat eum iam
          <lb/>ante suspicio Iohannem Antonium rursus cum Alfonso sentire: hanc autem
          <lb/>suspicionem vel ea res maxime confirmavit quod Iohannes Antonius
            <pb n="214"/>
          <lb/>in valetudinem causatus Traniensem expeditionem detrectabat. Accepta
          <lb/>tamen ab eo copiarum parte, Tranium, quod haud plus decem milibus
          <lb/>passuum aberat, repente profectus, castris positis agrum circumiectum
          <lb/>hostiliter populatus est.</p><p n="88"> 88. Interea Tranienses Paulo Pellicano auctore,
          <lb/>eius factionis principe quae Alfonso urbem dediderat, fossam qua
          <lb/>arx continenti atque urbis aedificiis iungitur arci obduxerant, ne qua ab
          <lb/>obsessis eruptio in urbem fieri posset eamque fossam aggere crebrisque
          <lb/>turribus communierant: ob eamque causam, nisi superatis munimentis, in
          <lb/>arcem terra evadi atque obsessis subveniri nullo modo fas erat.</p>
        <p n="89"><lb/>89. Coeperat Iohannis Antonii fides, ut ante dixi, Patriarchae suspecta
          <lb/>esse: cum igitur oppugnare munimenta statuisset et ob eam rem equis desilire
          <lb/>equites imperasset, nec paruisset Iohannis Antonii equitatus, suspicionem
          <lb/>confirmavit. Quod cum intueretur Laurentius Cottiniola, vir bellicis
          <lb/>artibus clarus, minime dubium esse affirmans quae de illo suspicatus
          <lb/>esset, eum perpulit ut deserta obsidione Vescilium, quod oppidum eius ditionis
          <lb/>erat, se receperit.</p><p n="90"> 90. Ibi cum cognovisset triremes ab Alfonso mitti
          <lb/>quae arcem obsiderent, veritus postquam venisset ne non sibi integrum
          <lb/>foret ex ea provincia cum vellet excedere, quod Iohannis Antonii copiae
          <lb/>terrestre iter occupaturae essent, triremes autem mare clausurae, statuit
          <lb/>ante navium adventum relictis copiis, dum liceret, abscedere.</p><p n="91"> 91. Lembum
          <lb/>igitur quendam nactus paucis consciis is, qui paulo ante universum neapolitanum
          <lb/>regnum terrore compleverat, quasi ad contrahendas maiores
          <lb/>vires iturus, turpi fuga intempesta nocte digressus, primo in Picenum mox
          <lb/>terrestri itinere ad pontificem abiit. Postridie milites atque equites cognita
          <lb/>eius fuga, rebus suis diffidentes cum nec ducem nec pecuniam haberent
          <lb/>unde commeatibus suppeditarent, sese ad Iacobum Caudolam contulerunt
          <lb/>qui et ipse Isabellae rogatu posita simultate eodem accesserat: huic enim
          <lb/>salutem suam credere quam hosti maluerunt.</p><p n="92"> 92. Dura erat obsessorum
          <lb/>conditio: namque Tranienses naviculis per varia ante urbem loca dispositis
          <lb/>nec commeatus in arcem inferri nec militem quenquam ingredi sinebant.
          <lb/>Inter haec Iohannes Caraffa, triremibus duabus vectus, Barletam primo
          <lb/>mox Tranium venit: causa longioris morae fuit quod is primum proficisci
          <lb/>in Siciliam ab Alfonso iussus fuerat uti inde pecuniam in stipendium Ardizoni
          <lb/>copiarum duci qui tum Barletae erat deferret, cuius pecuniae exactio
          <lb/>serior fuerat.</p><p n="93"> 93. Huius adventu Tranienses vehementer confirmati sunt,
          <pb n="216"/>
          <lb/>quod minime dubitabant arce terra marique circumsessa praesidium ad
          <lb/>deditionem cogi posse. Ad centum quinquaginta milites iisdem triremibus
          <lb/>invecti: ante omnia Iohannes collustratis munimentis quae cives arci obiecerant
          <lb/>cum propter latitudinem hostes nunc quinos nunc denos erumpere
          <lb/>et simulata fuga regios sub arcem illicere incautiusque sequentes a sagittariis
          <lb/>qui pro arce occulti stabant excipi animadverteret, iacto interiore vallo
          <lb/>ac fossa crebrisque turribus per intervalla excitatis munimenta coarctavit.</p>
        <p n="94"><lb/>94.	Haec a terra provisa a mari autem naves longas quibus advectus
          <lb/>fuerat contra arcem statuit et, ne qua vis maior succedere ad arcem posset,
          <lb/>quod ea maris altitudo erat ut possent non incommode triremes arcem
          <lb/>subire, scaphas quam plures praeparavit. Eas vero saburra gravatas tignis
          <lb/>solidis inter se compactis ante arcem extra teli iactum in ancoris tenuit ut,
          <lb/>si qua forte maior vis ingrueret, has continuo undis supprimeret.</p>
        <p n="95"><lb/>95.	His operibus perfectis cum animadvertisset hostes biremem in arce
          <lb/>subductam habere qua furtim captata occasione ad annonam deferendam
          <lb/>uti possent, castellum a terra adversus arcem aedificavit tanta altitudine
          <lb/>ut muros superaret: in quo castello complures milites collocati et infestabant
          <lb/>telis obsessos et ne biremis clam emitti posset obstabant. Lembos
          <lb/>praeterea viginti tectos praeparaverat eosque intra opera ac munimenta
          <lb/>maritima collocarat ut, si forte triremes hostilium navium impetum ferre
          <lb/>non possent, interiecta munitione sagittis hostem arcerent.</p><p n="96"> 96. Per hunc
          <lb/>maxime modum circumsessa arx omni telorum ac tormentorum genere
          <lb/>sine intermissione quotidie oppugnabatur quam tamen oppugnationem
          <lb/>fortiter ferebant. Postquam vero res frumentaria arctior fieri coepit nec
          <lb/>quicquam opis sibi in Patriarcha relictum esse perspexerunt, obsidionem
          <lb/>diutius non tulere impetratisque triginta dierum indutiis quibus liceret ad
          <lb/>Patriarcham mittere qui doceret ad extremam inopiam ventum esse, dedituros
          <lb/>se arcem pacti sunt nisi intra eam diem auxilium afferretur. Quod
          <lb/>cum ad tempus nullum venisset deditione facta, arce excesserunt.</p><p n="97"> 97. Vix
          <lb/>triduo post exacto Ianus Fregosus, namque Isabella a Genuensibus opem
          <lb/>postulaverat, cum triremibus octo profectus, ad sex milia passuum a Tranio
          <lb/>pervenit: ibi cum de arcis ipsius deditione accepisset converso itinere
          <lb/>in Tyrrhenum rediit. Recepta Trani arce et Patriarchae copiis ad Iacobum
          <lb/>profectis Iohannes Antonius Ursinus, cum sibi omni metu solutus videretur,
          <lb/>ad Alfonsum qui eum avide expectabat, nam Iacobus inde digressus
          <lb/>fuerat, sese contulit.</p>
        </div>
        <div type ="Book" n="VI">
          <pb n="218"/>
          <head>LIBER SEXTUS</head>
        <p n="1"><lb/>1. Per eos dies quibus haec ad Tranium gesta sunt Renatus, cuius
          <lb/>summa erat apud hostes opinio atque expectatio, a Philippo Burgundiae
          <lb/>duce dimissus est, triremibusque decem comparatis e Massilia Neapolim
          <lb/>profectus est. Eius vero adventus Andegavinae factionis animos longe
          <lb/>sustulit, siquidem magni animi vir bello britannico cognitus fuerat.</p><p n="2"> 2. Ut
          <lb/>primum venit, contrahere copias et quae ad bellum gerendum pertinere
          <lb/>videbantur parare coepit, imprimisque Iacobum Caudolam sibi accersendum
          <lb/>putavit, qui per id temporis in Apulia cum copiis hibernabat. Misit
          <lb/>igitur ad eum qui rogaret ne cum copiis eo venire cunctaretur, de tota belli
          <lb/>ratione una cum eo consultaturus.</p>
        <p n="3"><lb/>3. Quo nuntio accepto Iacobus, ut primum potuit, convocatis copiis
          <lb/>sese itineri commisit profectusque Neapolim et cum eo de summa belli
          <lb/>collocutus, primum hortatus est uti Scaphatum oppugnatum iret quo tuto
          <lb/>in Lucanos ac Brutios transire posset atque inde necessaria advehere.</p>
        <p n="4"><lb/>4. Cuius consilio probato confestim cum omnibus copiis Scaphatum petiit
          <lb/>accitisque navalibus sociis, arcem aggressus, oppidanos qui in eam se receperant
          <lb/>adeo conterruit ut deditione facta vix primam oppugnationem tulerint.</p>
        <p n="5"><lb/>5. Interim Alfonsus, Renati adventu cognito, confestim quas potuerat
          <lb/>copias contraxerat. Itaque ut primum factus est certior Renatum ad oppugnandum
          <lb/>Scaphatum isse, citato agmine e Capua in Nolanum contendit.
          <lb/>Ibi cum accepisset arcem iam in hostis potestatem venisse coepto itinere
          <lb/>abstitit reversusque Capuam, in Pelignos ire constituit eo consilio ut Iacobi
          <lb/>oppida vexaret, si forte is posset solicitudine domi iniecta a Renato
          <lb/>distrahi constitueratque alio quodam breviori itinere proficisci.</p>
        <p n="6"><lb/>6. Coeterum Sulmonenses, populus inter Pelignos hoc etiam clarior,
          <lb/>quod ex his Naso poeta ortus est, uti per Sulmonensem iter faceret pervicerunt:
          <lb/>qui si altero itinere quo ire instituerat profectus esset, ipsa celeritate
          <lb/>totam eam regionem depopulari ac vastare potuisset. At Iacobus eius
          <lb/>itinere comperto, de rebus suis solicitus, cum Renati venia quam maximis
          <pb n="220"/>
          <lb/>itineribus potuit per Beneventanum et ipse in Pelignos est profectus et
          <lb/>ad Casam Cantinellam, id ei castello est nomen, constitit.</p><p n="7"> 7. Haud procul
          <lb/>hinc duo colles siti sunt inter quos angusta valle exiguus amnis excurrit,
          <lb/>sed eorum collium alter altero eminentior est ac multo munitior: hunc
          <lb/>sibi cognitum Iacobus primo adventu occupavit eoque multo peditatu firmato
          <lb/>sub radicem castra posuit.</p><p n="8"> 8. Cuius adventu cognito Alfonsus haud
          <lb/>multo post et ipse eodem perrexit cumque eum collem, quem edoctus
          <lb/>ab hominibus eius regionis peritis occupare statuerat, ab hoste captum
          <lb/>comperisset, altero colle, quem demonstravi, occupato et ipse e regione
          <lb/>sub montem castra posuit. Amnis modo utrosque dividebat: aquandi ex
          <lb/>eodem utrisque aeque potestas erat. Ea vero castrorum propinquitas
          <lb/>utriusque partis animos mutuo clamore provocantium ac probra iactantium
          <lb/>longe ad certamen acuebat.</p><p n="9"> 9. Inter haec falso in castra allatum est
          <lb/>Franciscum Fortiam impigrum iuvenem quem Renatus accersierat magno
          <lb/>cum equitatu ad Iacobum adventare atque haud procul inde abesse. Quo
          <lb/>rumore permoti, regulorum ac ducum pars magna suadere Alfonso coeperunt
          <lb/>uti, priusquam eae copiae se cum Iacobo coniungerent, quoniam
          <lb/>his locus parum tutus esset, castra moveret neve aut cum pluribus loco
          <lb/>iniquo pugnare cogeretur aut circumsessus commeatu intercluderetur.</p>
        <p n="10"><lb/>10. Quae omnia cum Alfonsus circumspiceret, etsi dimicare in animo
          <lb/>erat, mutato repente consilio castra movit atque in Celanum et Albanum
          <lb/>agrum profectus, totam regionem illam, adventus sui fama tumultuantem,
          <lb/>una prope excursione debellavit.</p><p n="11"> 11. Qua re cognita Iacobus, insequi non
          <lb/>ausus, neque dum enim Franciscus venerat diverso itinere Sulmonem
          <lb/>contendit ac non longe ab oppido castra posuit, arbitratus Sulmonensium
          <lb/>discrimine Alfonsum a rerum suarum oppugnatione revocari posse, misitque
          <lb/>continuo ad Renatum qui moneret, si bellum cito finiri cuperet, uti
          <lb/>quas posset subito contractis viribus ipse ad exercitum proficisceretur:
          <lb/>regium nomen in bello praesertim quod adversus regem gereretur plurimum
          <lb/>valere.</p><p n="12"> 12. Aquilanis, qui Alfonso maxime adversi erant, ad quinque
          <lb/>milia peditum finitimisque commeatus imperavit: a quibus omnia impigre
          <lb/>et obedienter praestita. Renatus approbato eius consilio, coacto extemplo
          <lb/>ex urbana iuventute quem potuit equitatu, Sulmonem petiit eamque urbem
          <lb/>oppugnare aggressus irrito incoepto abstitit.</p><p n="13"> 13. Namque et oppidi
          <pb n="222"/>
          <lb/>situ et rei frumentariae copia, tum Aifonsi exercitu Sulmonenses freti
          <lb/>haud segniter oppidum tutati sunt. Quod cum Renatus animadverteret,
          <lb/>excursione per Sulmonensem facta multis populationibus et incendiis
          <lb/>agros vastavit.</p><p n="14"> 14. Et iam Alfonsus Albano ac Celano agro subacto, ad
          <lb/>Castrum vetus pervenerat: id autem situm est in valle quam Subletiam
          <lb/>appellant. Quod ubi Renatus agnovit, copiis fretus quibus se superiorem
          <lb/>Alfonso existimabat, ad eum misit qui illum ad proelium oblata chirotheca
          <lb/>militari more provocaret.</p><p n="15"> 15. Cui Alfonsus chirotheca strenue accepta
          <lb/>pugnam se haud abnuere respondit: coeterum sciri oportere utrum Renati
          <lb/>sententia sit, singulari certamine cum eo dimicare et utriusque congressu
          <lb/>bellum finire, an signis collatis cum toto exercitu totis viribus decertare,
          <lb/>seque in utrunque paratum esse. Ad haec nuntius placere, ait, Renato
          <lb/>exercitum cum exercitu congredi et universi certaminis fortunam subiri.</p>
        <p n="16"><lb/>16. Quod cum audisset, Renato renuntiari iussit misso ad eum nuntio non
          <lb/>renuere se oblatam conditionem, coeterum quoniam eius sit, veteri more,
          <lb/>qui provocetur diem ac locum proelii dicere, se cum exercitu inter Acer-
          <lb/>ras et Nolam proficisci, qui campus lata planitie utrisque aeque idoneus
          <lb/>ad pugnam esset futurus: ibique eum ad diem octavam praestolaturum.</p>
        <p n="17"><lb/>17.	His Renato renuntiatis continuo de loci optione disceptatio exorta
          <lb/>est: aiebat enim loci et temporis constitutionem ad provocantem, non
          <lb/>ad eum qui provocaretur, pertinere. Itaque se locum illum dicere ubi ipse
          <lb/>Alfonsus impraesentiarum castra haberet, quem iccirco optare videbatur
          <lb/>quoniam is locus nec situ nec opere munitus esset.</p><p n="18"> 18. Ita re infecta nuntius
          <lb/>ad Alfonsum rediit qui iam in Nolanum, ut dixerat, iter arripuerat, ibi
          <lb/>hostium adventum in denuntiatam diem mansurus. At Renatus, ne non
          <lb/>effecisse quod dixerat videretur, in eum locum ubi Alfonsus castra habebat
          <lb/>exercitum traduxit. Ibi cum Alfonsum non reperisset converso itinere
          <lb/>in Pelignos revertitur ductoque primum ad Castrum vetus exercitu, non id
          <lb/>modo castellum verum etiam totam vallem parvo certamine subegit.</p>
        <p n="19"><lb/>19. Post haec Aquilam, Pelignorum caput, urbem praevalidam sibique
          <lb/>amicam et fidam, profectus, Iacobum Caudolam in Celanum atque
          <lb/>Albanum agrum dimisit isque paucos intra dies incolis ultro deditionem
          <lb/>facientibus amissa omnia recepit.</p><p n="20"> 20. Alfonsus ut vidit Renatum ad
          <lb/>dictam diem non venisse, in vallem Caudinam, quae a Marino Boffa tenebatur,
          <lb/>exercitum duxit, idoneum tempus arbitratus, dum Renatus cum
          <lb/>copiis procul abesset, eius vallis invadendae superatisque angustiis, ibi
          <lb/>enim vallis in arctum coit, quas olim angustias Furculas Caudinas appellabant,
          <lb/>Romanorum ignominia nobilitatas, ad Arparium oppidum castra
          <pb n="224"/>
          <lb/>posuit, navalibus sociis, quod eos in oppugnationibus perutiles sciebat
          <lb/>esse, a navibus accitis.</p><p n="21"> 21. Quod cum oppidani animadverterent, subito
          <lb/>armati in muris apparuerunt et primum quidem impetum fortiter tulere,
          <lb/>sed mox compluribus eorum vulneratis cum remissius pugnarent, scalae
          <lb/>muris admotae sunt deiectisque propugnatoribus irruptio in oppidum
          <lb/>facta Marinoque comprehenso oppidani arma ponere coacti sunt.</p><p n="22"> 22. Qui
          <lb/>praesidio arci erant, ut Marinum captum cognovere, continuo arcis deditionem
          <lb/>fecerunt. Argentium quoque oppidum haud procul inde situm
          <lb/>Marino dedente absque certamine receptum. Namque Marinus venia a
          <lb/>rege impetrata confestim in id oppidum Alfonsi praesidium admisit: quo
          <lb/>facto magnis postea honoribus ab eodem affectus est, restitutis ei quae
          <lb/>tenebat finito bello oppidis.</p>
        <p n="23"><lb/>23. Harum rerum successu territus Casertinus regulus, cum accepisset
          <lb/>Alfonsum statuisse in eius agrum copias ducere, praemisso nuntio qui
          <lb/>deditionis spem faceret, confestim ad eum profectus, sese in eius fidem
          <lb/>dedit.</p><p n="24"> 24. Renatus per id temporis in Pelignis ac Marsis tempus terebat,
          <lb/>itaque Alfonsus non deserendam, quae se tam laetam offerebat, fortunam
          <lb/>arbitratus, in Lucaniam inde profectus est atque ad Anglum oppidum castra
          <lb/>posuit.</p><p n="25"> 25. Tenebat id oppidum Iohannes Zurlus, ubi cum aliquot dies,
          <lb/>nunc vi agendo nunc sollicitando ipsius Iohannis et oppidanorum animos,
          <lb/>frustra exegisset, ad postremum oppidanos in summa rerum omnium desperationem
          <lb/>adduxit, presertim cum scirent Renatum Peligna expeditione
          <lb/>occupatum sibi opitulari non posse.</p><p n="26"> 26. Inter haec Franciscus, Iohannnis
          <lb/>quem dixi frater, qui urbi Nuceriae praeerat, quo rebus fraternis suisque
          <lb/>consuleret, ad Alfonsum misit qui deditionem polliceretur si sibi Nuceriae
          <lb/>urbis imperium relinqueret. Alfonsus, quod magni existimabat urbem
          <lb/>tam claram in Lucanis adversariis eripi, postulatis eius haud cunctanter
          <lb/>annuit sibique urbem concessit.</p><p n="27"> 27. Agere deinde Franciscus coepit de
          <lb/>re fraterna: cupiebat vero Alfonsus, ne ibi diutius tempus teri oporteret,
          <lb/>Iohannem ad deditionem adigi cui, cum praeter spem obstinatius resisteret,
          <lb/>duabus ei conditionibus propositis, videlicet aut urbis imperio et
          <lb/>principatu retento sese in Alfonsi fidem daret, aut urbis possessione intra
          <lb/>certam diem cederet, studio partium repente oppidum destituit, quod oppidanos
          <lb/>desperatione correptos a belli consiliis iam abhorrere intelligebat.</p>
        <p n="28"><lb/>28. Quo digresso porta illico Alfonso patefacta est praesidiumque eius
          <lb/>intromissum. Nuceria atque Anglo in fidem receptis complura castella
          <pb n="226"/>
          <lb/>circumiecta sine vi deditionem fecere. His tantis rebus prosperis elatus
          <lb/>Alfonsus, ad Neapolim ipsam, belli caput, exercitum ducere instituit.</p>
        <p n="29"><lb/>29. Movebant haec regem: primum quod prope omnis iuventus neapolitana
          <lb/>Renatum in Pelignos et Marsos secuta erat, deinde quod Renatum
          <lb/>reditu ad urbem intercludebat, tum quod eo tempore magnas copias
          <lb/>navales ac terrestres habebat quibus de rebus in spem veniebat sese aut
          <lb/>vi aut seditione ea urbe potiri posse.</p><p n="30"> 30. Namque eo tempore in Alfonsi
          <lb/>castris ad quindecim milia hominum erant et in Neapolitano sinu triremes
          <lb/>decem quae et commeatus castris subvehebant et minoribus navigiis
          <lb/>hostibus importari quicquam non sinebant.</p><p n="31"> 31. Iis igitur convocatis quorum
          <lb/>consilio utebatur, sententiam eius aperuit cumque omnes consilium
          <lb/>eius approbassent, motis inde castris Neapolim petiit et ad Magdalenae
          <lb/>templum, quod in litore est situm, ad quingentos ab urbe passus, Petrum
          <lb/>fratrem cum parte copiarum statuit. Ipse paulo supra eum locum cum reliquo
          <lb/>exercitu castra posuit, ita ut inter se utraque castra parvo admodum
          <lb/>intervallo distarent. Quod ea videlicet ratione effecit ut si qua vis altera
          <lb/>castra premeret, qui in alteris erant castris subito adesse atque opem ferre
          <lb/>laborantibus possent.</p>
        <p n="32"><lb/>32. Neapolitani adversae factionis subito et inopinato eius adventu
          <lb/>perculsi, postquam se collegerunt, tormenta et machinas, ubi expedire
          <lb/>visum est, adhibuerunt contabulatis que moenibus opportunis quibusque
          <lb/>locis, vigiles disposuere. Ingens autem desperatio eorum animis obversabatur
          <lb/>quod Renatus ab urbe cum copiis procul aberat et per occasionem
          <lb/>adversarios aliquid intus miscere posse cogitabant.</p><p n="33"> 33. Coeterum omnia
          <lb/>circumspicientibus res una maxime salutaris visa est: quatuor ingentes
          <lb/>Genuensium naves, quae commeatus paulo ante vexerant, forte nondum
          <lb/>e portu excesserant, in quis sexcenti homines aut eo plures erant. Harum
          <lb/>ductoribus Neapolitani magnis praemiis persuasere ut duabus veteribus
          <lb/>navibus incensis reliquas, quoad carinae paterentur, sub moenia
          <lb/>subducerent sociisque navalibus in terram dimissis, urbem defenderent.</p>
        <p n="34"><lb/>34. Castris communitis Alfonsus scalas atque alia machinamenta
          <lb/>bellica confestim parare praecipit; quibus brevi perfectis cum urbem oppugnare
          <lb/>statuisset, uti hostes ab eius partis quae ad castra vergebat defensione
          <lb/>averteret et pluribus ac diversis locis occupatos vehementius perturbaret, ad
          <lb/>mille homines e classe in terram sub arcem regiam iubet descendere atque
          <lb/>inter arcem Montanam et urbis moenia considere templaque duo, quae
            <pb n="228"/>
          <lb/>moenibus imminebant, ne qua a fronte aut a tergo vis fieret occupare.</p>
        <p n="35"><lb/>35. Dum hi procifiscuntur caeteraque ad proelium comparantur, fortuna,
          <lb/>quae in humanis rebus ludere consuevit et prosperis adversa confundere,
          <lb/>cuncta Alfonsi consilia uno momento evertit: nam dum forte Petrus eius
          <lb/>frater paulum a castris, speculandi gratia progressus, in litore vagaretur,
          <lb/>e Mariae Carmelitanae templo caput tormento ictus, repente occubuit;
          <lb/>cuius interitu consternato exercitu, oppugnationis consilium omissum est.</p>
        <p n="36"><lb/>36.	Gratiosus hic apud omnes ordines erat, homo sane ad rem militarem
          <lb/>natus, si animi, si corporis dotes aspidas. Siquidem ad omnia pericula
          <lb/>subeunda impavidus, primus in acie, postremus proelio excedebat; animi
          <lb/>magnitudini corporis robur respondebat: acer et manu promptus, hostem
          <lb/>saepe in acie dimicans vicit.</p>
        <p n="37"><lb/>37.	Eius mortem Alfonsus, etsi graviter indoluit, non ut homo in
          <lb/>castris sed potius ut in studiis sapientiae ab adolescentia versatus tulit.
          <lb/>Ad primum namque tam atrocis casus nuntium, obortis lacrimis quas vis
          <lb/>humanitatis profudit, cum paulum dolori dedisset, tabernaculo egressus,
          <lb/>Magdalenae templum, quo corpus elatum fuerat, petit eiusque pectus disloricatis
          <lb/>tunicis exosculatus, «Frater,» inquit «laborum et gloriae nostrae
          <lb/>particeps, aeternum vale!».</p><p n="38"> 38. Simul his dictis eo amplissimis verbis collaudato,
          <lb/>equestris ordinis florem eo die extinctum dictitans, milites tanto
          <lb/>casu exanimatos, eos praesertim qui sub ipso fratre militaverant, pluribus
          <lb/>verbis consolatus est iisque omnia quae frater possidebat distribuit, hortatus
          <lb/>ne quid unius viri interitu animos remitterent, sed tantum de finiendo
          <lb/>bello cogitarent.</p><p n="39"> 39. Deinde fratris corpus loculo pice illito reconditum,
          <lb/>in arcem maritimam quam Ovi vocant transportari iussit, exequiis in aliud
          <lb/>tempus dilatis quo solutus olim belli curis regali pompa funus faceret:
          <lb/>quas ego postea exequias vidi universo regno perdomito magnificentissimo
          <lb/>apparatu ac sumptu in urbe Neapoli persolvi.</p><p n="40"> 40. Aliquanto post
          <lb/>cum rursus oppugnare Neapolim pararet, ea vis imbrium aliquot diebus
          <lb/>fuit ut nec rem gerere nec extra tentoria prodire miles posset. Quae res
          <lb/>cum in religionem ac prodigium vulgo versa esset, neque is locus idoneus
          <lb/>hibernis putaretur et iam multi hiemis impatientia domum abiissent, suadentibus
          <lb/>regulis et copiarum ducibus, trigesimo fere postquam venerat
          <lb/>die, soluta obsidione Capuam rediit.</p><p n="41"> 41. Vix triduum a destituta obsidione
          <lb/>intercesserat, cum quaedam non exigua muri pars quae tormentorum ictibus
          <lb/>quassata substiterat, nulla vi adhibita, cum ingenti fragore corruit: quo
          <pb n="230"/>
          <lb/>tempore, si affuissent Alfonsi copiae, fortasse is dies belli finis extitisset.</p>
        <p n="42"><lb/>42. Renatus receptis oppidis quae in Pelignis et Marsis Alfonsus ceperat,
          <lb/>cum Neapolim obsideri accepisset, flexo in Apuliam itinere in Beneventanum
          <lb/>ut ea Neapolim peteret venit. Quod postquam Alfonso nuntiatum
          <lb/>est, Iohannem Vintimillium cum iis copiis quae sibi reliquae erant, nam
          <lb/>reguli hibernandi gratia cum copiis domum redierant, ei obviam ad Furculas
          <lb/>Caudinas ire iussit, qui aut eum transitu prohiberet aut, si qua occasio
          <lb/>rei bene gerendae se offerret, fortunae non deesset.</p><p n="43"> 43. Qua re cognita
          <lb/>Renatus alio itinere in Nolanum descendit atque ad hostes celeriter profectus,
          <lb/>cum incautos offendisset, aliquot captis eos intra moenia nolana
          <lb/>compulit moxque composito agmine Neapolim petiit.</p><p n="44"> 44. Post haec
          <lb/>Alfonsus id tempus, quo res geri coeli immanitate non poterat, ad praeparanda
          <lb/>in aestatem necessaria commodum ratus, Caietam sese contulit
          <lb/>constitutisque omnibus quae bello opus esse videbantur, Capuam rediit
          <lb/>aliquanto celerius quod ei spes allata fuerat Caivanum oppidum, militis
          <lb/>cuiusdam opera qui in praesidio erat, occupari posse praemissoque cum
          <lb/>copiis Iohanne Vintimillio, ipse statim subsecutus est.</p><p n="45"> 45. Ubi oppido
          <lb/>appropinquatum, delectos aliquot milites noctu clam ad eam partem misit
          <lb/>quam miles demostraverat, qui scalis muro admotis inscenderent. Ipse
          <lb/>haud procul ab oppido cum copiis substitit. Profecti continuo, sentiente
          <lb/>nemine praeter militem quem dixi, moenia transcendunt vigilesque somno
          <lb/>stratos obtruncant. Quod ubi rex agnovit, subito cum copiis advolans,
          <lb/>ipso impetu effracta porta in oppidum irrupit.</p>
        <p n="46"><lb/>46. Oppidani tanto ac tam repentino casu exanimati, correptis armis
          <lb/>cum se tueri conarentur, multitudine hostium oppressi, alii abiectis armis
          <lb/>supplices ad victoris fidem, alii in arcem confugerunt. Post haec arx
          <lb/>oppugnari coepta est, sed cum ea ferro expugnari non posse videretur,
          <lb/>quod vallo ac fossa munita erat et valido praesidio firmata, ad obsidionem
          <lb/>spectare res coepit. Qua propter Alfonsus confestim quas potuit e Campano
          <lb/>et Suessano copias contraxit.</p><p n="47"> 47. Siquidem hiemem frigoris magnitudo
          <lb/>exasperaverat, nec facile erat eas copias, quae in longinquis hibernis erant,
          <lb/>per id anni tempus cogere; deinde circumvallata arce, ne nocte quidem
          <lb/>opere intermisso adhibitisque tormentis, pulsare muros coepit. Oppugnabatur
          <lb/>quotidie summa vi magnaque muri pars paucis diebus disiecta est.</p>
        <p n="48"><lb/>48.	Procedente vero obsidione, res frumentaria deesse obsessis coepit:
          <lb/>nam plerique oppidani, ut dixi, in arcem confugerant. Quibus incommodis
          <pb n="232"/>
          <lb/>victi, cum nullam sibi amplius in Renato spem sitam cernerent, cum ad
          <lb/>eam diem nullam opem tulisset, salutem pacti deditionem fecerunt.</p>
        <p n="49"><lb/>49. Alfonsus oppido atque arce praesidio firmatis, cum exercitu profectus,
          <lb/>nulla aeris acerbitate reformidata Pomilianum petit idque oppidum
          <lb/>ac septem castella circumiecta, Renato per id tempus quiescente quod Iacobus
          <lb/>Caudola aberat, debellavit reversusque Capuam contractis propere
          <lb/>maioribus copiis, mitescente iam coelo, ne quid hostile in agro Campano
          <lb/>a tergo relinqueret, ad Pontem Corvum proficisci constituit cumque iter
          <lb/>ingressus iam ad divi Germani oppidum pervenisset, Renatus Caivanensium
          <lb/>quorundam nuntiis persuasus, missis eo confestim equitibus quingentis
          <lb/>ex Neapolitana iuventute, oppidum praeter arcem cepit.</p>
        <p n="50"><lb/>50. Quod simul ac ad Alfonsum perlatum est, mutato consilio reverti
          <lb/>statuit praemissaque suorum manu, ipse maximis itineribus subsecutus
          <lb/>est cumque iam primum agmen ad amnem Clanium, non plus tria milia
          <lb/>passuum a Caivano, pervenisset, territi hostes, deserto oppido quod se
          <lb/>tueri posse diffidebant, abiere.</p><p n="51"> 51. Quo recepto et munito Alfonsus, simulato
          <lb/>ad Pontem Corvum reditu, iter ad mare flexit ac sub rupem montis
          <lb/>Draconis, ita incolae vocant id oppidum, relicto exercitu, ipse cum paucis
          <lb/>Caietam, brevi rediturus, petiit.</p><p n="52"> 52. Interim sacerdos quidam Puteolanus,
          <lb/>magnis praemiis a Renato persuasus, simulato exilio ad hostes venit isque,
          <lb/>postquam dierum aliquot consuetudine sibi satis fidei haberi intellexit,
          <lb/>ad arcem maritimam profectus cum Iacobo quem Caecatum appellabant,
          <lb/>eodem Puteolano, arcis praefecti genero, agere de proditione arcis coepit,
          <lb/>pretio maximo proposito si rem ipsam exequeretur. Ille continuo simulare
          <lb/>sese eius sermonem libens accipere atque in id ipsum operam pollicitus,
          <lb/>de modo tradendae arcis consideraturum se inquit.</p><p n="53"> 53. Cum hac spe regressus
          <lb/>sacerdos, Renato quid egerit remotis arbitris refert. At Iacobus eo
          <lb/>digresso statim, ut fidelem hominem decuit, Petro arcis praefecto, socero
          <lb/>eius, rem pandit et quidnam a se super ea re agi velit percontatur.</p>
        <p n="54"><lb/>54. Ille re prius communicata cum Arnaldo, arcis regiae praefecto, hortatur
          <lb/>uti quam maxime possit simulet rem sibi cordi esse, simul quidnam a
          <lb/>se agi velit edocet. Ille cognita soceri voluntate, reverso ad se postero die,
          <lb/>sacerdoti operam ac studium eius impensius pollicetur atque, ut ei fidem
          <lb/>haberet, petit uti duos nobiles Gallos rei ordiendae gratia ad Petrum eius
          <lb/>socerum, sub redimendorum captivorum specie, Renatus mittat, quibus-
          <lb/>cum captata occasione posthac colloqui de ea re possit: sic rem tutius multo
          <pb n="234"/>
          <lb/>et tectius agi posse.</p><p n="55"> 55. Quae cum sacerdos Renato retulisset, duobus
          <lb/>Gallis id negotii datum iique ad arcem accepta fide profecti, cum Petro,
          <lb/>uti iis mandatum fuerat, de redimendis captivis agere coeperunt. Seorsum
          <lb/>vero opportunitate data cum Iacobo de arcis proditione collocuti sunt,
          <lb/>ingentibus eum promissis si rem ad exitum perduceret onerantes. Reversique
          <lb/>ad Renatum, quid cum eo egerint referunt.</p><p n="56"> 56. Quod ubi accepit,
          <lb/>laetus eosdem postridie ad arcem reverti imperat ut qua nocte quove tempore
          <lb/>ad arcem suos proficisci velit constituant; venturum et ipsum quo
          <lb/>facilius res agatur. Profecti rursum Galli, postquam cum Petro de captivorum
          <lb/>pretio denuo locuti sunt, data iis de industria colloquendi occasione,
          <lb/>de tempore atque ordine occupandae arcis constituerunt. Quibus compositis,
          <lb/>ad Renatum regressi, quae egissent docuere.</p><p n="57"> 57. His cognitis, Petrus
          <lb/>Arnaldi consilio atque hortatu per fidum nuntium Alfonso rem significat,
          <lb/>ut cum exercitu, si ita ei videretur, propius accederet. Coeterum Alfonsus,
          <lb/>quod desperabat propter viae longinquitatem se in tempore adesse posse,
          <lb/>uti quemadmodum iis videretur agerent permisit, dummodo caverent ne
          <lb/>quid per dolum detrimenti caperetur.</p><p n="58"> 58. Quod postquam iis renuntiatum
          <lb/>est, rem exequi liberius parant quoque minori discrimine res effici posset,
          <lb/>Arnaldus pridie ante constitutam diem ad quadraginta lectos ex omni
          <lb/>praesidio arcis regiae viros per biremem ad Petrum misit; qui per diem
          <lb/>inspectantibus hostibus in longius abeuntium speciem, in mare provecti
          <lb/>noctu ad arcem reversi, biremi sub fornice abdita, arcem intravere.</p>
        <p n="59"><lb/>59. Postero die Renatus ad constitutam noctis horam cum suorum plerisque
          <lb/>sub arcem venit eosque Gallos per quos de proditione arcis egerat
          <lb/>tribus additis qui primi omnium ingrederentur cum duobus tubicinibus
          <lb/>praemittit: convenerat autem cum Iacobo uti tubicines duo cum Gallis
          <lb/>quinque primo introducerentur iique, postquam vidissent arcem in Gallorum
          <lb/>potestate esse, tuba canerent.</p>
        <p n="60"><lb/>60. Iacobus in statione sua paratus adstabat, Petro socero cum omni
          <lb/>praesidio interius abdito, ad quem profecti Galli per portulam admissi
          <lb/>sunt. Coeterum singuli ut primum in arcem evadebant, a praesidio comprehensi,
          <lb/>in vincula coniiciebantur; secuti tubicines iique correpti tuba
          <pb n="236"/>
          <lb/>signum dare coacti sunt.</p><p n="61"> 61. Quod ubi auditum est, confestim reliqua
          <lb/>multitudo, rata arcem a suis occupatam, cum temere ad muros cucurrisset
          <lb/>lapidibus et omni missilium genere compluribus graviter vulneratis
          <lb/>repulsa est. Saluti plerisque fuit quod ad primum lapidum deiectum arcis
          <lb/>muros quam proxime subierunt; qui primo iactu declinato sese mox ad
          <lb/>suos illaesi recepere. Quae ubi Renatus animadvertit, cognito dolo, cum
          <lb/>suis in urbem rediit.</p>
        <p n="62"><lb/>62. Paucis diebus interiectis, ut saepe contigit, ex levi causa ingens detrimentum
          <lb/>acceptum est: nam dum Nicolaus Fregosus, quem Genuenses
          <lb/>cum onerariis quatuor Renato petenti miserant ut frumentum Neapolim
          <lb/>veheret, forte adhuc in portu esset, mox Brutios petiturus, quidam ex arce
          <lb/>regia magni ponderis saxum in eius navim tormento aeneo contorsit.</p><p n="63"> 63.
          <lb/>Quo ictu magno cum fragore malo et magna puppis parte perfracta, cum
          <lb/>saxum in cubiculum, ubi forte pecuniam numerabat, cum ingenti terrore
          <lb/>ac trepidatione circumstantium incidisset, ira succensus, non abiturum
          <lb/>se inde prius iuratus est quam quinquagies saxa in eam arcem balista
          <lb/>coniecisset.</p><p n="64"> 64. Simul his dictis impetrata a Renato venia, balistam quae
          <lb/>ad aedem divi Nicolai pro arce stabat componit saxisque immanibus muros
          <lb/>arcis pulsare coepit. Elidebantur pluribus locis arcis tecta nec minus
          <lb/>introrsus omnia infesta erant. Plures enim et pergraves lapides uno iactu
          <lb/>emissi, quonam inciderent incertum faciebant nec locus ullus, praeter
          <lb/>imos fornices, in tota arce tutus videbatur.</p><p n="65"> 65. Quod cum Arnaldus arcis
          <lb/>praefectus animadverteret, Petrum, arcis maritimae praefectum, oratum
          <lb/>mittit uti quinque illos Gallos quos noctu arcem ingressos interceperat
          <lb/>ad se mittat, si forte iis balistae obiectis hostium furor compesci posset.</p>
        <p n="66"><lb/>66. Quos haud cunctanter ad se perductos cum balistae ictibus opposuisset,
          <lb/>Zampanias, Renati dux natione Gallus, indignatus suae gentis
          <lb/>homines tam foede interfici «Quid agimus, Nicolae?» inquit «Cur nostros
          <lb/>perditum imus? Aut cur non potius cogitamus quonammodo hostem honeste
          <lb/>ulcisci possimus? Oppugnetur turris divi Vincentii qua capta arcem
          <lb/>regiam, frumento atque omni commeatu interclusam, brevi tempore in
          <lb/>Renati potestatem redigemus». Cumque id se libens facturum Nicolaus
          <lb/>respondisset, si se sequi cum copiis vellet, non renuit conditionem Zampanias
          <lb/>eamque rem ad Renatum detulit.</p>
        <p n="67"><lb/>67. Renatus ea re laetus, aestimatis eorum navibus qui eas temere periculo
          <pb n="238"/>
          <lb/>periculo exponere recusabant iisque idonea cautione praestita, quae necessaria
          <lb/>ad ipsius turris oppugnationem videbantur parari quamprimum
          <lb/>iussit.</p><p n="68"> 68, Qua re cognita Arnaldus, cuius custodiae ea quoque arx demandata
          <lb/>ab Alfonso fuerat, milites viginti, florem praesidii arcis regiae, in turrim
          <lb/>subito traducit iisque omnibus, namque ad triginta erant, Martinum
          <lb/>ac Petrum fratres praeposuit quibus longa oratione confirmatis magnaque
          <lb/>vi lapidum ac missilium importata caeterisque omnibus provisis quae a se
          <lb/>tam exiguo temporis spatio provideri potuerunt, in arcem regiam rediit.</p>
        <p n="69"><lb/>69. Arx divi Vincentii undique mari abluitur, ab ea parte quae ad mare vergit
          <lb/>murum latissimum ad elidendos fluctus habet, a terra nullo munimento
          <lb/>clauditur. In extrema parte, qua proprior est arci regiae, turris sita erat,
          <lb/>ab interiori parte muro cincta, paulo supra hominis magnitudinem, coeterum
          <lb/>ipsa adeo humilis ut eius muri fastigium maiorum navium prorae
          <lb/>aequarent: ad hanc oppugnandam postridie Nicolaus et Zampanias cum
          <lb/>navibus ac lembis compluribus venere.</p><p n="70"> 70. Milites Zampania duce lembis
          <lb/>invecti sine certamine in extremam molis partem descenderunt atque
          <lb/>hostes lacessere coeperunt. Post ipsae naves, contra ictus tormentorum
          <lb/>et machinarum munitae, uno agmine ad ipsam turrim contendere, e quibus
          <lb/>una inter turrim et arcem regiam se iniecit ut a multis simul partibus
          <lb/>lacessiti hostes facilius expugnarentur.</p>
        <p n="71"><lb/>71. Primoque appulsu quae magnitudine caeteris praestabat, ad turrim
          <lb/>adiecta prora, pinnam quae, adversus maiorum navium vim, in eius tecto
          <lb/>aedificata fuerat, lignis aridis, pice circumlitis, tigno qui in prora praefertur
          <lb/>circumpositis, primo impetu accendit, nec extingui incendium potuit,
          <lb/>tanta simul ex omnibus navibus telorum ac lapidum vis ingerebatur.</p>
        <p n="72"><lb/>72. Zampanias vero pedites in plures acies diviserat iique per vices
          <lb/>magno cum impetu et alacritate exteriorem turris circulum subibant pilisque
          <lb/>et manubalistis propugnantes submovebant. At qui oppugnabantur,
          <lb/>quanquam cremata turris pinna magno erant munimento nudati, fortiter
          <lb/>tamen resistebant multosque audacius subeuntes vulnerabant.</p><p n="73"> 73. Coeterum
          <lb/>una res eos aliquanto segniores faciebat, quod tormentis, ob inopiam
          <lb/>pulveris cuius vi id genus machinae saxa iacit, ad vim propulsandam
          <lb/>uti nequibant nec ex arce regia ob eandem causam adiuvari quicquam
          <lb/>poterant.</p><p n="74"> 74. Namque Arnaldus quantum ab obsidione urbis superfuerat
          <lb/>pulveris duobus modo iactibus consumpserat, siquidem, dum Alfonsus
          <lb/>ad Neapolim castra habuit, totum paene quicquid ad usum tormentorum
          <pb n="240"/>
          <lb/>consumptum est ex ipsa arce regia deprompserat, huiuscemodi casus per
          <lb/>id temporis securus. Itaque hoc gravior oppugnatio iis erat.</p>
        <p n="75"><lb/>75. Sed quoniam tormentorum et pulveris quo lapis emittitur mentionem
          <lb/>fecimus, non erit abs re de iis rebus pauca dicere posterorum gratia.
          <lb/>Nam qui de re militari scripsere de huiusmodi machinamento nihil litteris
          <lb/>mandaverunt, ex quo opinio apud omnes increbruit antiquos hoc tormenti
          <lb/>genere haud usos esse. Tormentorum alia ex aere fiunt, alia ex ferro,
          <lb/>sed quae ex aere meliora ac praestantiora habentur: conficitur autem ex
          <lb/>duabus fistulis quarum anterior latior atque amplior multo est eaeque longitudine
          <lb/>prope pares.</p><p n="76"> 76. Conflantur autem aliae simul aliae separatim, sed
          <lb/>quae seorsum postea compactae, latiori angustior inseruntur ita, ne quid
          <lb/>prorsus inde spiritus ubi committuntur emanet. Deinde trunco quercus
          <lb/>cavato, quem cippum appellant, ut altius ac longius lapidem iaciat tormentum
          <lb/>includitur: haec tormenti forma atque usus.</p>
        <p n="77"><lb/>77. Vis autem qua tanto impetu saxum emittit e pulvere imposito
          <lb/>proficiscitur qui e sulphure, nitro et saligno carbone conficitur eiusque instrumenti
          <lb/>ratio ducta videtur a fulmine, quod ex humore atque igne, rebus
          <lb/>natura contrariis, generari a physicis putatur. Is vero pulvis in angustiori
          <lb/>fistula infusus, vecte ferreo ad id facto condensatur longeque imprimitur,
          <lb/>quave ampliori fistulae committitur, saligno cuneo obturatur. Post haec
          <lb/>saxum rotundum, ad amplioris fistulae latitudinem excisum, in ea imponitur,
          <lb/>demum per foramen fabrefactum in angustiore fistula pulvis incenditur
          <lb/>atque ita violento igni interius colluctante atque exitum querente in
          <lb/>morem fulminis saxa contorquet.</p><p n="78"> 78. Nec est inventum ullum tormenti
          <lb/>genus quod vehementiori impetu aut longius lapides iaciat: hoc solidissima
          <lb/>moenia, hoc amplas turres solo aequat, hoc ad duo milia passuum aut
          <lb/>eo amplius saxa proiicit, sed omnia iactu vicit unum illud Alfonsi quod
          <lb/>‘generale’ appellabant. Nam ab insula quae est contra Massiliam sita in
          <lb/>ipsam urbem ingentia saxa iaciebat.</p>
        <p n="79"><lb/>79. Est item aliud huius generis tormentum quod vulgo ‘colubrinam’,
          <lb/>quia tenue sit et oblongulum, appellant, longe perniciosius superiore quod
          <lb/>eius telum emissum oculis hominum non pateat: prius enim hominem
          <lb/>extinguit, quam quem feriat sciri possit. Eius fistulae continentes sunt: inseritur
          <lb/>asseri pedum trium eoque tanquam manubalista milites in proeliis
            <pb n="242"/>
          <lb/>utuntur. Nullum armaturae genus huic potest resistere, siquidem armatum
          <lb/>equitem, quamvis gravi armatura, traiicit: execrabile profecto tormenti genus!</p>
        <p n="80"><lb/>80. Eius tela e plumbo conflantur nucis avellanae crassitudine: sunt
          <lb/>etiam huiusmodi tormenta quae uno iactu quinque et quae plures lapides
          <lb/>iaciant. Sed de tormentis haec satis: nunc ad propositum redeo.</p>
        <p n="81"><lb/>81.	Oppugnabatur turris undique cominus atque eminus, simul e navibus
          <lb/>simul e solo insulae, nec prae sagittarum multitudine quispiam extra
          <lb/>munimenta prodire aut apparere poterat quin continuo in ea corporis
          <lb/>parte quam nudasset vulnus acciperet. Nec tamen quisquam, tanta inerat
          <lb/>animis virtus, locum in quo constiterat deserebat: murumque subeuntes
          <lb/>lapidibus et pilis summovebant compluresque vulnerabant.</p>
        <p n="82"><lb/>82.	Procedente vero longius proelio cum iam eorum nemo esset sine
          <lb/>vulnere et ob id aliquanto remissius pugnare viderentur, hoc Zampanias
          <lb/>maiori nixu invadi iubet asseribusque solidis muro applicitis sub quibus
          <lb/>consistentes milites a superno lapidum iactu protecti dimicabant, magna
          <lb/>ex parte vectibus subruit.</p><p n="83"> 83. Quo casu territus Martinus et qui cum eo
          <lb/>erant destituta statione sese in turrim receperunt dumque per scalas ad
          <lb/>portulam contendunt, nudatis ad vulnera corporibus plures ex iis sauciati
          <lb/>sunt, in quis ipse Martinus duobus vulneribus, altero in dextro femore
          <lb/>altero in cervice acceptis: nec tamen eorum quisquam remisit arma,
          <lb/>praeter unum, qui crure perfracto stare non poterat, sed omnes continuo
          <lb/>obligatis vulneribus ne hostes turrim conscenderent summis viribus certabant.</p>
        <p n="84"><lb/>84. Maxime vero contendebant ne quis ad portulam succederet
          <lb/>quove omnes spem omnem salutis in una virtute positam scirent claves
          <lb/>in mare proiectae sunt: quae quidem res pugnandi necessitudine iniecta
          <lb/>eos nonnihil fortiores ad resistendum effecit. Hostes exteriori turris circulo
          <lb/>potiti atque ipso successu acriores facti, tignis identidem muro turris
          <lb/>admotis portulam incenderunt turrimque ingressi arma poni coegerunt.</p>
        <p n="85"><lb/>85.	Pugnatum est ad horam circiter septimam continenter atque acriter.
          <lb/>Post pugnam ob virtutem victis parsum iique in urbem perducti et curari
          <lb/>permissi: ex hostibus nonnulli desiderati, plures vulnerati sunt. Post haec
          <lb/>victores laeti valido praesidio turre firmata ac pro tempore refecta 
          <lb/>abierunt.</p>
        <p n="86"><lb/>86.	Haud multo post captivus quidam homo infimae sortis, ex arce regia
          <lb/>per funem dilapsus atque ad Renatum profectus, docuit perpaucorum
          <lb/>dierum frumentum in arce superesse seque id certo scire e quibusdam de
          <pb n="244"/>
          <lb/>praesidio sociis inter quos de ea re sermonem conferri audisset brevique
          <lb/>praesidium, si arx obsideretur, fame ad deditionem compelli posse.</p>
        <p n="87"><lb/>87.	Eius oratione motus Renatus, cum in expugnatione turris divi
          <lb/>Vincentii cognovisset tormentis aeneis pulverem in arce defecisse, ipsam
          <lb/>arcem obsidere quamprimum statuit priusquam tarentinus regulus caeterique
          <lb/>qui ad Alfonsum proficisci ferebantur adventarent militibusque et
          <lb/>navalibus sociis convocatis, magna ex Aversa et aliunde accita manu, extra
          <lb/>lapidis iactum ad arcem castra posuit eaque occupatis Petri Apostoli ac
          <lb/>Mariae Coronatae aedibus, quae arcem claudebant, ne aut impetus a tergo,
          <lb/>si eo Afonsus accederet, aut ab obsessis eruptio fieri posset, duplici fossa
          <lb/>ac vallo communivit.</p><p n="88"> 88. A mari autem onerarias quinque ac triremem
          <lb/>unam maiorem aequo intervallo distinctas inter arcem divi Vincentii ac
          <lb/>molem in ancoris statuit, tormentis atque omni genere telorum instructas
          <lb/>ac, ne qua omnino ullius generis navis cum frumento aut milite per portus
          <lb/>fauces, quae sunt inter turrim divi Vincentii ac molem alteram quam provincialium
          <lb/>vocant, penetrare ad arcem posset, repletos saxis lembos quibus
          <lb/>omnis saepiretur ingressus, in imo fundo destituit.</p><p n="89"> 89. Hoc maxime
          <lb/>modo arx regia omni tormentorum genere terra marique obsideri coepta
          <lb/>nullo spatio obsessis ad quietem dato. Arnaldus, arcis praefectus, Alfonso
          <lb/>quamprimum ea de re certiore facto, dispositis per muros militibus, in
          <lb/>omnia intentus erat ne quid hostes aut vi aut dolo in arcem molirentur.</p>
        <p n="90"><lb/>90. Alfonsus ubi agnovit divi Vincentii turre amissa arcem regiam obsideri
          <lb/>coeptam, copias undique confestim accersiit, nec quicquam magis adventum
          <lb/>eius detardavit quam Iohannis Antonii Ursini cunctatio quem cum
          <lb/>equitatu expectabat.</p>
        <p n="91"><lb/>91. Quo ad se profecto in castra vetera pervenit eo consilio ut circumsessae
          <lb/>iam arci quamprimum auxiliaretur, sed cum inde moturus esset,
          <lb/>fortuna aliam morae causam iniecit: namque Marcus Persicus, homo obscuro
          <lb/>genere ortus, simulato transfugio ad eum profectus, se amici cuiusdam
          <lb/>opera in eius potestatem traditurum Mariae Carmelitanae templum,
          <lb/>quod aditum in urbem aperiebat, est pollicitus idque multis propugnaculis
          <lb/>in arcis modum emunitum, magna tormentorum vi imposita, ingenti cura
          <lb/>ab hostibus custodiebatur.</p><p n="92"> 92. Cumque id tempus expectari oportere diceret
          <lb/>quo luna minime pernox esset neu templum subeuntes procul proderet,
          <pb n="246"/>
          <lb/>in plures dies de industria rem traxit vanisque ad extremum promissis
          <lb/>regem elusit. Interea Renatus quae inchoata erant operibus absolutis
          <lb/>omnem a terra aditum obsessis clausit arcemque circumvallavit. Simul ut
          <lb/>a mari quoque omnis auxilii spes iis praecideretur, e solidis trabibus inter
          <lb/>se colligatis catenam effecit qua divi Vincentii turrem ac molem iunxit
          <lb/>ac post eam onerarias disposuit.</p><p n="93"> 93. At Alfonsus intellecta Persici fraude
          <lb/>propere inde movit ac monte in quo arx montana sita est circumito, inter
          <lb/>ipsam arcem et hostium castra cum exercitu consedit atque ita contigit ut
          <lb/>utrique et obsiderent pariter et obsiderentur.</p>
        <p n="94"><lb/>94. Coeterum longe dispar utrorunque conditio erat: namque Renati
          <lb/>copiis tutus ac liber in urbem accessus erat et ex urbe absque periculo
          <lb/>commeatus inferebantur castraque violari munimenta interiecta prohibebant.</p>
        <p n="95"><lb/>95. Pugnabatur quotidie non tamen ut in universam proelii fortunam
          <lb/>deveniretur, sed nihil erat infestius Alfonsi castris quam tormentorum
          <lb/>ictus quae eo partim ex castris partim e montana arce die noctuque
          <lb/>saxa iactabant multosque vagantes perimebant. Perstabat tamen Alfonsus
          <lb/>si qua perrumpere hostium munitiones posset circumspiciens.</p>
        <p n="96"><lb/>96.	Cum hic esset rerum status, hostes rati tormentum aeneum quod
          <lb/>sub imam arcem positum erat avelli posse, arcem repente subiere dispositis
          <lb/>in mole qui illud comprehensum pertraherent. Quod cum Arnaldus
          <lb/>animadverteret, tantam contumeliam minime ferendam ratus, ad centum
          <lb/>homines manu promptos ex omni praesidio deligit eosque per portulam
          <lb/>occultam, quae ad eam partem spectabat, magna vi lapidum superne prius
          <lb/>deiecta celeriter emittit iique tanto impetu in hostes invecti sunt ut non
          <lb/>modo eos ab arce repulerint, verum etiam in molem transgressi, funem
          <lb/>quo tormentum illigatum erat gladiis defectum in arcem reportaverint. Ad
          <lb/>haec tres hostium naves ex iis quinque quas dixi e stationibus digressae
          <lb/>trans molem concesserant.</p>
        <p n="97"><lb/>97.	Quod cum Petrus, arcis maritimae praefectus, animadverteret,
          <lb/>occasionem ut sibi videbatur nactus, lembum cum triginta hominibus
          <lb/>celeriter ex arce emittit qui, ut ab Alfonso iussus fuerat, arcem regiam
          <lb/>peteret isque concitato remorum pulsu inter duas naves quae reliquae
          <lb/>erant summa celeritate evectus, ad arcem nullo obsistente contendit; cuius
          <lb/>audaciam admirati hostes qui circa arcem in stationibus erant correptis
          <lb/>armis repente obviam eunt atque in arcem scandere conantibus obsistunt.</p>
          <pb n="248"/>
        <p n="98"><lb/>98.	Difficilis admodum erat ascensus: namque et ad portulam contendere
          <lb/>et cum hoste pugnare uno tempore necesse erat. Ii tamen desuper a suis
          <lb/>adiuti, uno duntaxat excepto, sese incolumes in arcem receperunt et is
          <lb/>quoque, licet graviter saucius, ad multam diem magno certamine introlatus
          <lb/>est.</p><p n="99"> 99. Qua re cognita Renatus ad constitutum locum naves confestim
          <lb/>reverti iussit ac ne quis omnino lembus ad arcem penetraret accuratius
          <lb/>observari. Quae cum in ordinem redissent, iussit Alfonsus tormentum
          <lb/>quod ad mare sub castris posuerat in eam quae propior erat dirigi eiusque
          <lb/>ictu malum effregit.</p><p n="100"> 100. Quo viso tanta consternatio et stupor Renatum
          <lb/>et eos qui circumstabant cepit ut, si tum Alfonsus castra hostium adortus
          <lb/>esset, in maximum discrimen eos adducere potuisset. Post haec Arnaldus,
          <lb/>fretus se posse catenam quam dixi perfringere, praesertim cum hostes
          <lb/>nihil minus quam tale aliquid metuerent, ad Alfonsum misit nantem sub
          <lb/>aquis hominem cum litteris cera circumlitis quibus ei consilium suum de
          <lb/>catenae sectione significabat.</p><p n="101"> 101. Quod postquam ab eo approbari cognovit
          <lb/>lintrem quam ad eum usum milites intra arcem cavaverant extemplo
          <lb/>emittit et in eam duobus praestrenuis viris impositis quid eos facere
          <lb/>velit edocet iique ad catenam subito appulsa lintre, prius ferme catenam
          <lb/>ferreo harpagone devinxerunt quam ab hostibus conspecti sint. Qui cum
          <lb/>eam sub aquis trahi procul intuerentur miraculo primo res fuit, nec prius
          <lb/>fraudem cognoverunt quam funem pertendi ad arcem videre.</p><p n="102"> 102. Quod
          <lb/>ubi conspexerunt certatim in scaphas desilientes ad excidendum vinculum
          <lb/>cum dolabris et securibus contendere partimque retinacula caedere partim
          <lb/>funibus iniectis catenam retrahere ad se conabantur cumque utrique ex
          <lb/>arce simul et e scaphis summo certamine ad se traherent, catenae ipsius
          <lb/>soluta compage, neque enim harpagones rescindi potuerant, bona pars
          <lb/>eius iis duobus incolumibus in arcem pertracta est, nec post eum diem
          <lb/>hostibus reficiendae catenae potestas aut animus fuit.</p>
        <p n="103"><lb/>103. Verum tamen ea res obsessos nihil levavit quin etiam ob eam ipsam
          <lb/>causam omnes aditus terra marique maiore cura custoditi sunt. Gravis erat
          <lb/>omni ex parte obsidio: hinc arci circunfusus hostis premebat illinc naves
          <lb/>mare claudebant; tormentorum aeneorum ob inopiam pulveris nullus
          <lb/>usus erat.</p><p n="104"> 104. Ad haec tela et missilia iam deerant, lapidum modo copia
          <lb/>ac balistae qua castra hostium infesta faciebant, sed gravior duriorque his
          <pb n="250"/>
          <lb/>omnibus erat famis impendentis metus, sublata commeatuum spe quod
          <lb/>perpaucorum dierum frumentum supererat.</p><p n="105"> 105. In tantis tamen malis
          <lb/>Arnaldus ut forti animo obsidionem ferrent hortabatur, aliquam haud
          <lb/>dubie viam inventurum regem qua eos tanto periculo liberaret quoque
          <lb/>plus laboris et discriminis paterentur hoc se plus laudis et gratiae apud
          <lb/>regem adepturos esse rursusque ad Alfonsum eundem hominem mittit,
          <lb/>quem paulo ante dixi, sub aqua nantem qui eum de frumenti penuria et
          <lb/>caeteris incommodis doceat.</p><p n="106"> 106. Quo nuntio permotus, ut par erat, spe
          <lb/>celeris auxilii et annonae facta quo labantes suorum animos confirmaret,
          <lb/>eundem mox remittit, sed neque aperta vi neque dolo poterat iam obsessis
          <lb/>opem ferre. Nam neque frumenti quicquam ex arce maritima, quo
          <lb/>frumentum ex Caieta convehi triremibus curaverat, clam vel propalam ad
          <lb/>arcem summitti poterat nec hostium munimenta castris obiecta penetrari.
          <lb/>Itaque omnes eius cogitationes et consilia de auxilio praebendo frustra
          <lb/>erant.</p><p n="107"> 107. Postquam ad extremam famem ventum est, sociis desperato
          <lb/>auxilio saluti consulendum clamitantibus, Arnaldus eundem hominem
          <lb/>tertio ad Alfonsum mittit qui significet ob rei frumentariae inopiam obsidionem
          <lb/>diutius ferri non posse. Qua re cognita, Alfonsus ad eum rescribit
          <lb/>ut, quoad fieri possit, sine eius sociorumque pernicie arcem tueri pergat:
          <lb/>id cum minus possit, saluti suae praesidiique prospiciat, sibi fraudi non
          <lb/>fore quam conditionem ab hoste acceperit.</p><p n="108"> 108. Simul quod nec hostes in
          <lb/>universum certamen illici posse expertus fuerat, frustra ibi diutius tempus
          <lb/>teri inanis operae esse intuens, remenso per quem venerat monte, ad Castrummaris,
          <lb/>eo videlicet consilio ut inde Salernum peteret, abiit.</p>
        <p n="109"><lb/>109. Cumque eo pervenisset mutato repente consilio nequid omnino
          <lb/>intentatum relinqueret antequam arx in hostis potestatem deveniret,
          <lb/>cum duabus triremibus ad arcem maritimam noctu regressus, procul a
          <lb/>Neapoli sublatis velis navigans, experiri statuit an posset inter hostium
          <lb/>naves, si forte eius discessu aditus indiligentius custodirentur, commeatus
          <lb/>quicquam in arcem inferre.</p><p n="110"> 110. Coeterum et id frustra fuit: namque
          <lb/>hostes cognito triremium adventu ad arcem maritimam longe accuratius
          <lb/>ad custodiam intendere. Itaque ibi relictis Guilielmo Moncata ac Remundo
          <lb/>Buillio, praestantibus viris, iisque tradita potestate de arcis deditione
          <lb/>cum Renato agendi, ad Castrummaris reversus compositoque agmine
            <pb n="252"/>
          <lb/>Salernum profectus, non longe ab oppido castra posuit.</p><p n="111"> 111. Forte per id
          <lb/>temporis Carolus, gallorum rex, legatos Neapolim miserat componendae
          <lb/>discordiae gratia quae inter Alfonsum et Renatum erat: is enim, Renato
          <lb/>non amicitia modo verum et consanguinitate iunctus, eum e regno pelli
          <lb/>aegre ferebat, sed Alfonsi inimicitias suscipere, praesertim cum bello britannico
          <lb/>adhuc implicitus foret, non audebat.</p>
        <p n="112"><lb/>112. Itaque cum de deditione ageretur his auctoribus atque arbitris
          <lb/>de ea re his legibus convenit: petebat autem Renatus in annum indutias.
          <lb/>Itaque deditionis conditiones sic dictae: si Alfonsus indutias in annum petenti
          <lb/>Renato intra certam diem dederit, arx Alfonsi esto; sin eas dare recusaverit,
          <lb/>arcem liberam in Renati potestatem Alfonsus concedito. Interim
          <lb/>arx ipsa in gallici regis potestate esto eiusdemque arcis possessionem, ipsius
          <lb/>regis legatis praesentibus, Renatus sinito; praesidium omne Alfonsus
          <lb/>inde emittito ipsumque praesidium cum rebus privatis sine fraude abire
          <lb/>quo velint Renatus permittito.</p><p n="113"> 113. His compositis Arnaldus tradita arce
          <lb/>Guilielmo ac Remundo, quos supra nominavi, ipse cum omni praesidio
          <lb/>atque eorum rebus in arcem maritimam atque inde ad Alfonsum abiit.
          <lb/>Guilielmus ac Remundum traditis clavibus gallicis legatis iisque potestate
          <lb/>arcis facta, sese inde ad Alfonsum contulere.</p><p n="114"> 114. A quibus de conditionibus
          <lb/>deditae arcis edoctus, rex negavit velle se cum Renato indutias facere,
          <lb/>praesertim annuas, satius esse arbitratus arcem amittere quam pati ut ille,
          <lb/>iam prope belli sumptibus exhaustus, respiraret, posse eum interea, novis
          <lb/>amicitiis et societatibus comparatis, eas vires contrahere quibus ipse postea
          <lb/>obsistere non posset. Itaque arcem liberam in Renati potestatem tradi
          <lb/>permisit.</p><p n="115"> 115. Dum haec agebantur Alfonsus Salernum ducto exercitu
          <lb/>ipsam urbem, praeter arcem, cepit castelloque e regione excitato quoniam
          <lb/>vi capi non posse videbatur, Capatium petiit idque paucis diebus praeda
          <lb/>militi concessa expugnavit.</p><p n="116"> 116. Post id Pucinum profectus, Georgii Alemani,
          <lb/>cuius id oppidum erat, uxorem filio obside accepto ad deditionem
          <lb/>brevi compulit. Eo rerum successu conterriti Lucaniae reguli omnes sese
          <lb/>in Alfonsi fidem absque certamine dederunt namque eo tempore Renatus
          <lb/>sibi equitatu par non erat; magna item Brutiorum pars metu perculsa,
          <lb/>ultro deditionem fecit.</p><p n="117"> 117. His rebus gestis in Campanum copias reducit,
          <lb/>veritus ne quae novae copiae e Pelignis Marsisque ad Renatum accederent
          <lb/>cumque accepisset in itinere Iacobum Caudolam cum copiis proficisci ad
          <pb n="254"/>
          <lb/>oppidum quod Sanctam Agatham appellant atque inde Ducentam, id ei
          <lb/>castello est nomen, qua transiturum Iacobum audierat, contendit ne ille
          <lb/>prius cis Vulturnum amnem copias traduceret.</p><p n="118"> 118. Vix eo pervenerat
          <lb/>cum Iacobus praesto adfuit castraque e regione in adversa ripa posuit
          <lb/>iisque in speciem ibi diutius mansuri exercitus communitis, secundo flumine
          <lb/>magnam suorum partem noctu ad quatuor milia passuum a castris
          <lb/>misit qui funibus ad utranque ripam deligatis asseribusque iniectis pontem
          <lb/>extemplo fabricarentur, ut ea traductis copiis loca ad hostium impetum 
          <lb/>reprimendum opportuna occuparent.</p><p n="119"> 119. Qua re Alfonsus per speculatores
          <lb/>cognita, equitatus partem celeriter ad eum locum citra flumen mittit iique
          <lb/>trecentos pedites qui iam transierant nacti, hos in fugam coniiciunt atque
          <lb/>usque Morogium, quod castellum iis proximum erat, insecuntur: reliquos
          <lb/>transgredi conantes disiecto ponte transitu prohibuerunt.</p><p n="120"> 120. Quod ubi
          <lb/>Iacobus agnovit, paulo post Beneventum abiit eo consilio ut si posset ea
          <lb/>deceptis saltuum custodibus Neapolim traiiceret. Cuius itinere comperto
          <lb/>Alfonsus, motis propere ab Ducenta castris, in Caudinam vallem celeriter
          <lb/>advolat saltumque qua in vallem est aditus occupat.</p>
        <p n="121"><lb/>121.	Quo cognito Iacobus, sive ut inde regem averteret sive ne nihil rei
          <lb/>gerere videretur, ad collem, quod castellum Iacobi Lagonissae erat, copias
          <lb/>ducit castrisque positis oppugnare coepit idque, non parva muri parte diruta,
          <lb/>expugnaturus videbatur cum repente, catarri profluvio correptus, in
          <lb/>magno militum suorum luctu defecit.</p>
        <p n="122"><lb/>122.	Fuit hic certe praestanti vir ingenio, a litterarum studiis haud
          <lb/>abhorrens et in primis rei militaris peritus: is enim sub Braccio stipendia
          <lb/>fecerat atque iis artibus a natura donatus quae ad conciliandos militum
          <lb/>animos valent; siquidem facundus et prudens existimabatur, etsi maiori
          <lb/>constantia usus esset, inter primos sui temporis duces numerandus.</p>
        <p n="123"><lb/>123.	Eius decessu soluta obsidione Antonius, eius filius, qui tum in magna
          <lb/>apud paternos milites gratia erat, ducibus copiarum convocatis ut in
          <lb/>fide permanerent seque ducem sequi vellent exhortatus, cum annuissent,
          <lb/>elato funere confestim in Pelignos abiit, veritus ne quid ii populi audita patris
          <lb/>morte innovarent, praesertim cum sciret Alfonso copias paratas esse.</p>
        <p n="124"><lb/>124.	At Alfonsus, Iacobi obitu gravi adversario sublato, summam in spem
          <pb n="256"/>
          <lb/>victoriae adductus, postquam Antonium cum copiis abiisse in Pelignos
          <lb/>agnovit, copias in hiberna, quod brumae tempus instabat, Capuam reduxit.</p>
        <p n="125"><lb/>125.	Non multo post Acerranus quidam ad eum venit pollicitusque
          <lb/>est se, quorundam popularium suorum opera, Acerras in eius potestatem
          <lb/>traditurum si quamprimum exercitum mitteret, sed cum neque sibi neque
          <lb/>caeteris idoneum tempus rei aggrediendae videretur ob dimissas iam in
          <lb/>hiberna copias, in aliud tempus commodius rem ipsam differri iusserat.</p>
        <p n="126"><lb/>126.	Cumque Caietam profectus esset, nuntius citatissime ab Acerris
          <lb/>Capuam venit nuntiavitque Johanni Vintimillio, praesidii atque urbis prae ecto,
          <lb/>Acerranos cum longiorem moram pati non possent a Renato defecisse
          <lb/>oppidumque in eorum potestate esse: oportere igitur absque cunctatione,
          <lb/>ne a Renato opprimerentur, auxilium mitti.</p><p n="127"> 127. Quod ubi accepit,
          <lb/>misso confestim ad Alfonsum ea de re nuntio, ad fidem suam pertinere
          <lb/>ratus Acerranos, de rege optime meritos, in tanto discrimine non deserere
          <lb/>neque pati ut tam opportunum ad obsidionem Neapolitanae urbis oppidum
          <lb/>e manu laberetur, absque mora succurrendum censuit.</p><p n="128"> 128. Itaque
          <lb/>inermis ut erat e vestigio cum admodum paucis qui tum circa se aderant
          <lb/>caeteris sequi iussis, Acerras contendit ingressusque oppidum obsidere
          <lb/>arcem aggreditur imprimisque, ne quid auxilii ab exteriore oppidi parte
          <lb/>hostes obsessis afferre possint, fossam ac vallum ad teli iactum, crebris
          <lb/>turribus interiectis, perducit ibique copiarum partem collocat; tormentis
          <lb/>deinde adhibitis arcem ipsam acrius oppugnare incipit.</p>
        <p n="129"><lb/>129.	Renato per id temporis copiae non erant quae subvenire obsessis
          <lb/>possent, itaque nec subsidii nec commeatus quicquam accipere poterant.
          <lb/>Namque Antonio Caudola absente in cuius equitatu Renati spes sita erat,
          <lb/>in Pelignos profecto, Renatus quas copias mitteret non habebat. Tracta
          <lb/>vera in aliquot dies obsidione, tormentis quotidie percussa turris magna
          <lb/>ex parte corruerat ingentemque metum obsessis inferebat, cui tamen
          <lb/>malo suffectis interius munimentis, ut poterant, occurrebant.</p>
        <p n="130"><lb/>130.	Alfonsus confectis Caietae quas voluerat rebus confestim Capuam
          <lb/>reversus est cognitoque rerum Acerranarum statu eo cum copiis
          <lb/>reliquis sese contulit. Eius vero profectio maiorem aliquanto desperationem
          <lb/>obsessis attulit: ut vero, praeter quotidianam oppugnationem
          <lb/>et muri stragem, etiam fames urgere coepit, cum nullum ad se ad eam
          <lb/>diem a Renato auxilium venisset, salutem pacti, tertio postquam obsidio
          <pb n="258"/>
          <lb/>coepta est mense, deditione facta arce excesserunt.</p><p n="131"> 131. Receptis Acerris
          <lb/>iisque valido praesidio firmatis, Alfonsus ad Aversam ducere statuit quod
          <lb/>eam urbem maxime opportunam ad Neapolim coarctandam propter
          <lb/>propinquitatem esse intelligebat.</p><p n="132"> 132. Nulla enim ferme alia urbs in agro
          <lb/>Campano ad alendos exercitus aptior, siquidem ager frumenti, pabuli
          <lb/>atque omnis generis frugum maxime ferax est; eius vero urbis potiundae
          <lb/>duplex ei spes offerebatur: una quod in ea urbe exiguam frumenti copiam
          <lb/>superesse ex Aversanis quibusdam cognoverat idque verisimile videbatur
          <lb/>propter diuturnum et continuatum bellum.</p><p n="133"> 133. Nam propter quotidianas
          <lb/>hostium procursationes oppidani sementem facere suo tempore non
          <lb/>potuerant et quod antea magna annonae vis Neapolim missa eam urbem
          <lb/>prope exhauserat. Altera spes erat quod nonnulli cives a Renato abalienati
          <lb/>eius urbis imperium ad se deferri cupiebant. Eo igitur profectus castris bifariam
          <lb/>divisis utraque sub urbem ad mille passus posuit.</p><p n="134"> 134. Ad primum
          <lb/>eius adventum trepidari ac tumultuari intus coeptum, nec multo post
          <lb/>quidam ex iis, quibus praesens rerum status invisus erat, de admittendo
          <lb/>eius praesidio agere cum factionis suae popularibus coepit.</p><p n="135"> 135. Coeterum
          <lb/>ubi dies perficiendae rei advenit, vigilum metu qui urbis moenia per
          <lb/>noctem lustrabant, quod instituerat exequi non est ausus. Et quanquam
          <lb/>eius motus nonnihil suspicionis apud adversarios concitassent tamen, magna
          <lb/>iam parte civitatis ad Alfonsum inclinante, id eius factum impunitum
          <lb/>reliquerunt quod ei paratum auxilium ad portas videbant remque seditioni
          <lb/>proximam.</p>
        <p n="136"><lb/>136. Quin et ipsi aliquanto post, cum ab Renato nullum iis auxilium
          <lb/>ferretur, impendente inopia rei frumentariae obsidionem diutius non tulere
          <lb/>emissisque de deditione ad regem legatis aequis conditionibus acceptis,
          <lb/>duodecimo die deditionem fecerunt. Arx tamen in Renati fide perstitit.</p>
        <p n="137"><lb/>137. Haec vero ut caetera urbis pars plano et campestri loco sita, coeterum
          <lb/>lata et praealta fossa circumsepta difficilem habebat oppugnationem.
          <lb/>Ad haec murorum crassitudo tormentorum ictibus haud obnoxia, praealtum
          <lb/>interius solum turresque crebrae ipsam arcem longe munitiorem
          <lb/>faciebant; praeterea annonae et praesidii affatim in ea erat, ad centum
          <lb/>enim et quinquaginta milites inerant queis praeerat Xantus Matelonensis,
          <pb n="260"/>
          <lb/>rei militaris peritus, Antonio Caudolae, quod is sub patre meruerat, peramicus.</p>
        <p n="138"><lb/>138. Quibus de rebus, cum obsidenda potius quam oppugnanda
          <lb/>videretur, lenta obsidione agere instituit demonstratisque operibus quibus
          <lb/>arcem obsideri et circumvallari volebat relictisque Johanne Vintimillio ac
          <lb/>Remundo Buillio qui iis rebus praeessent, ipse Capuam reversus est, sed
          <lb/>Johannes, modicae latitudinis fossa sub arcem perducta, mox Capuam
          <lb/>repetens, reliquum opus Remundo perficiendum reliquit.</p>
        <p n="139"><lb/>139. Qui extemplo magna agrestium manu comparata primum lato
          <lb/>aggere extra teli iactum extructo, uti Alfonsus praeceperat, fossam circunducit
          <lb/>pedum in latitudinem decem, in altitudinem duodecim ipsumque
          <lb/>aggerem crebris turribus communit, is vero ab utroque cornu oppidi
          <lb/>murum contingebat modicoque spatio interiecto vallum iacit fossamque
          <lb/>alteram perducit, pedum in latitudinem circiter triginta, pari in altitudinem
          <lb/>numero, ut ii qui aggerem tuebantur ab impetu hostium, si forte ii
          <lb/>obsessis auxilium ferre conarentur, tuti essent. Et in ipso quoque vallo
          <lb/>frequentes turres excitat valido praesidio in iis imposito.</p><p n="140"> 140. Valli extrema
          <lb/>cum aggeris cornibus in lunae semiplenae modum iungebantur, media
          <lb/>valli pars longius ab aggere atque ab oppido recedebat ipsumque aggerem,
          <lb/>ab interiori parte, militi pervium facit ut absque militum periculo
          <lb/>munimenta circumiri possent atque haec ipsa munimenta paulo humiliora
          <lb/>de industria efficit quo tormentorum ictibus minus paterent.</p><p n="141"> 141. Intra
          <lb/>urbem vero adversus ipsam arcem murum aedificat quo muro arx ab urbe
          <lb/>separabatur eumque stationibus militum complet.</p><p n="142"> 142. His rebus cognitis
          <lb/>Renatus vehementer anxius, rursus ad Antonium Caudolam, ad quem
          <lb/>prius frequentes nuntios miserat, scribit aversanam arcem amisso oppido
          <lb/>circumsessam esse eamque brevi, nisi is celeriter cum copiis advolet, in
          <lb/>hostis potestatem perventuram.</p><p n="143"> 143. Itaque Antonius constitutis primum
          <lb/>domi rebus in Apuliam contendit cumque transitum in Campanum paucitate
          <lb/>copiarum haud satis tutum existimaret, ad Renatum scribit satius sibi
          <lb/>videri, dum maiores copias pararet, eum in Apuliam clam hoste proficisci.</p>
        <p n="144"><lb/>144. Quo facto alterum e duobus eventurum, scilicet aut Alfonsum obsidionem
          <lb/>deserturum, ne quae in Apulia adeptus erat amitteret aut, si in
          <lb/>obsidione persisteret, amissa a se facile recuperari posse.</p><p n="145"> 145. Cum his litteris
          <lb/>ac mandatis Remundum Anichinium in eius equitatu primos ordines
          <lb/>ducentem mittit, quove tutius iter faciat iubet hunc primo ad Alfonsum
          <lb/>proficisci seque ob eam causam mitti fingere ut tentet, an possit, eius
          <lb/>opera inter Alfonsum ac Renatum pax aliqua componi.</p><p n="146"> 146. Isque quamprimum
          <pb n="262"/>
          <lb/>Antonii mandata exequi cupiens, primo ad Remundum Buillium
          <lb/>accepta fide profectus, inde ad Alfonsum sese contulit. Quicum postquam
          <lb/>egit quae voluit confestim ad Renatum profectus, quodnam sit Antonii
          <lb/>consilium edocet simulque uti maturet exhortatur.</p><p n="147"> 147. Cuius consilio,
          <lb/>utpote necessario, comprobato, siquidem ei in adeundis periculis non
          <lb/>deerat animus, paucis comitibus per occultos tramites ad eum in Apuliam
          <lb/>contendit contractisque inde maioribus copiis, per Apuliam excurrendo
          <lb/>et quae resistebant oppida ad deditionem cogendo, multos populos ac
          <lb/>regulos, partim voluntate partim metu ad se retraxit atque in his agendis
          <lb/>complures dies consumpti sunt.</p><p n="148"> 148. Nec tamen ob haec aversanae arcis
          <lb/>obsidio ab Alfonso omittebatur; quod intelligebat Aversa capta nihil in
          <lb/>agro Campano restare unde Neapolitani commeatus quicquam acciperent.
          <lb/>Namque ex altera parte ab Aversa, Capua, Suessa, Caieta, ex altera
          <lb/>ab Acerris ac Nola Neapolis clauditur.</p>
        <p n="149"><lb/>149. Postquam Renatus animadvertit Alfonsum ab obsidione aversanae
          <lb/>arcis nullis suorum incommodis abstrahi posse, statuit priusquam
          <lb/>arx ipsa amitteretur, assentiente tamen haud satis Antonio, in Campanum
          <lb/>cum exercitu descendere, si forte posset oppugnando ea oppida quae sese
          <lb/>Alfonso dediderant arcem obsidione liberare; nam munimenta aggredi aut
          <lb/>attentare, propter eorum magnitudinem ac firmitatem, nequaquam sani
          <lb/>consilii esse videbatur.</p><p n="150"> 150. Itaque Beneventum versus movere coepit uti
          <lb/>per Caudinam vallem in Aversanum transiret. Qua re cognita Alfonsus,
          <lb/>relicto quod satis esse videbatur ad ipsius arcis obsidionem ac munimentorum
          <lb/>custodiam praesidio, ipse cum reliquis copiis in Caudinam vallem
          <lb/>celeriter profectus, eius vallis fauces quae in Beneventanum ferunt, quas
          <lb/>Tifarae pontem incolae vocant, cum exercitu occupat.</p>
        <p n="151"><lb/>151. Quem saltum ubi Renatus ab hoste praeter opinionem insessum
          <lb/>repperit, in conspectu hostium castra ponit nocteque modo quieti data,
          <lb/>postquam illuxit dies, eductis in aciem copiis transgredi contendit. Quo
          <lb/>viso Alfonsus, producto et ipse in aciem exercitu, propius ad fauces saltus
          <lb/>accedit totumque equitatus robur hosti opponit.</p><p n="152"> 152. Pugnatum est diu
          <lb/>atque acriter, his locum tueri, illis transire omni nixu contendentibus; denique
          <lb/>multis et illatis simul et acceptis vulneribus, cum Renatus intueretur
          <lb/>a se saltum superari non posse, irrito incoepto, receptui cecinit motisque
          <lb/>inde castris per montes transversos in Nolanum descendit.</p><p n="153"> 153. Quem
          <lb/>ut Alfonsus digressum agnovit, veritus ne breviore itinere Aversam praecurreret,
          <lb/>quanta maxime celeritate potuit per ipsam vallem qua venerat
          <lb/>Aversam rediit. Renatus nihilo segnius ab incepto itinere haud absistebat.
          <pb n="264"/>
          <lb/>Coeterum diffidente Antonio iis viribus auxilium obsessis ferri posse, mutato
          <lb/>repente consilio omni prope spe servandae arcis abiecta, Neapolim
          <lb/>petiit ut diverso itinere Capuae agros infestaret, si forte eo consilio hostes
          <lb/>ab arcis obsidione amovere posset.</p><p n="154"> 154. Quod postquam Alfonso nuntiatum
          <lb/>est Aversam, quo iter intenderat, copias reduxit; post haec Renatus
          <lb/>Antonii fidem suspectam habere coepit, ne cum Alfonso occulta agitaret
          <lb/>consilia, itaque accersitum ad se suadentibus amicis comprehendi et in
          <lb/>custodiam tradi iussit.</p><p n="155"> 155. Quae quidem res ad postremum status sui
          <lb/>ruinae causa extitit, periculum certe adiit ne eo ipso die et urbis possessione
          <lb/>et omni spe regni privaretur. Castra namque sub urbem posita
          <lb/>erant ordinumque principes ducis captivitate permoti, re cognita tumultuari
          <lb/>et minis reposcere ducem coepere: qui, si se Alfonso iunxissent, erat
          <lb/>is dies haud dubie finis belli futurus.</p>
        <p n="156"><lb/>156. Quae cum Renatus animadverteret placandos quam exasperandos
          <lb/>iratorum militum animos arbitratus, Antonium incolumem iis redditit, pactum
          <lb/>se cum copiis in Apuliam quamprimum abiturum. Is vero, ut primum
          <lb/>dimissus est, acceptam contumeliam periniquo animo ferens, castris inde ad
          <lb/>quatuor milia passuum motis, de contrahenda cum Alfonso amicitia clam
          <lb/>agere per fidum nuntium coepit.</p><p n="157"> 157. Locus in silva quadam haud procul
          <lb/>ab Acerris colloquio utriusque delectus est; quo cum esset profectus et ipse
          <lb/>Alfonsus in tempore simulata venatione accessit. Qui regem quique Antonium
          <lb/>secuti erant pari ferme intervallo ab utroque distabant.</p>
        <p n="158"><lb/>158. Antonius rege conspecto cum prope stupefactus magnitudine
          <lb/>gloriae rerumque ab eo gestarum paulum siluisset, laetari se vehementer,
          <lb/>inquit, fortunam ita dedisse uti sibi liceret amicitiam eius absque infamia
          <lb/>petere, cuius virtutes eximias iampridem admiratus esset; Renatum post
          <lb/>multos labores et pericula a se adita eius status conservandi atque amplificandi
          <lb/>gratia, quorum ipse sibi gravissimus testis esset, ipsum gravi atque
          <lb/>intolerabili ignominia affecisse, at contra sperare se eius amicitiam sibi et
          <lb/>honestam et fructuosam fore.</p><p n="159"> 159. Quem Alfonsus amplissimis verbis 
          <lb/>collaudatum, uti in sententia permaneret multa ac magna pollicendo hortatus
          <lb/>est: iam vero aversana arx ad extremam rei frumentariae inopiam redacta
          <lb/>erat. Itaque Antonius, cum cuperet hoc initio contractae amicitiae regem
          <lb/>sibi beneficio devincire, Xantum, arcis praefectum quo amico utebatur, ad
          <lb/>ipsius arcis deditionem per litteras exhortatus est.</p><p n="160"> 160. Ille vero cum rem
          <lb/>eo perductam videret ob frumenti inopiam ut obsidionem diutius ferre
          <lb/>nullo modo posset, quo Antonio gratificaretur haud multo post arcem
          <lb/>Alfonso dedidit isque fuit ab obsidionis initio mensis septimus.</p>
        </div>
        <div type ="Book" n="VII">
            <pb n="266"/>
          <head>LIBER SEPTIMUS</head>          
        <p n="1"><lb/>1.	Alfonsus recepta Aversana arce, tantis rerum successibus sublatus,
          <lb/>dimissis in hiberna copiis, ut de pecunia in stipendium militi provideret,
          <lb/>Caietam profectus est. Post haec Capuam reversus ineunte vere copiis
          <lb/>. eo convenire iussis Puteolos petere decrevit, si forte posset terrore illato
          <lb/>oppidanos ad deditionem compellere: nullum enim hostile oppidum in
          <lb/>Campano, praeter Puteolos et Turrim quam Octavii vocant, relictum erat.</p>
        <p n="2"><lb/>2.	Itaque ut omne subsidium rei frumentariae et commeatuum hosti a terra
          <lb/>eriperetur, Puteolos primum ducere instituit, cuius quidem rei agendae
          <lb/>commodissimum tempus esse existimabat, quod hosti non erant per id
          <lb/>tempus eae copiae quibus posset eius conatibus obviam ire.</p>
        <p n="3"><lb/>3.	Itaque eo profectus castra oppido paulum extra teli iactum admovet
          <lb/>et quoniam oppugnatio periculosa atque irrita propter naturalem situm videbatur,
          <lb/>deterrendo oppidanos magis quam oppugnando tempus terebat.</p>
        <p n="4"><lb/>4.	Est enim situm id oppidum in rupe excelsa atque undique praecipiti
          <lb/>cuius tris ferme partes mare ambit, reliquam partem tum ipsa rupis altitudo
          <lb/>tum murus circunductus inexpugnabilem efficit: unus modo aditus, et
          <lb/>is quidem angustus, per pontem in oppidum erat nec sine classe, propter
          <lb/>facultatem importandorum mari commeatuum, obsideri poterat, qui cum
          <lb/>Genuensium onerariis eo importari contemptis hostium triremibus poterant.</p>
        <p n="5"><lb/>5. Cumque aliquot dies moratus oppidanos a deditionis consiliis
          <lb/>abhorrere animadverteret, ut eos damni metu a pertinacia revocaret, vites
          <lb/>atque arbores quae circa oppidum erant succidit motisque inde castris
          <lb/>Neapolim transgressus ad Vesaevum montem, haud procul ab oppido
          <lb/>Turri, castra ponit mittitque ad eum qui id oppidum praefectus obtinebat,
          <lb/>Thomam Caraffam, in id operam pollicentem propter necessitudinem
          <lb/>quae ei cum praefecto erat, quem cum ad deditionem inducere non posset,
          <lb/>Alfonsus vastato identidem agro circumiecto inde abiit: neque enim
          <lb/>tormenta quibus muros quateret advexerat.</p><p n="6"> 6. Deinde cum accepisset
          <lb/>Antonium Caudolam haud sincera fide secum agere per vallem quam Vitulanam
          <lb/>vocant, in Pelignos proficisci statuit. Cum autem proficiscens in
          <pb n="268"/>
          <lb/>febrim incidisset, ad oppidum quod Sanctam Agatham appellant valetudinis
          <lb/>curandae causa substitit ibique aliquot dies commoratus est; coeterum
          <lb/>ubi convaluit mutato consilio Capuam reversus est.</p><p n="7"> 7. Namque hiemis
          <lb/>magnitudo coelum exasperaverat obrutis nive collibus per quos sibi iter
          <lb/>faciundum erat. Inter haec spe sibi allata Carpenonum oppidum occupari
          <lb/>posse, Franciscum Pandonium ac Palermum centurionem praemittit qui
          <lb/>scalis aditum noctu in oppidum praetentent; ipse prima luce cum copiis
          <lb/>reliquis subsecutus, Vulturnum amnem longe supra Capuam, quo brevius
          <lb/>iter faceret, vado traiicit.</p><p n="8"> 8. Cumque in adversa ripa staret donec omnes
          <lb/>copiae flumen traiecissent, quidam ex equitibus Rodulphi Perusini copiarum
          <lb/>ducis, ab impetu fluminis rapto equo, cum ob vestitum aquis gravatum
          <lb/>ex equo lapsus in conspectu eius periclitaretur, indigna hominis morte
          <lb/>permotus suos primum hortatus est uti morienti succurrerent cumque
          <lb/>eiusdem periculi metu nemo accurreret, crudeles et timidos appellans,
          <lb/>continuo subditis equo calcaribus flumen ingreditur.</p>
        <p n="9"><lb/>9.	Quod cum ii qui aderant equites intuerentur, nonnulli ob verecundiam
          <lb/>secuti semianimem ex amni sustulerunt isque ad ignem subito delatus
          <lb/>ac refectus pedibusque suspensus, ut quam ebiberat aquam reiectaret,
          <lb/>ut primum se collegit “Aragoniam” clamitans primam vocem emisit isque
          <lb/>postea a rege perliberaliter est habitus.</p>
        <p n="10"><lb/>10.	Profectus ad Carpenoni muros Palermus cum eius cohorte noctu,
          <lb/>non sentientibus oppidanis, ingressus oppido praeter arcem est potitus,
          <lb/>sed mox cum audisset Antonium adesse perterritus, nec dum enim apparebant
          <lb/>regis copiae, sive metu sive avaritia, ne quae diripuerat amitteret,
          <lb/>oppidum repente deseruit.</p><p n="11"> 11. Quod ubi Alfonso iam appropinquanti
          <lb/>nuntiatum est, divisis in finitima oppida hibernandi gratia militibus, ipse
          <lb/>Venafrum se contulit indignatusque Carpenonum e manu eius evasisse,
          <lb/>ipsum Palermum, ad oppidum quod Sanctum Germanum nuncupant,
          <lb/>arcis Janulae praefecto in custodiam misit, quasi iubentibus fatis ut is
          <lb/>in eam arcem custodiendus mitteretur quam esset aliquando sua virtute
          <lb/>servaturus.</p>
        <p n="12"><lb/>12. Per id ferme temporis Gartias Cabanellus, Hispanus eques, vir
          <lb/>praeter rei militaris scientiam moderatione insignis, quem ad montem Fusculum
          <lb/>cum aliquanto equitatu Alfonsus reliquerat, ne quid commeatus
          <pb n="270"/>
          <lb/>ex Beneventano ad hostes deferri posset consilio atque opera Petri Squacquari
          <lb/>Beneventana arce per hunc modum potitus est.</p><p n="13"> 13. Erat eius arcis
          <lb/>praefectus Petri quem dixi vitricus isque, quod hunc sibi fidelem matris
          <lb/>gratia existimabat, arcis custodiam sibi committere non dubitabat, cum
          <lb/>hoc Gartias clam per internuntium agere de arce ipsa regi tradenda coepit
          <lb/>idque sibi magnis praemiis persuasit. Re igitur dieque constituta in tempore
          <lb/>ad arcem affuere qui a Gartia mittebantur iique per summum silentium
          <lb/>a Petro per scalas admissi sunt oppressisque mox vitrico et custodibus
          <lb/>caeteris arcem occupavere.</p><p n="14"> 14. Quod ubi Gartias qui haud procul in insidiis
          <lb/>aberat agnovit, repente cum omnibus copiis eo profectus sub arcem
          <lb/>constitit, mox in urbem, nisi deditio fieret, per arcem ipsam irrupturus. Quo
          <lb/>casu oppidani consternati, cum nullam iam in armis spem reponerent, absque
          <lb/>certamine deditionem fecerunt praesidiumque intromisere.</p><p n="15"> 15. Hoc
          <lb/>nuntio accepto Alfonsus, rei feliciter conficiendae spe haud mediocriter
          <lb/>aucta, cum copiis Beneventum contendit finitimisque castellis oppidisque
          <lb/>compluribus debellatis, nonnullis etiam sua voluntate in deditionem venientibus,
          <lb/>reliquam hiemem in iis locis egit: ea namque urbs ei peropportuna
          <lb/>visa est belli sedes siquidem, triginta modo milibus a Neapoli distans,
          <lb/>agro Campano et Picentino imminet; in colle sita circunquaque despectum
          <lb/>habet, ad haec flumina duo proxima ut nulla prope vi hostium oppidani
          <lb/>ab aquatione prohiberi possint.</p><p n="16"> 16. His rebus cognitis Antonius
          <lb/>Caudola res secundas Alfonsi pertimescens, quem sibi ob suspectam
          <lb/>fidem infensum sciebat, misit ad eum qui de reconciliatione ageret filiumque
          <lb/>in id fidei pignus atque obsidem offerret.</p><p n="17"> 17. Alfonsus, simul ut ea
          <lb/>sese cura liberaret simul ut eius clementiam atque humanitatem testaretur,
          <lb/>petenti erroris veniam dedit eoque rursus in gratiam recepto, filium ad se
          <lb/>missum, Ferdinando filio comitem atque assectatorem datum, in aequo
          <lb/>prope honore haberi voluit fueratque ipsi adolescentulo maiorem natu
          <lb/>filiam uxorem daturus, si is in proposito et fide permansisset.</p>
        <p n="18"><lb/>18. Post haec Alfonsus Capuam regressus ad Calatiam nullo iam obsistente
          <lb/>ducit cumque oppidanos aliquot dies obsessos ad deditionem
          <lb/>cogere non posset, Antonium Panormitam accepta fide ad eos misit qui
          <lb/>iis persuaderet uti deditionem facerent eiusque clementiam potius quam
          <lb/>vim experirentur.</p><p n="19"> 19. Sed cum illi nihilominus in proposito permanerent,
          <lb/>vi agendum ratus tormento ingenti aeneo per adversum montem summo
          <lb/>labore subvecto eos ad deditionem compulit urbeque praesidio firmata
          <pb n="272"/>
          <lb/>Beneventum rediit atque ad Padulam, castellum non longe a Benevento situm,
          <lb/>castris positis parvo negotio incolas ad deditionem compulit; inde ad
          <lb/>Apicium ducit terroreque finitimis late iniecto complura castella circumiecta
          <lb/>ad deditionem adacta in fidem recepit.</p><p n="20"> 20. His rebus gestis Ursariam
          <lb/>iter intendit, qui locus est in Apulia, eo consilio ut iis copiis quas ab Antonio
          <lb/>Caudola expectabat praesidio esset, veritus ne Franciscus Fortia, qui
          <lb/>equitatu multum poterat, sese obiiceret quominus ad se proficiscerentur.
          <lb/>Namque Franciscus, Renato amicus, Arianum, Troiam, Manfredoniam,
          <lb/>Luceriam atque alia nonnulla oppida in Apulia tenebat quae Fortias pater
          <lb/>partim armis occupaverat, partim a Johanna regina acceperat.</p><p n="21"> 21. Is
          <lb/>tum in Piceno agens, quam provinciam armis occupaverat, ad Victorem
          <lb/>Rangonum, praestantem equitem quem summae rerum suarum in Apulia
          <lb/>praeposuerat, partem copiarum in quibus Caesarem Martinengum, virum
          <lb/>fortem sed minime felicem, miserat qui et oppida sua tuerentur et Renatum,
          <lb/>quoad tuto possent, adiuvarent. Castris ad Ursariam positis, Paulus
          <lb/>Sanglus, unus e copiarum ducibus Antonii, vir in armis consultissimum,
          <lb/>cum quingentis equitibus ab Antonio missus ad Alfonsum venit.</p><p n="22"> 22. Aberat
          <lb/>autem oppidum Troia ab Ursaria haud plus quatuor milibus passuum:
          <lb/>eo Francisci copiae convenerant, deinde Alfonsus magnam equitum manum
          <lb/>sub Troiam mittit qui hostes ad pugnam provocent quantaeque sint
          <lb/>eorum copiae cognoscant. Quod hostes procul conspicati correptis armis
          <lb/>magno numero obviam eunt.</p>
        <p n="23"><lb/>23. Natura loci haec erat: clivus est in altitudinem passuum circiter
          <lb/>quingentorum, coeterum clementi ascensu; ante hunc vasta camporum
          <lb/>planities iacet parvis quibusdam tumulis interiectis uberrimo ac praepingui
          <lb/>solo, coeterum nudo atque arboribus infrequenti. In eius quem dixi
          <lb/>clivi fastigio sita est Troia circaque eam rursum se pandit altera camporum
          <lb/>vastitas. Ipsa urbs fossa et moenibus munita.</p><p n="24"> 24. Ad eius quem dixi clivi
          <lb/>radicem profecti, hostes Alfonsi equitatum adorti sunt pugnaque insignis
          <lb/>pro numero equitum edita, neutris aliquandiu pedem referentibus. Ad
          <lb/>postremum, cum diutius resistere non possent, in fugam coniecti, sese in
          <lb/>urbem recepere. Quo facto Alfonsus satis cognito, ut sibi videbatur hoste
          <lb/>receptui cani iussit.</p><p n="25"> 25. Post hanc pugnam quatriduo cessatum hostibus
          <lb/>sese intra muros continentibus; deinde cum plerique de Alfonsi equitatu
          <lb/>Troiam versus contenderent ut urbis situm specularentur, Caesar confestim
          <lb/>eductis copiis primum sub urbe in clivo constitit. Quod ubi Alfonsus
          <lb/>agnovit revocatis propere qui frumentatum ierant, omnem exercitum in
          <lb/>acies novem dividit peditatuque in medium collato laevo cornu Johannem
          <pb n="274"/>
          <lb/>Vintimillium praeficit: ipse dextrum regebat.</p>
        <p n="26"><lb/>26. Principio antecursores ac levis armaturae homines qui ad certamen
          <lb/>hostes illicerent praemittit. Erat Victoris, quem supra memoravi, consilium
          <lb/>non decertare omnibus copiis, sed ut in clivo stantes non paterentur
          <lb/>hostem ad urbem succedere. Coeterum Catus, unus e ductoribus, et alii
          <lb/>quidam dimicandi avidi, consilium immutari coegerunt.</p><p n="27"> 27. Hi enim simul
          <lb/>ac regios propius accedere conspexere, ad angustias quasdam clivo propinquas
          <lb/>illico progressi sunt ut hos ascensu prohiberent. Quibus repulsis
          <lb/>instante atque adhortante rege clivum transcenderunt. Nonnulli hostium
          <lb/>effuso cursu in medias acies regiorum invecti redeundi facultate adempta
          <lb/>intercepti sunt. Cumque Caesar hostes circumveniri posse arbitraretur,
          <lb/>quod eorum cornua angustiora erant, equitatum quem in laevo cornu
          <lb/>statuerat, dextrum Alfonsi cornu, quod eam partem infirmiorem existimabat,
          <lb/>circumire et a latere ferire iubet: ipse dextrum cornu invadit et iam
          <lb/>ab ea parte variante fortuna regios premere atque urgere coeperat.</p>
        <p n="28"><lb/>28. Quod postquam Alfonsus animadvertit confestim adversus clivum
          <lb/>cum dextra ala et peditatus robore contendit, eo videlicet consilio
          <lb/>ut hostes ab urbe excluderet: quo facto et proelium quod iam ab ea parte
          <lb/>profligari coeperat restitutum est et hostes, uti Alfonsus cogitaverat, veriti
          <lb/>ne reditu intercluderentur sensim cedendo terga verterunt.</p><p n="29"> 29. Fugientes
          <lb/>consectati regii, plerisque captis, sub urbis moenia praecipites egere. Hic
          <lb/>Franciscus Severinus, vir acer, veritus ne una cum civibus qui armati auxilio
          <lb/>suis in pugnam exierant hostes in urbem irrumperent, cum eius cohorte
          <lb/>tandiu hostium impetum sustinuit, donec oppidani sese in oppidum
          <lb/>receperunt. Quos ubi urbem ingressos vidit calcaribus equo subditis non
          <lb/>modicae latitudinis fossa strenuo saltu transmissa in oppidum se recepit.</p>
        <p n="30"><lb/>30. Insequenti hostes Alfonso quidam de equitatu hostium infesto telo
          <lb/>sub urbem occurrit quaerentique quisnam esset, nam paludamento insigni
          <lb/>praeter caeteros utebatur, cum regem se esse respondisset, perspecta regis
          <lb/>fiducia adeo conterritus est ut telo quo eum periturus venerat abiecto,
          <lb/>sese ad eius pedes proiecerit atque ei ultro dediderit.</p><p n="31"> 31. Multi hostium
          <lb/>quod clausis portis non recipiebantur metu instantium tergo regiorum
            <pb n="276"/>
          <lb/>non prius finem fugiendi fecere quam Luceriam pervenerunt. Sunt etiam
          <lb/>qui pro miraculo referant strenuum quendam equitem, nomen obscurum
          <lb/>est, cum hostem in oppidum fugientem insequeretur, per patentem urbis
          <lb/>portam concitato equo invectum, per adversam portam stupentibus cunctis
          <lb/>incolumem evasisse.</p><p n="32"> 32. Ad duas horas acerrime decertatum est; post
          <lb/>haec Alfonsus signo receptui dato Ursariam in castra copias reduxit, exinde
          <lb/>Vicarum movit. Octo milia passuum is locus abest a Troia primoque
          <lb/>impetu vallo eruto fossam transgressi milites, alii muros missilibus oppugnare,
          <lb/>alii scalas applicare aggressi. Oppidani quanquam repentino regis
          <lb/>adventu perculsi, nihilo tamen segnius armati subito in muris apparuere
          <lb/>ac transilire conantes lapidibus repellabant.</p><p n="33"> 33. Cum autem regii acrius
          <lb/>instarent nec a muro repelli possent, complura apum alvearia, quae forte
          <lb/>paulo ante ex agris metu hostium intra castellum congesserant, in muros
          <lb/>arrepta in hostes devoluerunt. Quorum fragore irritatae apes cum circumvolarent
          <lb/>non solum os atque oculos oppugnantium incessebant, verum
          <lb/>etiam sese armis et interioribus tunicis inserentes, hos maiore quadam
          <lb/>molestia et malo afficiebant.</p>
        <p n="34"><lb/>34. Perturbatis rei novitate qui ab ea parte rem gerebant militibus
          <lb/>eorumque plerisque retro cedentibus, Lodovicus Podius, quem vulgo
          <lb/>Putium appellabant, maiore quam pro corporis statura animo ac viribus
          <lb/>unus e regiis purpuratis, quamvis superne omni missilium genere peteretur,
          <lb/>fortiter tamen substitit nec quem ceperat locum deseruit donec
          <lb/>maiore hostium concursu in eam partem facto in fossam reiectus est. Nec
          <lb/>ob id tamen proelio abstitit, sed rursum ac saepius eundem locum unde
          <lb/>deiectus fuerat occupavit.</p><p n="35"> 35. Erat vero is locus adeo proclivis ut in eo
          <lb/>vestigium haud satis firmari sistique posset, itaque ab iis qui circumstabant
          <lb/>hastis sese subrigi ac sustentari iussit atque ita eorum adminiculo suffultus,
          <lb/>nunc hasta nunc gladio, propugnatores petebat. Coeterum dum pertinaciter
          <lb/>pugnat vulnus sub dextrum oculum mucrone ictus accepit ac ne
          <lb/>sic quoque saucius pugnare desiit.</p><p n="36"> 36. Interim haud procul inde vectibus
          <lb/>subrutus murus, cum ante expectatum cecidisset, nonnullos regiorum qui
          <lb/>avidius subierant oppressit. Tum per muri stragem irruptione facta, cum
          <lb/>tamen et ruinis innixi oppidani fortiter resisterent, castellum captum praedaque
          <pb n="278"/>
          <lb/>militi permissa; feminarum decus regio iussu pro consuetudine eius
          <lb/>servatum, dato negotio quibusdam senioribus uti eas in sacram aedem
          <lb/>compulsas ab iniuria militum defenderent. Vicarensium calamitate cognita,
          <lb/>aliquot castella finitima metu perculsa absque vi legatos de deditione ad
          <lb/>Alfonsum misere eaque ab ipso perbenigne in fidem recepta.</p>
        <p n="37"><lb/>37. Per idem ferme tempus Remundus Caudola, Antonii patruus, qui
          <lb/>et ipse post reconciliatum Alfonso Antonium Renati partes deseruerat, ad
          <lb/>Alfonsum cum aliquanto equitatu veniebat et cum eo Josias ac Ricius.</p><p n="38"> 38.
          <lb/>Quos cum Franciscus Fortia copias cogere audisset, Alexandrum fratrem
          <lb/>cum magno equitum numero e Piceno, qui hos distineret et, si qua occasio
          <lb/>rei bene gerendae se offerret, adoriretur, iis obviam misit eosque sub
          <lb/>urbem Thetim incautos nactus levi certamine fudit ac fugavit, capto Remundo
          <lb/>atque aliis compluribus equitibus; Josias ac Ricius, inter tumultum
          <lb/>elapsi, sibi salutem fuga quaesierunt.</p><p n="39"> 39. Antonius Remundi captivitate
          <lb/>comperta confestim animo immutari coepit, sive quod Alexandrum Fortiam,
          <lb/>qui in propinquo cum copiis aderat, timeret, sive alia ratio subesset,
          <lb/>ac ne quid eum nova consilia agitantem retineret, causatus quod mater
          <lb/>aegra filii desiderio conficeretur, ab Alfonso petere contendit uti illum per
          <lb/>aliquot dies reverti ad suos pateretur.</p><p n="40"> 40. Alfonsus, etsi intelligebat quo
          <lb/>animo filium posceret, tamen cogitans Antonii magis interesse quam sua
          <lb/>ipsius amicitiam sequi, eius postulatis haudquaquam refragari statuit moxque
          <lb/>adolescentulum ad se remitti permisit. Cumque in Pelignos proficisci
          <lb/>decrevisset, ut labantes populorum animos Alexandri Fortiae adventu
          <lb/>confirmaret, postquam eius profectionem gravem ac suspectam Antonio
          <lb/>fore cognovit, ne quid ei occasionis ad rebellandum daret, converso itinere
          <lb/>in Campanum rediit.</p>
        <p n="41"><lb/>41. Deinde certior factus Eugenii pontificis copias, quis praeerat
          <lb/>Iohannes cardinalis tarentinus, adversus Francis cum Aquinianum ad
          <lb/>Strangulagallum, id ei oppido est nomen, profectas esse, Renato per id
          <lb/>tempus quiescente ob copiarum paucitatem, maximis eo itineribus confestim
          <lb/>contendit, ut hominem sibi amicum, cuius fidem et constantiam in
          <lb/>omni bello expertus fuerat, periculo levaret primoque eius adventu summotis
          <lb/>hostibus obsidionem irritam fecit.</p><p n="42"> 42. Protinus ad Pontem Corvum
          <lb/>retro flexit quod cum propter loci naturam et praesidium absque tormentis
          <lb/>expugnare se posse diffideret, motis inde castris, castella quaedam finitima
          <pb n="280"/>
          <lb/>expugnavit. Cumque ad castellum quod Rupem Gulielmam vocant
          <lb/>duceret, vicos qui circa ipsum castellum erant vi cepit.</p><p n="43"> 43. Ipsum vero
          <lb/>castellum loci natura vi capi prohibebat: est enim situm in altissimi montis
          <lb/>cacumine undique abrupto et ab una tantum parte pervio eodemque aditu
          <lb/>difficillimo; coeterum vicorum expugnatio et famis impendentis metus incolas
          <lb/>ad deditionem compulit.</p><p n="44"> 44. Rebus ubique prospere gestis Alfonsus,
          <lb/>quod in iis locis nihil aliud geri per id anni tempus posse intelligebat, Capuam
          <lb/>reversus est. Post haec animo reputans omnem Campanum agrum,
          <lb/>praeter Puteolos, in eius potestatem fortunae benignitate redactum esse et
          <lb/>astra, quocunque iret, coeptis favere, de Neapoli rursus obsidenda consilium
          <lb/>cepit, praesertim cum Renato exiguus equitatus, ut ante dixi, foret.</p>
        <p n="45"><lb/>45. Atque inter apparatum rerum, Capreas, oppidum in insula eiusdem
          <lb/>nominis situm, oppidanorum quibusdam tradentibus cepit: quo capto
          <lb/>reliqua insula missis eo triremibus quas tum habebat absque certamine
          <lb/>potitus est.</p><p n="46"> 46. Ad hanc insulam cum forte rostrata quaedam, qua pecunia
          <lb/>ex Gallia Renato afferebatur, paulo post appulisset, facti nescia, comprehensa
          <lb/>atque direpta est omnia iam Alfonsi felicitati permittente fortuna.
          <lb/>Protinusque Neapolim cum exercitu profectus, ad castra vetera consedit:
          <lb/>is enim locus visus est castris maxime idoneus, tum propter pabuli et
          <lb/>aquarum copiam, tum quod in collem clementer assurgens facile muniri
          <lb/>poterat.</p><p n="47"> 47. Hunc a septentrione atque a meridie eminentem simplici vallo
          <lb/>ac fossa, ab oriente, quod ea pars plana et ob id minus tuta videbatur,
          <lb/>duplici fossa ac vallo crebrisque turribus in castelli modum communivit,
          <lb/>magno tormentorum numero idoneis quibusque locis imposito.</p><p n="48"> 48. His
          <lb/>munimentis perfectis Ferdinando filio, admodum puero, recens cum navibus
          <lb/>e Catelonia ad se profecto, magna iam tum atque praeclara indole,
          <lb/>quem Eximino Corellae regendum dederat, cum parte copiarum in castris
          <lb/>relicto, ipse Puteolos cum reliquo exercitu profectus est.</p><p n="49"> 49. Prius enim
          <lb/>id oppidum sibi expugnandum videbatur, ne quid omnino circa urbem
          <lb/>Neapolim relinqueretur, quod obsessorum spem aliquo modo aleret castrisque
          <lb/>prope oppidum positis, rostratas accersiit quae mari commeatus
          <pb n="282"/>
          <lb/>importari non sinerent tormentisque eodem convectis infestare oppidanos
          <lb/>coepit.</p><p n="50"> 50. Hi vero naturali situ freti, quandiu iis copia fuit rei frumentariae,
          <lb/>obsidionem fortiter tulere, nec ullis terroribus iniectis ad deditionem compelli
          <lb/>potuerunt. Postquam vero res frumentaria deesse coepit subsidiique
          <lb/>desperatio animos subiit, missis qui cum rege de deditione agerent iisque
          <lb/>quae postulabant impetratis, confestim Alfonso portas aperuerunt.</p>
        <p n="51"><lb/>51.	Inde ad oppidum Turrim motis castris, oppidanos perculsos, quod
          <lb/>omnia ad Alfonsum deferri videbant, ad deditionem sine certamine coegit.
          <lb/>Toto agro Neapoli circumiecto in potestatem redacto, Alfonsus Neapolim
          <lb/>haud cunctanter ducit transmissaque montana arce in monte opposito
          <lb/>arci regiae, ubi inerat modica planities, ad mille passus castra ponit ipsumque
          <lb/>collem occupat qui maritimae arci imminebat. His duobus castellis, altero
          <lb/>in quo Ferdinandus consederat, altero sub urbem, excitatis validoque
          <lb/>praesidio firmatis, Neapolitanam urbem obsideri arctius coepit.</p>
        <p n="52"><lb/>52.	Renatus praeter urbanas copias, quae exiguae erant, ad quadringentos
          <lb/>sagittarios habebat quos Genuenses duce Arunte Cibonio, viro forti,
          <lb/>ad eum navibus miserant.</p>
        <p n="53"><lb/>53.	His navibus advecta et non exigua frumenti vis famis metum in
          <lb/>aliquot dies sustulit. Nam Genuenses eum regno pelli imperiumque ad
          <lb/>Alfonsum deferri aegre ferebant et ob id illum enixe, quod poterant,
          <lb/>adiuvabant.</p><p n="54"> 54. Aedificarat Renatus adversus arcem maritimam castellum
          <lb/>in eius collis fastigio in quo Alfonsus castra fecerat idque adhuc in eius
          <lb/>potestate erat, quod cum Alfonsus in primis tollendum censeret, eo confestim
          <lb/>copias admovit.</p><p n="55"> 55. Custodes, tum levi loci munimento diffisi, tum
          <lb/>annonae inopia adacti, quarto die deditionem fecerunt: iam enim Neapoli
          <lb/>parva admodum copia frumenti reliqua erat.</p><p n="56"> 56. Postridie vero eius diei
          <lb/>quo id castellum in deditionem venit, forte duae ingentes Genuensium
          <lb/>onerariae, frumento et caetero commeatu onustae, Neapolim appulerunt.
          <lb/>Quarum adventu in aliquod tempus recreati, Neapolitani aliquanto fortius
          <lb/>obsidionem pertulerunt. Id vero castellum Alfonsus latiori muro ac fossa
          <lb/>continuo circundatum valido praesidio firmavit.</p><p n="57"> 57. Levia dein quotidie
          <lb/>certamina, utpote ex propinquo, ex utrisque castris vario eventu conserebantur.
          <lb/>Procedente vero in dies obsidione fames, omnium malorum obsessis
          <pb n="284"/>
          <lb/>gravissimum, iam enim prope consumptum erat quicquid frumenti
          <lb/>naves convexerant, urgere Neapolitanos coepit ingentique pretio tritici tumulus
          <lb/>comparabatur.</p><p n="58"> 58. Neque enim ulla pars in omni regno relicta erat
          <lb/>unde quicquam ad se frumenti aut ullum genus commeatuum deportari
          <lb/>posset: clauso omni terra marique aditu, haec tantum ex Gallia petebantur
          <lb/>eaque difficulter cum ingentibus Genuensium onerariis, et immenso
          <lb/>praeterea pretio, comparabantur.</p><p n="59"> 59. Qua necessitate coacta urbana multitudo
          <lb/>frequens urbe excedebat pluresque discessissent ni hos pro hostibus
          <lb/>haberi et capi Alfonsus iussisset, quod videlicet ab illo hac ratione est
          <lb/>factum, quod quo plures ex urbe abire contingebat, hoc diutius reliqui
          <lb/>obsidionem tolerare poterant. Fuere autem qui in publico consilio, tantum
          <lb/>licentiae dabat fames, Renato suaderent legatos ad Alfonsum mitti qui de
          <lb/>tolerabili aliqua pace agerent.</p><p n="60"> 60. In hoc rerum statu decrevit Alfonsus
          <lb/>Vicum oppidum petere quod, in Minervae promontorio situm, a Renato
          <lb/>tenebatur eoque cum rostratis profectus, oppidanos intra paucos dies subsidii
          <lb/>spe abiecta ad deditionem compulit; deinde Massam progressus id
          <lb/>quoque oppidum dedentibus sese oppidanis cepit. Post haec Surrentum
          <lb/>adiit, quod cum ad deditionem nullis terroribus aut minis compelli posset,
          <lb/>late populato agro Puteolos rediit.</p>
        <p n="61"><lb/>61. Haud multo post nuntiatum est Alfonso oppidum quod Sanctum
          <lb/>Germanum vocant a Ricio occupatum. Erat hic Ricius obscuris ortus
          <lb/>parentibus, homo levissimus, modo harum modo illarum partium: hic ex
          <lb/>milite gregario ductor factus, magna latronum manu comparata, aliquot
          <lb/>Romani pontificatus oppida armis oppresserat.</p><p n="62"> 62. Is vero quo facilius
          <lb/>Alfonsum falleret, se ei amicum ea tempestate simulabat: subornatus a
          <lb/>romanae arcis praefecto, ad Tiberim sitae, quicum affinitatem contraxerat,
          <lb/>per dolum id oppidum cepit. Erant in eo oppido complures qui eius regionis
          <lb/>principatum ad Eugenium pontificem trahi cupiebant.</p><p n="63"> 63. Oppido
          <lb/>tum praeerat Arnaldus Santius qui arcis regiae praefectus fuerat: hic, ut
          <lb/>primum Ricium per oppidum iter facere constituisse accepit, id illico ad
          <lb/>regem scribit simul quid se agere velit percontatur.</p><p n="64"> 64. Fecerat quidem ea
          <lb/>affinitas quam dixi nonnihil suspectum Alfonso Ricium, itaque primum
          <lb/>Arnaldo mandat ut illi transeunti, si absque periculo id possit, manus
          <lb/>iniiciat, mox, cum vulgatum esset eum ad se ire cum copiis, sic enim
          <pb n="286"/>
          <lb/>Ricius regi scripserat, simulans velle se sub eo stipendia facere, mutato
          <lb/>consilio iubet, ni Ricius novi quicquam moliatur, uti eum incolumem
          <lb/>transire patiatur, quod scierit eum ad se proficisci statuisse; sed, quod fieri
          <lb/>possit, operam det ne quid ab illo per negligentiam detrimenti capiatur.</p>
        <p n="65"><lb/>65. Quibus litteris acceptis, Arnaldus, plerosque factionis regiae seorsum
          <lb/>allocutus, in tempore secum adesse iubet, nam peditatum quo resistere
          <lb/>Ricii conatibus posset non habebat.</p><p n="66"> 66. Profectus ad oppidum Ricius cum
          <lb/>paucis primum, ne suspicionem multitudo pareret, per patentem portam
          <lb/>ingressus est tractoque de industria cum portae custodibus sermone,
          <lb/>substitit donec qui sequebantur affuere: quem simul atque Arnaldus prospexit,
          <lb/>obviam cum paucis ad portam progressus, illum venientem in forum
          <lb/>deducit.</p><p n="67"> 67. Tum adversae factionis homines, eius consilii conscii, ad
          <lb/>eum frequentes convenere, quorum studio cognito ad quendam ex iis coniurationis
          <lb/>principem conversus et num omnia parata forent percontatus,
          <lb/>ut parata audivit, illico Arnaldum comprehendi atque in custodiam tradi
          <lb/>iussit; simul excursione per oppidum facta et adversa factione perterrita
          <lb/>oppido sine certamine potitus est.</p><p n="68"> 68. Inde ad arcem Janulam, sic enim
          <lb/>appellant, oppugnandam profectus, Arnaldum vinctum eodem perducit,
          <lb/>si forte posset fraternae mortis terrore iniecto Martinum, arcis ipsius
          <lb/>praefectum, ad deditionem adigere, sed cum ille pertinaciter affirmaret
          <lb/>non passurum se ulla privata calamitate arcem in cuiuspiam praeterquam
          <lb/>in regis sui potestatem pervenire, oppugnare arcem aggreditur.</p><p n="69"> 69. Quae
          <lb/>cum acriter oppugnaretur aliquot iam de praesidio vulneratis, Palermus ille
          <lb/>centurio, quem amisso Carpenono in hanc arcem in custodiam traditum
          <lb/>supra demonstravi a praefecto arcis, uti solveretur et communi periculo
          <lb/>succurrere permitteretur, requirit.</p><p n="70"> 70. Quo impetrato illico murum conscendit
          <lb/>hostesque iam scalas admovere conantes tanta lapidum vi obruit
          <lb/>ut nemo amplius arcem subire auderet: erat enim ut ingenti corpore ita
          <lb/>et ingentibus viribus. Quo facto et eius in Alfonsum fidem testatus est
          <lb/>et pristinae virtutis fama recuperata, dignus est habitus cui rex et veniam
          <lb/>errati dederit et in ampliorem ordinem evexerit.</p>
        <p n="71"><lb/>71. Postquam Alfonso renuntiatum est Ricium eo oppido potitum,
          <lb/>omnem eius recuperandi spem in una celeritate positam arbitratus, nihil
          <lb/>sibi ad festinationem reliquum fecit citatoque equo paucis qui tum forte
          <lb/>cum eo erant sequentibus, nam is tum forte venatum ierat, ne noctu
            <pb n="288"/>
          <lb/>quidem intermisso itinere Theanum advolat, caeteris proposito edicto se
          <lb/>absque mora sequi iussis alteroque die mane, plus LX milibus confectis
          <lb/>ad oppidum pervenit.</p><p n="72"> 72. Ea vero celeritas Ricium in primis consternavit,
          <lb/>neque enim regem tam cito affuturum crediderat: existimabat illum,
          <lb/>priusquam moveret, cogendis copiis tempus consumpturum sibique interea
          <lb/>expugnandae arcis facultatem fore.</p><p n="73"> 73. Castris ante oppidum positis
          <lb/>Alfonsus, antequam vim experiretur donec copiae eius convenirent, ad
          <lb/>Ricium misit qui hortaretur uti ab incoepto absisteret oppidoque cederet:
          <lb/>quod si faceret errori se eius parsurum.</p><p n="74"> 74. Qui cum in proposito perstaret,
          <lb/>ut primum copiis se satis instructum putavit, namque ad se continuae
          <lb/>pedites atque equites e diversis locis confluebant, statuit Alfonsus
          <lb/>oppidum totis viribus oppugnare ne oppidum tam opportune situm et
          <lb/>Neapolitani regni firmissimum claustrum in inimicorum potestatem deveniret.</p>
        <p n="75"><lb/>75. Cumque naturam regionis diligentius intueretur, animadvertit
          <lb/>montem quem Ricius insederat facile circumiri ac desuper hostem opportune
          <lb/>peti posse. Itaque Mendotiam, Hispanum impigrum virum, cum
          <lb/>peditibus ducentis trans montem clam hostibus continuo ire praecipit
          <lb/>et, si qui occurrant, se e Ricii peditatu esse simulare.</p><p n="76"> 76. Id oppidum ad
          <lb/>montis Cassinatis quem dixi radices situm est idque exiguus amnis praeterfluit.
          <lb/>Arx ab oppido aliquantum distat eminenti loco sita: supra arcem,
          <lb/>ad mille ferme passus, templum est de quo dixi, opibus, vetustate, religione,
          <lb/>praecipue sacro Benedicti corpore percelebre, castelli cuiusdam instar
          <lb/>duplici muro circundatum. Per cuius templi exteriorem murum, nam et
          <lb/>is quoque ab hostibus custodiebatur, Mendotias cum sociis transitum
          <lb/>faciens, simulato Ricii peditatu, nam et alios expectabat, custodes fefellit.</p>
        <p n="77"><lb/>77. Ricius cognito regis de oppugnatione consilio ex oppido prodit, ubi se
          <lb/>haud satis tutum existimabat, dispositis per muros partim ex suis partim
          <lb/>ex oppidanis qui resisterent eosque tumulos qui regiis castris imminebant
          <lb/>insidet, quos tamen prius occupatos praesidiis firmaverat.</p><p n="78"> 78. Alfonsus
          <lb/>interea copias instruxerat nihilque aliud oppugnationem differebat quam
          <lb/>eorum qui circummissi erant adventus. Iamque ab omni parte Ricius sibi
          <pb n="290"/>
          <lb/>satis prospexisse videbatur, cum illi extemplo supra caput, veluti procella
          <lb/>quaedam, Mendotias apparuit.</p><p n="79"> 79. Namque ii qui pro templo stabant, opinati
          <lb/>hunc esse reliquum Ricii peditatum, ut dixi, eum cum suis ad Ricium
          <lb/>descendere permiserunt; Ricius quoque Mendotiam Riciotum esse quem
          <lb/>praestolabatur suspicatus parumper substitit, sed mox fraude cognita
          <lb/>advenienti Mendotiae sese obiecit.</p><p n="80"> 80. Quod ut Alfonsus animadvertit
          <lb/>omnes suos quos in armis, ut diximus, paratos atque instructos tenuerat,
          <lb/>partim in hostem niti partim oppidum adoriri, imperat; at Ricius, ancipiti
          <lb/>malo circumventus, sese confestim in fugam coniicit viaque per medios
          <lb/>hostes ferro facta amissis quam pluribus destitutoque oppido, primo in
          <lb/>templum, mox per devios saltus in oppida eius quae propinqua erant,
          <lb/>evasit.</p>
        <p n="81"><lb/>81. Quo fugato Alfonsus confestim oppidum absque certamine recepit
          <lb/>ibique Arnaldi fratre cum valido praesidio relicto ipse Capuam reversus
          <lb/>est. In quo profecto nescias virtus ne magis an celeritas eius laudanda
          <lb/>sit.</p><p n="82"> 82. Neapolis interea arctissime obsidebatur nec re frumentaria modo,
          <lb/>verum etiam aqua, reciso extra urbem aquaeductu, oppidani laborabant.
          <lb/>Quocirca ingens tristitia oppidanorum animos ceperat.</p><p n="83"> 83. Angebantur
          <lb/>res adeo mutatas esse ut qui prius, Eugenii pontificis et Iacobi Caudolae
          <lb/>auxiliis instructi, sibi pares Alfonsi viribus videbantur, nunc iis orbati
          <lb/>subsidiis eum ante portas binis castris positis victorem viderent, quem,
          <lb/>navali proelio superatum et captum, nunquam amplius id regnum petiturum
          <lb/>putarant. Esse illi Siciliam commeatus ac caetera bello necessaria
          <lb/>suppeditantem; esse illi Sardiniam, Baleares insulas, Cateloniam atque
          <lb/>Aragoniam, regna amplissima, unde pecuniam ac milites in bellum consequi
          <lb/>posset. Angebantur quoque vehementius frumenti ac pecuniae inopia
          <lb/>non aerario modo, verum etiam privatorum civium facultatibus diuturno
          <lb/>bello exhaustis.</p>
        <p n="84"><lb/>84. Duplex modo spes supererat, sed altera altera infirmior: una in
          <lb/>Genuensibus a quibus, etsi se libenti animo adiuvari sciebant, tamen gravari
          <lb/>illos tantis ac tam crebris sumptibus existimabant, altera in Francisco
          <lb/>Fortia et Antonio Caudola, sed alterius cunctationem videbant alteri non
          <lb/>satis credebant, omnia tamen tentanda, priusquam ad ultimam famem devenirent,
          <lb/>vociferabantur.</p><p n="85"> 85. Quorum vocibus permotus, ut par erat, Renatus
          <pb n="292"/>
          <lb/>ad Genuenses, ad Antonium Caudolam, qui cum eo post receptum
          <lb/>filium in gratiam redierat, et ad Franciscum Fordam in Picenum frequentes
          <lb/>nuntios dimittebat qui docerent, quo angustiarum res eius redactae
          <lb/>forent, binis circa urbem castris hostium positis et ut cum copiis celeriter
          <lb/>advolarent si eius statum salvum cuperent hortarentur.</p>
        <p n="86"><lb/>86. Coeterum hae spes omnes vanae atque irritae evasere: nam et inter
          <lb/>Genuenses, cum iam decreta classis esset pecuniaque in stipendium imperata,
          <lb/>de praefectura inter Iohannem Fregosum, Thomae fratrem qui per
          <lb/>id temporis Genuensis urbis principatum obtinebat, et Iohannem Antonium
          <lb/>Fliscum, nobilitatis principem, orta contentio ne classis perficeretur
          <lb/>impedimento fuit et a Francisco atque Antonio aut nulla aut sera auxilia
          <lb/>venere.</p>
        <p n="87"><lb/>87. Cum hic esset rerum status nec speraret Alfonsus Neapolim aliter
          <lb/>quam fame aut proditione capi posse, aperuit ei fortuna inopinatam
          <lb/>quandam ad victoriam viam: namque Anellus, faber quidam caementarius
          <lb/>quem fames Neapolim exire compulerat, ad eum profectus docuit eam
          <lb/>urbem parvo militum periculo, si rei praemium esset, capi posse atque
          <lb/>in id eius operam ac studium est pollicitus.</p><p n="88"> 88. Hunc rex collaudatum et
          <lb/>maioribus quam eius fortuna caperet promissis oneratum, de ratione rei
          <lb/>agendae percontatus omnibus quibus opus erat celeriter praeparatis, ad
          <lb/>ducentos viros fortes deligit qui cum Anello ac fratre nocte aquaeductum
          <lb/>ingrediantur et in iis Mazeum Januarium ac Diomedem Caraffam et alios
          <lb/>quosdam Neapolitanos, qui patria exules multos annos eum secuti fuerant,
          <lb/>quibus urbis loca nota erant omnesque paratos in armis esse iubet
          <lb/>causamque supprimit.</p>
        <p n="89"><lb/>89. Sub mediam noctem cum vocati omnes convenissent, ducibus rem
          <lb/>aperit hortaturque ut intrepido animo rem aggrediantur quae sit ingentem
          <lb/>iis utilitatem et decus allatura. Quove uno atque eodem tempore et ipsi
          <lb/>moenia occupare et ipse cum copiis adesse possit mandat ut, cum e puteo
          <lb/>in demonstratam domum emerserint, id sibi per eos qui adhuc in aquaeductu
          <lb/>fuerint significari confestim curent, re a primis ad novissimos perlata.</p>
        <p n="90"><lb/>90. Erat autem ingressus in aquaeductum per puteum alterum extra
          <lb/>urbem ad lapidis iactum in horto quodam positum, in quem per funem
          <lb/>septem et viginti cubitorum dimitti oportebat datoque uni ex iis negotio
          <lb/>ut, cum primum sciret eos e puteo intra tectum evasisse, ad se referret
          <pb n="294"/>
          <lb/>scalisque et vectibus traditis eos dimisit.</p>
        <p n="91"><lb/>91. Adiecit praeterea uti quarta noctis vigilia, postquam e puteo emersissent,
          <lb/>facto impetu moenia aggrederentur oppressisque illico custodibus
          <lb/>turrim vicinam occuparent. Sociis vero uti imperata facerent ducesve
          <lb/>sequerentur praecepit. Cum his mandatis profecti leviter armati, ducibus
          <lb/>Anello ac fratre, in puteum per quem descensus erat sese tacite per funem
          <lb/>demittunt accensaque intus funalia praeseferentes, cum per caecam testudinem
          <lb/>singuli progrederentur, ad foramen per quod aqua, ut dixi, in urbem
          <lb/>illabebatur absque labore perveniunt aggressique murum perfodere,
          <lb/>aliquanto plus temporis in eo excidendo quam Anellus putaverat, propter
          <lb/>eius crassitudinem, posuere eoque claustro perfosso ulterius progressi per
          <lb/>canalem, qui ab aquaeductu in puteum ferebatur, non absque difficultate
          <lb/>in ipsum puteum descendunt.</p><p n="92"> 92. Restabat secundus labor, ut scilicet e
          <lb/>puteo in domum evaderent: Anellus igitur et frater primi subiicientibus
          <lb/>humeros sociis, pedibus simul ac manibus per murum niti coeperunt donec
          <lb/>ad foramina quaedam, per quae erat in puteum descensus, paulo supra
          <lb/>hominis magnitudinem pervenere, ad quae statim appulsi ad summum
          <lb/>evaserunt.</p><p n="93"> 93. Forte autem pridie ante hunc diem Neapolitani magnam lapidum
          <lb/>congeriem, propter huiuscemodi suspicionem, ut in puteum inspicerent
          <lb/>ex operculo deiecerant, nec postea, sive oblivione sive negligentia,
          <lb/>lapides imposuerant: quod si esset factum, irrito haud dubie incoepto puteum
          <lb/>ingressos reverti oportebat. Eo igitur operculo facile ac sine strepitu
          <lb/>sublato, Anellus ac frater primi in domum exiliunt omnibusque exploratis,
          <lb/>ne quid insidiarum subesset, postquam neminem adesse cognoverunt,
          <lb/>per funiculum e puteo delatas secum scalas attrahunt quibus qui in puteo
          <lb/>erant scandere coeperunt.</p><p n="94"> 94. Difficilis erat, praesertim armato, ascensus
          <lb/>per navales scalas quae, cum ab imo vagae atque instabiles essent, nemo
          <lb/>erat qui subsistere auderet ne aut homines aut armorum casus periculum
          <lb/>afferret.</p><p n="95"> 95. Inter haec muliercula cuius ea domus erat, primum gravi odore
          <lb/>limi quem e puteo exhalabat, tum lumine inspecto exanimata, celeriter
          <lb/>accurrit iisque visis qui iam emerserant continuo exclamat fueratque haud
          <lb/>dubie proditura insidias ni, celeriter oppressa, vocem emittere inhibita esset:
          <lb/>filia quoque iam adulta matrem orare vehementius coepit ne fortunae
          <pb n="296"/>
          <lb/>adversaretur. Ad haec terrori immixtae preces magnaque silentii praemia
          <lb/>mulierem inter spem metumque dubiam placaverunt.</p>
        <p n="96"><lb/>96. Iam sol exortus erat cum vix quadraginta ex omni numero puteum
          <lb/>evaserant et qui ingressum nuntiare regi debuerat, sive negligentia sive
          <lb/>quod is metu erumpente luce a constituto loco discessisset, nihil regi significaverat,
          <lb/>qui rei eventum opperiens paratus cum copiis erat cumque
          <lb/>accepisset neminem suorum in muro apparere nihilque tumultus ex urbe
          <lb/>audiri, putavit omnes aut caesos esse aut metu exilire non ausos, itaque
          <lb/>propius urbem profectus, ab ea parte quae occupanda erat, ad muros
          <lb/>succedit.</p><p n="97"> 97. Id vero consilium ut primo discrimen ingressis attulit ita
          <lb/>victoriae causa ad postremum fuit: namque eius adventu cognito Renatus,
          <lb/>cum ea manu quam ad subitos casus paraverat, citato equo ad muros
          <lb/>contendit hostesque procul amovit; ingens vero pavor et consternatio hos
          <lb/>qui iam e puteo emerserant cepit, nec regredi in puteum neu se armorum
          <lb/>strepitus propinquis hostibus proderet, nec propter paucitatem erumpere
          <lb/>audebant, sed mortem taciti continuo expectabant.</p><p n="98"> 98. Alfonsus, ut vidit
          <lb/>nihil a suis intus misceri, desperatis rebus signo receptui dato castra versus
          <lb/>proficisci coepit. Quod postquam Renatus animadvertit, periculum omne
          <lb/>depulsum arbitratus, relictis custodibus et ipse in regiam concessit.</p><p n="99"> 99.
          <lb/>Forte quidam ad puteum, unde erat in aquaeductum ingressus, profectus
          <lb/>erat, rei ipsius nescius isque re cognita ad Alfonsum nuntiatum cucurrit
          <lb/>multos e puteo prodisse atque in domo tacitos ob metum latere. Eo
          <lb/>nuntio accepto celeriter praeverso equo urbem repetit atque ad moenia
          <lb/>succedit quo eorum animos acueret.</p>
        <p n="100"><lb/>100. Inter haec mulieris quam dixi filius a statione sua domum venit
          <lb/>pulsatisque foribus, cum nemo aperiret, insidias illico subesse suspicatus,
          <lb/>coepit infestius pulsare et niti fores perfringere. Mater et qui intus erant
          <lb/>exanimati quid agerent nesciebant: alii subito patefacta ianua petendum
          <lb/>atque interficiendum hominem, alii, ob matris ac sororis beneficium capiendum
          <lb/>modo, nec ulterius in eum saeviendum censebant.</p><p n="101"> 101. Quam
          <lb/>sententiam cum omnes probarent reseratis paulum foribus, cum niterentur
          <pb n="298"/>
          <lb/>manus iniicere, repente ut hostes vidit, trepidus refugit hostesque intra
          <lb/>urbem esse vociferans ad Renatum subito pervolat quaeque viderit refert.
          <lb/>At qui intus erant, ut insidias palam factas esse perspexere nec reditui
          <lb/>aut latebris locum dari, uno agmine repente e domo prosiliunt primoque
          <lb/>impetu moenia propinqua, uno tantum vigile ibi reperto, turrimque occupant:
          <lb/>nam caeteri custodes, tanquam eo die nihil discriminis restaret, in diversa
          <lb/>abierant.</p><p n="102"> 102. Renatus eo nuntio primum deinde tumultu excitatus,
          <lb/>ut adhuc erat armatus, ad moenia celeriter reversus, impetum in hostes
          <lb/>facit. Quibus visis Alfonsus ad muros cum copiis advolat quoque suis
          <lb/>animos adderet scalas admoveri imperat. Coeterum oppidani eam muri
          <lb/>partem facile tuebantur et, ne quis per scalas in captam turrim evaderet,
          <lb/>gravium saxorum deiectu obsistebant eosque qui turrim occuparant manubalistis
          <lb/>incessebant.</p><p n="103"> 103. Dum pugnatur obequitans moenia Alfonsus
          <lb/>animadvertit paulo supra eam partem quae oppugnabatur locum quendam
          <lb/>neglectum esse, namque eius custodes deserta statione ad propinquum
          <lb/>tumultum se contulerant, itaque scalas celeriter admoveri eumque
          <lb/>locum occupari imperat, sperans eo facto aut urbem inde capi aut certe
          <lb/>hostes ab oppugnatione eorum qui turrim occupaverant averti posse.</p>
        <p n="104"><lb/>104. Is vero locus hoc facilius occupari posse videbatur quod, in arcum
          <lb/>curvatus, a Renato et iis qui cum eo pugnabant conspici non poterat. Iam
          <lb/>vero ex iis qui turrim occupaverant, cum tormentis atque omni telorum
          <lb/>genere peterentur, partim graviter sauciati fuerant partim, ne in hostis
          <lb/>potestatem venirent, sese e muro praecipites dederant.</p><p n="105"> 105. Cumque unus
          <lb/>ex iis Iohannes Michael Calatovillus, eques Valentinus, desperata salute in
          <lb/>hostes delatus sese aliquandiu defendisset, a Renato confossus, mortem
          <lb/>honestam ac gloriosam obiit eratque Renatus eam turrim recepturus, nisi
          <lb/>a tergo subito atque improviso cum ingenti clamore et alacritate hostes
          <lb/>invecti terrorem intulissent.</p><p n="106"> 106. Potissima vero causa trepidationis fuit,
          <lb/>quod plerunque ludente fortuna in bello accidere consuevit, res utique
          <lb/>parvi momenti: nam equus quidam forte captus et insessus a Petro Martino
          <lb/>vel, ut aliis placet, Sancio Harilio Alfonsi milite, per moenia urbem
          <lb/>ingresso, in hostes invectus, opinionem praebuit captae et refractae portae
          <pb n="300"/>
          <lb/>proximae. Is vero equus Sarri Brancatii fuerat, prestantis equitis Renato
          <lb/>percari, qui, dum forte per ea loca excurrens in hostes incidisset, adempta
          <lb/>ei ob viae angustias fugiendi facultate captus fuerat.</p><p n="107"> 107. At Renatus primum
          <lb/>cohortatus qui aderant, in hostes fortiter invectus, eorum impetum
          <lb/>paulum repressit. Mox vero ut crescente hostium numero suos exterritos
          <lb/>animadvertit, nec posse impetum diutius sustineri, sensim referre pedem
          <lb/>coepit.</p><p n="108"> 108. Alfonsus interea ad Divi Ianuarii portam, quae erat aliquanto
          <lb/>remotior, quibusdam oppidanorum quos belli satietas ceperat suadentibus,
          <lb/>contendere partem suorum et appulsis scalis eam portam effringere
          <lb/>imperat. E quibus Lupus Ximenes, Remundus Buillus atque Eximenus
          <lb/>Corella, cuius potissimum opera in ea re rex usus fuerat, superatis moenibus
          <lb/>primi omnium urbem ingressi plerisque aliis ut intrarent animos dedere.</p>
        <p n="109"><lb/>109. Quae ut Renatus sensit cui potissimum parti aut loco succurreret
          <lb/>incertus, omni spe defendendae urbis abiecta, in proelio omnia expertus
          <lb/>victori concessit seque in arcem regiam cum paucis suorum recepit. Tum
          <lb/>et a fori boarii porta quae ad Castrummaris fert et ab aliis diversis muri
          <lb/>partibus irruptio in urbem facta omnibus stationes prae metu deserentibus
          <lb/>atque ad praedam discursum, a caedibus tamen temperatum, mox
          <lb/>vero ingresso rege et praedae quoque finis factus.</p>
        <p n="110"><lb/>110.	Postridie eius diei duae ingentes Genuensium onerariae, quibus
          <lb/>commeatus deferebantur, ignarae urbis captae supra portum apparuere
          <lb/>propiusque profectae, ut viderunt solitos laetitiae clamores a civibus non
          <lb/>edi, illico suspicati res immutatas esse, sub arcem concesserunt frumentoque
          <lb/>exposito vini et commeatum causa Surrentum, quae una civitas in
          <lb/>Renati fide permanserat, petiere atque octavo ferme die Neapolim reversae,
          <lb/>quam proxime potuere, sub arcem ancoras iecerunt ibique Renato
          <lb/>rogante permanserunt donec desperatis omnino ac perditis rebus, ipse
          <lb/>in Galliam abscedendi consilium cepit. Per hunc modum Alfonsus Neapoli,
          <lb/>urbe nobilissima ac vetustissima, anno demum ab initio belli uno et
          <lb/>vigesimo potitus est: in quo nescias profecto magis ne eius fortitudinem
          <lb/>an constantiam an clementiam caeterasque virtutis laudes an felicitatem
          <lb/>admirere.</p>
        <p n="111"><lb/>111.	Namque in aggrediendis rebus impiger, nec labore ullo defatigabatur
          <lb/>nec periculo cedebat ulli tantamque animi fiduciam in his agendis
          <lb/>praeseferebat ut saepe eius milites cum pluribus ipsi pauciores dimicare
          <lb/>non dubitaverint. In bello gerendo adeo constans ut eum nec calamitas
            <pb n="302"/>
          <lb/>ulla accepta, nec pecunia inopia, nec belli diuturnitas, nec commeatuum
          <lb/>penuria, nec hiemis magnitudo ab incepto revocaverit. In victoria adeo
          <lb/>clemens et moderatus ut de ea laude possit cum quovis antiquorum principum
          <lb/>decertare. Clementiae par facilitas ac liberalitas erat: famis, sitis,
          <lb/>frigoris calorisque inaudita patientia, ad quam sese per assiduos venandi
          <lb/>labores induraverat adiuncta erat. Ad haec litterarum amor, ipse enim
          <lb/>unicus rex litterarum cultor suae tempestatis fuit, et vini abstinentia accedebat,
          <lb/>quod aqua infusum vix eius saporem referebat. Has tantas regis
          <lb/>virtutes consilii magnitudo, rebus belli, pacis pariter, apta aequabat. Ita
          <lb/>porro felix fortunatusque ut perraris cladibus acceptis, ipse unus omnium
          <lb/>regum fortunam in potestate habuisse videatur. Sed haec alterius sint loci:
          <lb/>nunc ad rem gestam redeo.</p>
        <p n="112"><lb/>112. Ingressus urbem, Alfonsus tubicinibus paulo post per urbem dimissis
          <lb/>ut populationibus modus statueretur edixit ac plerisque civibus qui
          <lb/>ad sese supplices confugere bona iam a militibus occupata cum aedibus
          <lb/>libere restitui iussit. Nec post id temporis hostile quicquam in tota urbe
          <lb/>perpetrari permisit, quippe existimavit fortis et prestantis regis esse victis
          <lb/>ignoscere, sapientis integrae quam eversae civitati dominari malle: quo
          <lb/>quidem facto vel inimicorum animos sibi maxime placavit.</p><p n="113"> 113. Restabat
          <lb/>expugnandarum arcium labor: hae autem tres erant Capuana, Montana,
          <lb/>Regia, in quam se Renatus amissa urbe receperat haeque omnes, tum situ
          <lb/>tum valido praesidio, munitae erant. Coeterum rei frumentariae inopia
          <lb/>laborabant praesertim Montana et Capuana: itaque eas obsidere statuit et
          <lb/>in primis Capuanam, utpote infirmiorem et ipsius urbis aedificiis iunctam
          <lb/>vixque quartus ab obsidione intercesserat dies cum Iohannes Coxa, unus
          <lb/>ex iis qui in regiam cum Renato confugerant, a Renato petiit ut sibi liceret
          <lb/>cum Iohanne Caraffa de arcis ipsius deditione agere. Is enim Capuanae
          <lb/>arcis praefectus in ea uxorem ac liberos habebat, nec ignorabat arcem
          <lb/>ipsam, annonae inopia, defendi non posse.</p><p n="114"> 114. Cui Renatus, cum iam
          <lb/>arci subvenire non posset, ut saluti suorum consuleret permisit atque
          <lb/>ut paucorum quorundam dierum indutias peteret iussit: quas cum primo
          <lb/>Alfonsus abnueret, ne Renatus ea occasione novi quippiam in urbe
          <lb/>moliretur, mox mutato consilio missis Lupo Urreo ac Remundo Buillo
          <lb/>ad Mariae Coronatae Templum, quo et ipse Coxa convenerat, indutias
          <pb n="304"/>
          <lb/>concessit. Post haec Iohannes uxore ac liberis cum omni praesidio atque
          <lb/>eorum rebus eductis haud cunctanter arcem dedidit.</p>
        <p n="115"><lb/>115. Recepta arce Capuana totaque urbe in potestatem redacta, Alfonsus
          <lb/>uti omnes arma ponerent edixit. Haud multo post Renatus, cum pecuniam
          <lb/>non haberet unde arcem tueretur et amissam urbem recuperare se
          <lb/>posse diffideret summaque iam rerum omnium desperatio animo obversaretur,
          <lb/>abeundi consilium coepit, potissimum cum haud sciret an postea
          <lb/>navium potestatem, quibus se tuto mari committeret, esset habiturus.</p>
        <p n="116"><lb/>116. Cum igitur ita statuiisset Antonium Calvum, a quo grandi pecunia
          <lb/>adiutus fuerat, arci praefecit Montanae arcis custodia Mazario Gallo
          <lb/>commissa; deinde navem ingressus est, urbem quam amiserat cum gemitu
          <lb/>saepe respiciens ac fortunae iniquitatem incusans, Otino Caratiolo, Georgio
          <lb/>Alemanno ac Iohanne Coxa tam moesti discessus comitibus. Isque
          <lb/>secunda tempestate usus ad portum Pisanum, inde terrestri itinere Florentiam,
          <lb/>ad Eugenium pontificem quo amico utebatur, profectus est.</p><p n="117"> 117.
          <lb/>Post cuius discessum Alfonsus belli reliquias confestim persequi statuit.
          <lb/>Itaque cum accepisset Antonium Caudolam cum Iohanne Fortia, Francisci
          <lb/>fratre, copias contrahere, adversus eum proficisci instituit, debellatum
          <lb/>prorsus existimans si illos uno modo proelio vicisset: tenebat enim adhuc
          <lb/>Franciscus complura in Apulia oppida.</p><p n="118"> 118. Urbe igitur primum praesidio
          <lb/>firmata atque eius custodiae relictis Neapolitanis compluribus quorum
          <lb/>praecipuam erga se fidem in eo bello cognoverat, primum in prata quae
          <lb/>circa Capuam sunt profectus, mox convocatis maioribus copiis, postquam
          <lb/>se satis firmum atque instructum existimavit, inde ad Populi Fontem movit
          <lb/>ac postridie Iserniam, quae adhuc in partibus Antonii erat, petiit.</p><p n="119"> 119.
          <lb/>Cuius adventu conterriti oppidani admisso eius praesidio oppugnationem
          <lb/>non tulere, inde Carpenonum belli caput ducit ibique castra ponit. Quod
          <lb/>ubi Antonius accepit confestim cum omnibus copiis eo proficisci statuit
          <lb/>priusquam Iohannes Fortia, quem Franciscus frater in Picenum revocabat,
          <lb/>copias a se deduceret. Namque Franciscus cognita rerum Neapolitanarum
          <lb/>immutatione, de rebus suis sollicitus, retinendum fratrem suaque potius
          <lb/>defendenda quam aliena oppugnanda censebat.</p><p n="120"> 120. Inter haec Paulus
          <lb/>Sanglus, deserto Antonio, cum aliquanto equitatu ad Alfonsum in castra
          <lb/>transgressus, quantae hostium copiae essent docuit. Alfonsus eum collem
          <lb/>ante omnia occupandum putavit per quem Antonium iter facere oportere
          <pb n="306"/>
          <lb/>agnovit. Itaque confestim castra in eam partem transfert trecentisque
          <lb/>peditibus Saxanum, quod castellum in propinquo erat, missis eum collem
          <lb/>per quem ad Carpenonum iter erat valido peditatu firmavit.</p><p n="121"> 121. Quem ut
          <lb/>Antonius ab hostibus captum et insessum comperit, ad Pesculantianum,
          <lb/>ita id castellum incolae vocant, cum copiis substitit, qui locus a Carpenono
          <lb/>haud multum aberat. Carpenonum, oppidum in colle positum, despectum
          <lb/>undique proclivem habet, ab eo colle perexiguo intervallo alter
          <lb/>sese attollit mons pari ferme altitudine, per quem, ut ostendi, ad oppidum
          <lb/>iter erat: haud procul inde ab dextra situs est mons alius in quo Alfonsus
          <lb/>castra posuerat.</p><p n="122"> 122. Postridie Antonius, ut fiduciam ostenderet, copias
          <lb/>in aciem educit, quod ut Alfonsus animadvertit et ipse pro castris acies
          <lb/>instruxit, multis vero haud dimicandum censentibus quod maiores essent
          <lb/>hostibus copiae. Cum Iohannes Vintimillius rogatus sententiam diceret
          <lb/>si absente rege in se uno res esset, sese intrepide hostes aggressurum,
          <lb/>coeterum non audere se tale aliquid regi suadere quod in sui capitis salute
          <lb/>tot populorum salus contineretur, conversus ad eum Alfonsus: «Per me
          <lb/>igitur» inquit «tam memorabile facinus steterit: avertant id Superi a genere
          <lb/>nostro dedecus ut metu pugnam detractasse videamur». Simul his dictis
          <lb/>galeam induit aciesque producit.</p><p n="123"> 123. Exiguus amnis inter utraque castra
          <lb/>excurrebat isque cursus tarditate intra convallem pluribus locis stagnabat.
          <lb/>Hunc Antonius de industria expectabat si forte prior rex initium transeundi
          <lb/>faceret, quod is locus aliquantum acclivis trans flumen erat.</p><p n="124"> 124.
          <lb/>At Alfonsus paulum a castris cum paucis digressus, ut hostium ordinem
          <lb/>et loci situm diligentius specularetur, postquam cuncta cognovit reversus,
          <lb/>ut vidit hostes citra flumen illici non posse, confestim tres acies trans flumen
          <lb/>mittit, quis Petrus atque Alfonsus Cardona ac Guilielmus Remundus
          <lb/>Moncata, viri fortes, praeerant hique celeriter amne transmisso magno
          <lb/>impetu in hostes invecti insignem pugnam ediderunt.</p><p n="125"> 125. Sed cum plures
          <lb/>hostium acies his sese circunfudissent, nec viderentur diutius eorum vim
          <lb/>sustinere posse, quarta Alfonsi iussu successit acies quam Remundus Buillus
          <lb/>ducebat et item quinta, cuius princeps erat Lupus Urreus, vir praeter
          <lb/>bellicas artes eximiis naturae ac fortunae dotibus praeditus. Hos Alfonsus
          <lb/>paulo infra eum locum ubi pugnabatur circunducere acies atque hostium
          <pb n="308"/>
          <lb/>latera iubet invadere: quorum interventu eorum qui iam cessuri videbantur
          <lb/>confirmatis animis proelium redintegratum est.</p>
        <p n="126"><lb/>126. Inter haec pedites, quos ad Saxanum constitisse dixi, impedimenta
          <lb/>hostium aggressi praedam agebant. Quod cum Antonius animadverteret
          <lb/>confestim aciem unam iis subsidio mittit; tum Alfonsus cum reliquis
          <lb/>aciebus in hostes fertur militesque alios exhortando alios castigando in
          <lb/>pugnam accendit. In eo quoque proelii ardore Inici Ghevarae, viri acris
          <lb/>atque impigri, tum commilitones animando tum manu cum hostibus fortiter
          <lb/>rem gerendo, virtus spectata et laudata est. Pugnatum est aliquandiu
          <lb/>aequo marte nec incruento cum neutri cederent.</p><p n="127"> 127. Demum hostes
          <lb/>terga dant, quos regii consectati, direptis impedimentis, magnam eorum
          <lb/>partem, in quis Antonium inter primos dimicantem, ceperunt, reliqui copiarum
          <lb/>duces abiectis armis sibi salutem fuga quaesierunt. Castris captis
          <lb/>impedimentisque direptis, cum hostes nullum fugiendi finem facerent, Alfonsus
          <lb/>receptui cani iussit.</p><p n="128"> 128. Post haec cum clementia sua in captivos
          <lb/>uti statuisset, perducto ad se Antonio veniamque erroris postulanti non
          <lb/>modo ignovit verum etiam oppida, quae a patre accepta haereditario iure
          <lb/>possidebat, reliquit, caeteris captivis perhumaniter habitis: nec quicquam
          <lb/>ex Antonii supellectile, quae ingens erat, praeter unum christallinum calicem
          <lb/>cepit.</p><p n="129"> 129. Secundum hoc proelium Alfonsus per Pelignos ac Marsos,
          <lb/>gentem bellicosam, victricia arma circuntulit totamque eam regionem
          <lb/>brevi subegit, deinde in Apuliam se convertit ut belli reliquias conficeret:
          <lb/>nondum enim Apuli, qui Francisci Fortiae dominatu tenebantur, arma
          <lb/>posuerant castrisque primo ad Manfredoniam, oppidum ad mare situm,
          <lb/>motis, eam urbem, praeter arcem, oppidanorum quorundam opera statim
          <lb/>recepit. In ea Victor Rangonius, cum sese aliquot menses tenuisset, desperato
          <lb/>ad extremum auxilio, deditione facta rebus suis consuluit, Troia
          <lb/>interim et caeteris oppidis Francisci receptis.</p>
        <p n="130"><lb/>130. Dum haec aguntur Renatus, quem profectum ad Eugenium
          <lb/>dixeram, cum sese arcem regiam tueri posse diffideret, nam Montana ob
          <lb/>frumenti inopiam iam ante recepta per deditionem fuerat, quod ipsius
          <lb/>regiae tutela multo sumptu indigebat, nec absque Genuensium navibus
          <pb n="310"/>
          <lb/>frumento ac rebus necessariis provideri poterat, eius dedendae potestatem
          <lb/>Iohanni Coxae permisit. Ipse mari in Galliam rediit.</p><p n="131"> 131. In deditionis
          <lb/>vero conditionibus, cum esset postulatum ut Georgio Alemano, Otino
          <lb/>Caratiolo ipsique Iohanni et caeteris qui Renatum secuti essent ignosceretur,
          <lb/>in eo sese facilem et perhumanum Alfonsus exhibuit. Hoc tam gravi
          <lb/>et tam diuturno bello confecto omnique demum regno pacato Alfonsus
          <lb/>Beneventum concessit ibique conventum agere instituit.</p><p n="132"> 132. Quod postquam
          <lb/>vulgatum est Neapolitani cives regnique optimates honestius arbitrari
          <lb/>conventum apud Neapolim agi, quae esset regni totius caput ibique
          <lb/>regem honorificientius quam usquam alibi excipi posse, legatos ad eum
          <lb/>misere oratum uti apud se mallet conventum agi. Fuit ea legatio Alfonso
          <lb/>periocunda quod quam grata eius victoria Neapolitanis foret ex eo maxime
          <lb/>iudicabat: itaque ad Neapolim conventum edixit.</p>
        <p n="133"><lb/>133. Post haec, ex Benevento digressus, Neapolim ad Divi Antonii
          <lb/>templum sub urbem, ad quingentos ferme passus, concessit ibique moratus
          <lb/>est donec quae ad triumphi magnificentiam pertinebant parata essent.
          <lb/>Quibus compositis ad eam partem quae Salernum fert accessit.</p><p n="134"> 134. Neapolitani
          <lb/>primum indignum existimantes tam celebrem tot victoriis regem
          <lb/>portam urbis subire, quandam muri partem qua triumphans introiret
          <lb/>novo romanorum imperatorum more disiecere.</p><p n="135"> 135. Huc ductus est currus
          <lb/>inauratus quem vestes purpura atque auro distinctae longe illustrabant
          <lb/>et in eo sella curulis aeque exornata. Currui alligati erant quatuor eximii
          <lb/>candoris equi quos unus aeque albus praecedebat iique omnes fraenati
          <lb/>auro pictisque sericis instrati. A dextra laevaque currus incedebant bis
          <lb/>deni e nobilitate Neapolitana lecti viri, singula manibus hastilia gerentes
          <lb/>quibus illigatum velamen erat auro distinctum quod supra currum deferebatur.</p>
        <p n="136"><lb/>136. Alfonsus, ut regem decuit, antequam in currum tolleretur,
          <lb/>habendam rationem hominum de se benemeritorum, quorum opera fideli
          <lb/>ac forti in bello usus fuerat, arbitratus, hos pro meritis variis honoribus et
          <lb/>praemiis affecit; deinde currum inscendit regali, cultu ornatuque decorus
          <lb/>ac longe conspicuus. Lauream coronam, triumphantium veterum more,
          <lb/>quamvis amici suaderent, renuit id honoris Superis tantum tribuendum
          <lb/>inquiens. Circumstabat infinita hominum multitudo eius visendi studio,
            <pb n="312"/>
          <lb/>praesertim triumphi ex longa antiquitate repetiti spectaculo, vel ex longinquis
          <lb/>partibus profecta.</p><p n="137"> 137. Moveri deinde agmen coepit cuius ordo
          <lb/>huiusmodi fuit: primi omnium sacerdotes, divinum canem canentes altariaque
          <lb/>et sacra corpora gestantes, ibant; sequebatur e diversis ordinibus
          <lb/>ingens tum civium tum externorum numerus, proximi ibant complures,
          <lb/>partim Florentini partim Hispani, punico habitu hique varia spectacula
          <lb/>edentes, alii moralium alii sacrarum virtutum, cum titulis atque insignibus
          <lb/>ex quibus dignoscerentur; alii Caesaris et aliorum quorundam qui floruere
          <lb/>principum personam referebant regemque pro dignitate alloquentes ac
          <lb/>laudibus in coelum certatim extollentes, cum incredibili circumstantium
          <lb/>voluptate hunc pro se quisque ad virtutum opera, ad gloriae amorem, ad
          <lb/>divinae religionis cultum accendebant.</p>
        <p n="138"><lb/>138. Post hos aliquanto intervallo rex procedebat, tum habitus magnificentia
          <lb/>ac nitore admirabilis, tum rerum a se gestarum magnitudine
          <lb/>longe admirabilior atque illustrior. Currum pedibus sequebantur totius
          <lb/>regni reguli et optimates. Voluit enim quos vicerat hos triumphi sui participes
          <lb/>efficere, non de iis, veteri romanorum more, triumphare: nulli ante
          <lb/>currum captivi ducti, nulla spolia praelata.</p><p n="139"> 139. Sciebat enim regna ut
          <lb/>fortitudine comparari, sic mansuetudine et humanitate conservari. Nihil
          <lb/>vero a Neapolitanis praetermissum est ad vicorum ornatum per quos iter
          <lb/>facturus esset: omnia floribus constrata varia odorum ac vaporum suavitate
          <lb/>fragrabant; hoc modo laetis salutantium et congratulantium vocibus
          <lb/>omnes urbanas sessiones curru triumphans praetervectus est.</p>
        <p n="140"><lb/>140. Namque omnis Neapolitana nobilitas, quae longe clarior et potentior
          <lb/>olim fuit, in quinque illustres sessiones, sive consessus appellare
          <lb/>quis malit, divisa est. Erant vero hae sessiones tum pulcherrimis aulaeis
          <lb/>pictisque stragulis ornatae, tum cultissimarum virginum ac nuptarum
          <lb/>choris ornatiores, quae pulsu pedum tibiae sonum modulantes, rege conspecto,
          <lb/>hunc ut communem patrem, ut decoris ac pudicitiae suae tutorem,
          <lb/>veneratae sunt Demum in arcem Capuanam, die iam in vesperam inclinante,
          <lb/>se recepit.</p>
        </div>         
        <div type ="Book" n="VIII">
          <pb n="314"/>
          <head>LIBER OCTAVUS</head>
        <p n="1"><lb/>1. Composito autem regni statu incolisque bello fessis quiete reddita,
          <lb/>omnes uno ore Alfonsum miris in coelum laudibus ferebant sese per eum
          <lb/>intolerandis laboribus, periculis, miseriis liberatos praedicantes. Qui arva
          <lb/>colere consuerant sese ad agrorum culturam retulerant, mercatura quam
          <lb/>bellum sustulerat, advenarum profectione atque commercio, in usum
          <lb/>revocari coeperat eratque earum rerum iocunda recordatio quae graves
          <lb/>atque asperae perpessu fuerant. Regum, civitatum, nationum legati ad
          <lb/>eum gratulandi gratia frequentes ventitabant.</p><p n="2"> 2. Illa modo cura regi foris
          <lb/>reliqua erat: namque Eugenius pontifex maximus, de quo superioribus libris
          <lb/>mentionem fecimus, aegre ferens Renatum regno pulsum adhuc cum
          <lb/>eo inimicitias gerebat, cuius opes quamvis rex parum timeret, tamen ne
          <lb/>contra sacrosanctam romanam ecclesiam, cuius erat maxime observans,
          <lb/>bellum gerere videretur, ei reconciliari optabat. Quare data occasione
          <lb/>non destitit donec dissensio ac bellum omne sublatum est.</p><p n="3"> 3. Namque
          <lb/>Eugenius cum videret frustra a se suscepta arma retineri, nec iam amplius
          <lb/>Renatum, qui posita regni spe in Galliam abierat, in regnum restitui posse,
          <lb/>Lodovicum cardinalem Aquilegensem appellatum, magno animo et consilio
          <lb/>virum cui admodum fidebat cuive rerum suarum summam commiserat,
          <lb/>qui secum de pace ageret, legatum ad eum misit: fuit autem hic annus a
          <lb/>natali Christi Dei nostri quadragesimus tertius et quadringentesimus supra
          <lb/>millesimum.</p><p n="4"> 4. Legatus, ubi Privernum pervenit, missis qui eius profectionem
          <lb/>regi significarent substitit. Quod postquam rex agnovit, Alfonsum
          <lb/>Borgiam episcopum Valentinum nonnullosque alios viros claros quorum
          <lb/>consilio utebatur qui eum a se salutarent continuo ad eum misit.</p><p n="5"> 5. Orta
          <lb/>vero inter eos controversia quod Lodovicus se pro legato a rege suscipi
          <lb/>peteret, et Alfonsus episcopus ac caeteri regii negarent aequum esse, ne
          <lb/>iam tunc rex sese Eugenii auctoritati, sibi adhuc adversi, subiecisse videretur,
          <lb/>continuo rex, ubi id rescivit, eam controversiam tolli iussit atque
          <lb/>ut cum legati insignibus ad se iret permisit multisque principibus viris
          <pb n="316"/>
          <lb/>ad quatuor milia passuum a Terracina obviam advenienti praemissis, ipse
          <lb/>quoque, ubi eum appropinquare accepit, ad mille passus obviam processit
          <lb/>comiterque ac benigne accepit.</p><p n="6"> 6. Inter eundum vero ostendit placere sibi
          <lb/>quae de pace agenda essent ea nullo interprete per se ipsos agi, nec cum
          <lb/>suorum praeterea quoquam communicari: sic ea cautius meliusque confici
          <lb/>posse. Cuius consilio approbato legatus id quoque sibi placere respondit.</p>
        <p n="7"><lb/>7. Eoque ipso die ad eum, ne quid temporis frustra laberetur, cum
          <lb/>esset profectus priusquam de pace colloquerentur, rex pro humanitate
          <lb/>prius loqui orsus ostendit sese iuris sui tuendi gratia, quod aliter tueri non
          <lb/>posset, contra Eugenium bellum suscepisse, quem cum a Iohanna regina
          <lb/>filium ac regni successorem institutum sciret ac pro eius statu conservando
          <lb/>infinitos labores ac pericula adiisse, Renato posthabuisset cui et aperte
          <lb/>favisset et opitulatus esset.</p><p n="8"> 8. Quae ideo se gravius tulisse quod, nulla eius
          <lb/>iniuria lacessitus, pontifex ipsum adeo pertinaciter oppugnasset, neque
          <lb/>enim meminisse se a se quidpiam cuius rei causa is sibi infensus esse debuerit
          <lb/>admissum: non personam, sed causae aequitatem ab illo spectandam
          <lb/>fuisse qui communis omnium aequo iure sit parens nec magis hunc
          <lb/>quam illum aut amare aut odisse debeat.</p>
        <p n="9"><lb/>9.	Multa praeterea maiorum suorum exempla retulit qui, pro ecclesiae
          <lb/>dignitate et auctoritate conservanda, multa discrimina obire non dubitassent:
          <lb/>sui vero erga sacrosanctam romanam ecclesiam animi Gerbinam
          <lb/>expeditionem, quam pro Christiani generis gloria suscepisset, in primis testem
          <lb/>esse. Quapropter quae egisset non voluntati, sed necessitati assignari
          <lb/>oportere. Pacem se libenter et accipere et dare, si modo aequa postulentur
          <lb/>concedanturque: hanc suae voluntatis atque consilii summam esse.</p>
        <p n="10"><lb/>10. Postquam dicendi finem fecit, legatus quibus potuit verbis bellum a
          <lb/>pontifice gestum excusavit docens non odio, sed humanitate compulsum
          <lb/>adversus eum bellum gessisse, neque potuisse Renati a se auxilium implorantis
          <lb/>preces aversari, sed postquam ille regno extrusus esset, remota belli
          <lb/>causa pontificem ad pacem mentem convertisse seque eius rei auctorem
          <lb/>in primis apud Eugenium fuisse.</p><p n="11"> 11. Admiratum iampridem tum animi,
          <lb/>tum consilii, tum rerum gestarum magnitudinem, summam praeterea in
          <lb/>bello constantiam eius amicitiam ultro expetisse qua quidem per pacem
          <lb/>sibi perfrui liceat. Post haec cum de pace aliquantum collocuti essent, ab
          <pb n="318"/>
          <lb/>eo sermone uterque spe plenus discessit.</p><p n="12"> 12. Cepit autem utrunque ex eo
          <lb/>sermone mutuae virtutis atque prudentiae ingens opinio atque admiratio
          <lb/>iique ad suos reversi, alter alterum magnificis atque amplissimis verbis extulerunt.
          <lb/>Postridie autem rex ad legatum profectus, cum non concederentur
          <lb/>postulata, ita ab eo discessit ut omnes intelligerent spem pacis nullam
          <lb/>esse.</p><p n="13"> 13. Et iam uterque quasi desperata pace abire se inde velle pronuntiaverat
          <lb/>iamque ad discessum parabantur omnia, cum mox legatus, frustra
          <lb/>a se susceptum iter dolens, per interpretem rem componi posse arbitraretur,
          <lb/>Alfonsum Protonotarium, cuius fidem erga se norat, peridoneum
          <lb/>censuit per quem inchoata ac iam desperata pacis mentio revocaretur:
          <lb/>norat quippe in eo viro haud minus prudentiae quam fidei rebus gerendis
          <lb/>inesse, et quod erat genere Hispanus, propter linguae cognitionem quae
          <lb/>sibi obscura erat, hoc magis cum rege conventurum putavit.</p><p n="14"> 14. Vocato
          <lb/>igitur ad se Protonotario mandat uti regem adeat eumque facta loquendi
          <lb/>potestate a quibusdam postulatis quae minus aequa censebat avertere conetur
          <lb/>scripsitque ad regem orans ne gravaretur secum quae ad pacem pertinerent
          <lb/>rursus agere, illius fidei quaevis magna et arcana committi posse.
          <lb/>Multa saepe quae inter ipsos rerum auctores effici non potuerunt, per
          <lb/>internuntios composita atque confecta esse.</p><p n="15"> 15. Acceptis mandatis Protonotarius,
          <lb/>e vestigio ad regem profectus, primum ne quid rex miraretur
          <lb/>quod, cum is genere Hispanus esset, adversus eum superiore anno arma
          <lb/>tulisset id factum excusavit, deinde edocuit quantum nomini gloriaeque eius
          <lb/>pontificis pacem et gratiam conducere existimaret: namque ut turpe ad
          <lb/>famam videretur cum pontifice bellum gerere, etiam si fortasse sit iustum,
          <lb/>ita posita contentione eius auctoritati parere et in sacrosanctam romanam
          <lb/>ecclesiam minime contumacem esse gloriosum haberi.</p>
        <p n="16"><lb/>16. Post haec cum rursum de pacis conditionibus agi coeptum esset,
          <lb/>in quasdam denuo difficultates inciderunt, quae, cum nihilominus effici
          <lb/>posse alia quadam via demonstrasset, assensus rex, Alfonsum episcopum
          <lb/>ad legatum misit qui rogaret ne eo die discederet quod pacem componi
          <lb/>posse rursus in spem venisset.</p><p n="17"> 17. Quod cum illi placuisset consilium
          <lb/>manendi cepit posteroque die ad regem profectus Protonotarium una secum
          <lb/>sermoni quem cum rege esset habiturus interesse voluit. Rex itidem
          <lb/>Franciscum Ursinum, Romae praefectus perpetuus is erat, qui honor in
          <pb n="320"/>
          <lb/>Italia amplissimus habebatur, ad se vocavit iisque multa inter se de pace
          <lb/>collocutis, post longam disceptationem, pax ad postremum his verbis
          <lb/>dicta atque conscripta est.</p><p n="18"> 18. «Eugenius pontifex Alfonsum Neapolitani
          <lb/>regni decernat appelletque ipsumque regnum et regni ipsius iura omnia
          <lb/>sibi, liberis posterisque libera in perpetuum tradat, quemadmodum prioribus
          <lb/>regibus a pontificibus tradi consuevissent; Ferdinando regis filio,
          <lb/>cui rex post mortem regnum destinaverat, succedendi potestatem faciat;
          <lb/>Alfonsus contra Eugenii auctoritati se subiiciat atque opituletur ad agrum
          <lb/>Picenum quem Franciscus Fortia armis occupaverat vindicandum.</p><p n="19"> 19. Si
          <lb/>quando pontifex adversus Tureos aut Afros bellum suscipiat, rex cum
          <lb/>classe adiuvet; sacerdotio praeditos, sub Concilii praetextu, Basileam
          <lb/>profectos revocet, nec patiatur tres e suis, qui cardinales ab Amodeo Sabaudiensi
          <lb/>creati fuerant, revertentes pro cardinalibus suscipi haberive, si
          <lb/>absque eius honoris titulo venire renuant ipse pontificis edictum cum cura
          <lb/>in eos exequatur».</p>
        <p n="20"><lb/>20. Erat hic Amodeus Sabaudiensis dux sane, inter principes sui temporis,
          <lb/>existimatione atque auctoritate excellens, atque extra hanc immoderatam
          <lb/>romani pontificatus cupiditatem, omnino clarissimus. Is enim
          <lb/>sua industria, sine armis ac sine exercitu prope ullo, paternum imperium
          <lb/>plus modico auxerat: in tantam porro dignitatem ac potentiam evectus,
          <lb/>ut amplissimorum regum filias liberis desponsarit, ipse filias maximis
          <lb/>regibus collocarit.</p><p n="21"> 21. pontificatus titulum per sacerdotum ac principum
          <lb/>discordiam adeptus, Eugenii auctoritatem usquequaque contempsit. Quo
          <lb/>mortuo ipsi Nicolao, qui Eugenio successit, facti penitens, posito pontificio
          <lb/>nomine et cardinalis recepto paruit pauloque post cum laude mortem
          <lb/>obiit.</p><p n="22"> 22. Postulabat rex praeterea uti Terracina, urbs in confinio regni
          <lb/>sita, firmissimum ipsius regni claustrum itemque Beneventum, urbs in
          <lb/>Samnitibus clara ac potens, sibi posterisque traderentur. Legato quidem
          <lb/>ea oppida regi tradi placebat quoad ei vita contingeret, sed in haeredes
          <lb/>transferri inconsulto pontifice nolebat. Hac itaque re una suspensa, cum
          <lb/>de caeteris convenisset Privernum legatus rediit Protonotario apud regem
          <lb/>relicto qui id ageret curaretque ut, quae de pace acta erant, publicis monumentis
          <lb/>mandarentur.</p><p n="23"> 23. Qui cum utriusque gratiam promereri cuperet,
          <lb/>ne id unum obstaret quominus pax ipsa conficeretur, aequum statuit si
          <lb/>rex ea oppida in se atque in haeredes quoque transferri vellet, uti pro iis
          <lb/>ipse Matricem, civitatem ducalem atque Accumulum, in Marsis oppida,
          <pb n="322"/>
          <lb/>sacrosanctae romanae ecclesiae ditionis faceret. Quae conditio cum regi
          <lb/>placuisset iubente pontifice a legato recepta atque comprobata est.</p>
        <p n="24"><lb/>24. Postridie eius diei quo haec effecta sunt Nicolaus Picininus regis
          <lb/>vocatu Terracinam venit triremibus regiis advectus. Hic est ille Nicolaus
          <lb/>de quo prioribus libris mentionem fecimus, qui Braccii illius, praestantis
          <lb/>copiarum ducis, artibus ac praeceptis militaribus institutus, ad postremum
          <lb/>ipsum Braccium rerum gestarum magnitudine gloriaque superavit.
          <lb/>Qui cum eo de rei militaris principatu qui posset concertare, unus ex
          <lb/>omnibus copiarum ducibus suae tempestatis, inventus est Franciscus
          <lb/>Fortia, vir in armis longe excellens fecitque dubium uter alteri anteponendus
          <lb/>esset.</p><p n="25"> 25. Nam cum scientia rei militaris atque auctoritate pares
          <lb/>putarentur, diversa tamen utriusque consilia in bello erant: Nicolaus utique
          <lb/>dimicare paratior, proelium ex occasione protinus sumere, hostem
          <lb/>celeritate praevenire, excursione fatigare, levis armaturae equite magis
          <lb/>quam pedite uti, fortes modo atque asperos milites amare, hostium numero
          <lb/>non terreri.</p><p n="26"> 26. Franciscus vero, arte ac solertia magis nitens, raro
          <lb/>nisi ex destinato confligere, sedendo atque obsidendo hostem frangere,
          <lb/>peditatum multifacere, argento atque auro cultos milites habere, potentiorem
          <lb/>se hostem non temere aggredi. Denique Nicolaus in milites
          <lb/>indulgentior, Franciscus severior habebatur.</p><p n="27"> 27. Erat inter eos non aemulatio
          <lb/>modo ob rei militaris gloriam, cuius primas partes sibi uterque
          <lb/>arrogabat, verum et simultas ingens, ob veteres inimicitias quae olim inter
          <lb/>Braccium ac Fortiam fuerant; quorum alter, ut ostendimus, Francisco
          <lb/>pater, alter Nicolao magister ac dux fuerat atque idcirco non tantum ut
          <lb/>hostes, sed ut inimici inter se bellum gerebant, nec sub uno eodemque
          <lb/>principe ut militarent adduci poterant: de quibus hoc loco haec effari
          <lb/>libuit quoniam ii duo omnes, memoriae nostrae, copiarum duces virtute
          <lb/>ac rebus gestis consensu omnium vicerunt.</p><p n="28"> 28. Erat autem Nicolaus
          <lb/>Philippi copiarum dux quibus multos annos cum imperio praefuerat.
          <lb/>Cum autem Franciscus, praeter agrum Picenum, pleraque sacrosanctae
          <lb/>romanae ecclesiae oppida occupasset, sub finiti stipendii specie a Philippo
          <lb/>dimissum ac Romam profectum, copiis eius pontifex praefecerat.</p>
        <p n="29"><lb/>29. Is vero eo tempore ad Tuscanellam, quod oppidum Francisci praesidio
          <pb n="324"/>
          <lb/>tenebatur, castra habebat: expectabat rex eius adventum ut una secum
          <lb/>de Picena expeditione, quam iam animo instituerat, consultaret. Profecto
          <lb/>igitur Terracinam ingens ad eum videndi desiderio concursus fuit: multi
          <lb/>enim virum illum fama cognitum ob res a se gestas videre cupiebant. Triduo
          <lb/>de ratione belli adversus Franciscum gerendi quantisve copiis opus
          <lb/>foret consultatum est.</p><p n="30"> 30. Quibus constitutis inde digressus primum ad
          <lb/>Civitatem Veterem, quam Centuncellas quidam olim appellatam putant,
          <lb/>atque inde Tuscanellam in castra rediit. Post haec Alfonsus Caietam se
          <lb/>recepit dimisso a se Protonotario cum pacis foederibus signatis ut ea quoque
          <lb/>a legato, qui apud Privernates constiterat, signarentur. Qui re quam
          <lb/>primum absoluta, celeriter ad regem reversus, ea rite obsignata tradidit.</p>
        <p n="31"><lb/>31. Per id temporis Simon Guilinus ac Gunifortis Bergomensis, bonarum
          <lb/>artium peritia clarus, legati a Philippo ad Alfonsum profecti sunt iique,
          <lb/>pro ea amicitia qua Alfonsus ac Philippus devincti erant, regem oratum
          <lb/>venere uti Picenam expeditionem vel sua causa haud gravate aggrederetur:
          <lb/>placere Philippo Franciscum, qui mutato animo alienas partes sequi
          <lb/>videbatur, e Piceno summoveri.</p>
        <p n="32"><lb/>32. Dederat ei uxorem Philippus Blancam filiam, quae sibi unica erat,
          <lb/>non quam ex uxore suscepisset, sed quam certe unice amaret. Postquam
          <lb/>vero eum a se abalienatum cognovit, rursus inter eos graves inimicitiae
          <lb/>exortae sunt. Maxima vero abalienationis eius causa putabatur quod
          <lb/>Philippus Nicolaum, quem universis copiis praefecerat, in magno honore
          <lb/>habebat. Usque adeo vero illius processit indignatio ut non ante
          <lb/>Nicolai mortem, quamvis rogantibus amicis, Philippo reconciliari potuerit.</p>
        <p n="33"><lb/>33. Rex legatis respondit se, quod ad fidem suam pertinere id sciret, bellum
          <lb/>suscepturum et quoniam id sibi quoque placere cognosceret, hoc
          <lb/>se impensiore cura persecuturum. Id modo se rogare, uti Philippus in
          <lb/>proposito permaneret: turpe enim postea fore inchoatam expeditionem
          <lb/>deserere, ne id factum metu aut minus honesta causa putaretur. Sperare
          <lb/>se Dei optimi maximi ope, qui sacrosanctam romanam ecclesiam impune
          <lb/>violari non sinat, romani pontificatus opes restitutum ire.</p><p n="34"> 34. Ad ea legati
          <lb/>hanc esse immutabilem Philippi sententiam: pergeret modo et copias in
          <lb/>Picenum mitteret. Quibus compositis Arnaldum Urgelensem episcopum,
          <lb/>excellentem virum, Franciscum Ursinum, Berengarium Harilium, legatos
            <pb n="326"/>
          <lb/>ad pontificem misit qui ei de pace congratulantes seque eius auctoritati
          <lb/>submittentes pro se officium praestarent, iique benigne a pontifice suscepti
          <lb/>sunt.</p><p n="35"> 35. Post haec Protonotario ad legatum atque inde ad pontificem
          <lb/>reverti iusso, qui quae acta de pace fuerant comprobari atque ad se
          <lb/>afferri curaret, in bellum Picenum toto iam animo incumbens, Neapolim
          <lb/>rediit. Coeterum quo magis sententiam suam erga sacrosanctam romanam
          <lb/>ecclesiam testatam apud omnes faceret, licet per pacis leges haudquaquam
          <lb/>teneretur, ipse in expeditionem proficisci statuit, non per vicarium, sed per
          <lb/>se ipsum bellum gerere cumque universis copiis in Picenum contendere.</p>
        <p n="36"><lb/>36. Atque ita nulla iactura temporis facta, in prata Campana copiis
          <lb/>omnibus celeriter coactis, proximo mense augusto per Pelignos ac Marsos
          <lb/>iter faciens quinque milia passuum ab Aquila castra fecit. Erat ea urbs armis
          <lb/>viris que in primis pollens praevalebatque in illa ea factio quae Renati
          <lb/>partes in bello secuta fuerat: ea Campanisca appellabatur, cuius princeps
          <lb/>dignitate atque auctoritate erat Antonutius, vir rei militaris sed iam senior
          <lb/>peritissimus, atque ob id eius fides nonnullis qui apud regem erant
          <lb/>suspecta habebatur.</p><p n="37"> 37. Cumque in castris rex esset, non contemnendi
          <lb/>quidam adversae factionis homines ad eum clam profecti monuerunt ne
          <lb/>urbem intraret: comparatam enim esse ab Antonutio magnam clientum
          <lb/>manum qui eum urbem ingressum obtruncarent. Quae rex tanquam vana
          <lb/>aspernatus, nihilo setius postero die, uti constituerat, nullo suspicionis
          <lb/>signo edito urbem ingressus est.</p><p n="38"> 38. Nec quisquam omnium fuit, sive eos
          <lb/>regis fiducia deterruerit sive is nuntius, quod quidem plures existimarunt,
          <lb/>vanus fuerit, qui non obedientissime regi officium praestiterit nullo prorsus
          <lb/>honore erga eum ab Antonutdo suaeque factionis hominibus praetermisso.
          <lb/>Urbe transmissa quina milia passuum ab inde castra posuit.</p>
        <p n="39"><lb/>39. Inter haec Protonotarius, quem ad pontificem profectum diximus,
          <lb/>Senas – ibi enim per id temporis Eugenius agebat – profectus, nonnullos
          <lb/>cardinales, partim Italos partim Gallos, omni studio ne pax rata haberetur
          <lb/>apud pontificem intercedentes repperit. Coeterum ubi Protonotarium
          <lb/>audivit iis reiectis paci et ipse annuit quaeque legatus egerat rata habuit
          <lb/>comprobavitque. Postquam regii legati ad pontificem profecti mandata
          <lb/>exposuere, regem sese subiicere eius auctoritati pronuntiarunt.</p><p n="40"> 40. Quibus
          <lb/>benigno responso dato Eugenius rursus Protonotarium ad regem
          <lb/>misit qui et pacis et confirmati regni documenta publica ad eum deferret,
          <pb n="328"/>
          <lb/>quorum alterum quo pacis et foederis comprobatio continebatur accepit,
          <lb/>alterum de regni confirmatione, quod in eo nonnulla addita erant quae
          <lb/>sibi haud satis placebant, respuit, quanquam ea superiores reges pontificibus
          <lb/>praestare mos esset.</p><p n="41"> 41. Et quoniam regi nonnulla suspicio iniecta
          <lb/>fuerat pontificis ac Philippi conspiratione sibi in Piceno insidias parari,
          <lb/>cum iam Picininus Picenum versus cum exercitu contendisset, aucta est ei
          <lb/>nonnihil ea suspicio ne non satis sincera fide Eugenius secum ageret qui
          <lb/>ea in eo foedere comprehendi voluisset quae se haudquaquam praestaturum
          <lb/>sciret. In primis vero Iohannes Antonius Tarentinus princeps aliique
          <lb/>nonnulli regni proceres quos secum in eam expeditionem ducebat ne ulterius
          <lb/>progrederetur suadebant, quae quidem res illum aliquantum consilii
          <lb/>incertum reddidit.</p><p n="42"> 42. Tandem omnibus circumspectis cum sibi reditum
          <lb/>turpem fore existimaret, ne unum Picinum in discrimen misisse videretur
          <lb/>qui iam ad Bisium castra posuerat, nec par copiis Francisco erat adversus
          <lb/>eum, ita enim fama erat, adventanti, progrediendi consilium cepit,
          <lb/>Iohanne Liria claro equite cum peditibus mille ad eum praemisso, quem
          <lb/>virum non fide tantum morumque elegantia verum et ob adita saepius
          <lb/>pro se pericula valde diligebat: qui cum Picinino coniunctus permagnum
          <lb/>castris momentum accessit.</p><p n="43"> 43. Cumque rex e Protonotario suspiciones
          <lb/>in quas inciderat falsas esse cognovisset, constituit doli potius consilium
          <lb/>subire quam a suscepto semel consilio discedere. Atque ita castris motis
          <lb/>continuato itinere Nursiam versus profectus est, eo consilio ut Bisium, qui
          <lb/>locus a Picinino obsidebatur, peteret. Ibi eum Nicolaus cupide expectabat
          <lb/>propterea quod vulgo increbruerat, ut diximus, Franciscum eo cum omnibus
          <lb/>copiis ut obsessis opem ferret propediem venturum.</p><p n="44"> 44. Nec dubitabat
          <lb/>postquam se cum rege coniunxisset fore ut Franciscus consilium
          <lb/>immutaret. Cumque ad septem milia passuum a Nursia castra posuisset,
          <lb/>venit ad eum Picininus qui tantisper copiis praeessent in castris relictis:
          <lb/>ad viginti equites, magni et clari in armis viri, cum eo accessere. Aberant
          <lb/>castra regia a Bisio haud amplius sexdecim milibus passuum.</p><p n="45"> 45. Fuit
          <lb/>vero illius adventus regi perquam gratus, praesertim quod tam libere cum
          <lb/>paucis equitibus ad eum venisset multumque, tum ex ea re tum ex animi
          <lb/>fiducia quam ille in omni eius sermone praeseferebat, omni suspicione
          <pb n="330"/>
          <lb/>posita confirmatus est. Neque enim videbatur dubitare Nicolaus quin ubi
          <lb/>vires in unum contraxissent hoste superiores forent: animadvertebat enim
          <lb/>egregiam bello manum cum rege adventasse.</p>
        <p n="46"><lb/>46. Florem namque totius regni ac, praeterea Catelanos, Siculos
          <lb/>Hyspanosque, complures fortes viros in eam expeditionem rex assumpserat
          <lb/>quod sciret sibi cum duce haudquaquam contemnendo cumque
          <lb/>validissimis copiis rem futuram. Postero die motis inde castris rex una
          <lb/>cum Nicolao Bisium ire perrexit cumque oppido appropinquaret adventu
          <lb/>eius cognito, oppidani conterriti sacrosanctae romanae ecclesiae absque
          <lb/>certamine deditionem fecere. Eam vero deditionem sibi fieri rex non est
          <lb/>passus uti omnes Picentes populi agnoscerent sese pro ecclesiae, non pro
          <lb/>sua utilitate pugnare neque ullum postea oppidum aliter dedi permisit.</p>
        <p n="47"><lb/>47. Coeterum quoniam locus ille castrorum, ob angustias, tantorum
          <lb/>exercituum minime capax videbatur, relicto ibi Nicolao, ipse ad Plebem
          <lb/>Taurinam agri Camerinatis progressus, castris positis Nicolaum praestolatus
          <lb/>est. Quo postridie mane Nicolaus profectus ac per media regis castra
          <lb/>transgressus, ultra eum locum circiter sex milia passuum tetendit. Eo die
          <lb/>rex, quo exercitum recrearet, ibidem substitit posteroque die digressus,
          <lb/>Nicolaum cum omnibus copiis in armis repperit ibique coniunctis exercitibus
          <lb/>ultra eum locum quem Portam Serravallis vocant (angustiae sunt
          <lb/>quaedam difficiles transitu) profectus, iuxta ripam Cientis fluminis, castra
          <lb/>posuit.</p><p n="48"> 48. Quo in loco agnovit Franciscum haud procul a Sancto Severino
          <lb/>oppido abesse, et cum eo Sigismundum Malatestam, qui gener socero
          <lb/>in auxilium cum copiis haud contemnendis venerat. Erant in hostili exercitu
          <lb/>ad octo milia militum. Constituerat autem rex eo die commeatuum
          <lb/>inopia quorum praeparationem fieri oportebat conquiescere. Coeterum
          <lb/>ut accepit Franciscum unius modo diei iter a se abesse, mutato repente
          <lb/>consilio circiter secundam noctis vigiliam ulterius cum exercitu progredi
          <lb/>coepit omissoque recto itinere, quod Tolentinum ferebat, ab laeva flexit:
          <lb/>ea enim via rectior ad Sanctum Severinum contendenti, quo in loco Franciscum
          <lb/>castra metatum diximus, quamvis propter locorum asperitatem
          <lb/>equiti aliquanto incommodior foret.</p><p n="49"> 49. Cumque iam orta luce rex ad
          <lb/>collem Lutii, ita id castellum vocant, pervenisset, qui locus a Sancto Severino
          <lb/>haud multum aberat, factus est certior Franciscum cognito eius itinere
          <lb/>motis propere castris Cingulum concessisse. Erat ea regio plurimum
          <pb n="332"/>
          <lb/>montana et ob id Franciscus hostem maiore periculo ea loca subiturum
          <lb/>putarat. Quod postquam in castris auditum est maximis clamoribus milites
          <lb/>a rege postularunt uti castellum, quod ante diximus, quo militiam haud
          <lb/>segnem agerent a se oppugnari sineret.</p><p n="50"> 50. Quorum studio perspecto rex,
          <lb/>quanquam invitus, propter castellanorum calamitatem id postulantibus
          <lb/>concessit. Movit etiam nonnihil regem commeatuum indigentia quos
          <lb/>undique comparari quacunque ratione neces se erat atque ita bipartito
          <lb/>exercitu iussit ut, ab una parte Nicolai copiae, ab altera suae, castellum
          <lb/>invaderent. Cumque iam pugnari coeptum esset, Sancti Severini incolae,
          <lb/>qui Franciscum metu regis sese Cingulum recepisse cognoverant, missis
          <lb/>ei obviam, antequam propius accederet, cum portarum clavibus, legatis,
          <lb/>deditionem facere constituerunt.</p>
        <p n="51"><lb/>51. Qui cum sese ad pedes eius supplices proiecissent traditisque
          <lb/>clavibus nulla ecclesiae mentione facta deditionem facerent, rex ad eos
          <lb/>longa oratione usus, ostendit se non sua ipsius utilitate aut dominandi
          <lb/>cupidine, sed pro sacrosantae romanae ecclesiae dignitate et commodo
          <lb/>eam expeditionem suscepisse: gratam sibi accidisse talis erga se animi
          <lb/>significationem, coeterum velle, atque ita statuisse, non sibi, sed ecclesiae
          <lb/>deditionem fieri.</p><p n="52"> 52. Cuius voluntate cognita legati pontificis legato
          <lb/>deditionem fecerunt, cui et claves ad se allatas rex tradi iussit. Inter haec
          <lb/>cum castellum in oculis legatorum oppugnaretur et castellani diutius resistere
          <lb/>haud posse viderentur, iidem legati suppliciter rege petierunt uti
          <lb/>suos a dimicatione revocaret nec castellum everti atque in praedam dari
          <lb/>pateretur. Facturos haud dubie castellanos quod eorum civitas fecisset
          <lb/>itemque omnes populos qui sui iuris essent.</p><p n="53"> 53. Quorum precibus permotus,
          <lb/>quanquam victoria iam in manu esset, receptui cani iussit. Post
          <lb/>haec Cingulum versus movit, quo Franciscum sese recepisse docuimus,
          <lb/>triaque modo milia passuum ab ipso castello progressus, haud procul ab
          <lb/>amne Potentia castra posuit. Eodemque die, quo fortiori ac fideliori opera
          <lb/>Nicolai Piccinini uteretur, simul ut omnis exercitus ad pericula subeunda
          <lb/>paratior fieret, eum copiis omnibus praefecit, congestis in illum maximis
          <lb/>laudibus nullaque re quae posita sit in honore verborum praetermissa, nec
          <lb/>quisquam e regiis fuit qui non maxime consilium eius comprobaverit.</p>
        <p n="54"><lb/>54. Postridie eius diei rex motis castris Potentiam versus iter coepit
          <pb n="334"/>
          <lb/>cumque in itinere certior factus esset Franciscum, locorum opportunitate
          <lb/>fretum, statuisse in iis locis consistere, quanquam multi essent qui profectionem
          <lb/>in ea loca, propter viarum iniquitatem, dissuaderent, nihilominus,
          <lb/>ut Nicolaum contrariae sententiae esse animadvertit, tantum illi viro in
          <lb/>re militari tribuebat, coeptum iter persequi instituit. Coeterum et quod
          <lb/>parum lucis supererat et quod itinera diligentius exploranda videbantur,
          <lb/>tum quod fessos continuatis itineribus milites recreari oportebat, eo die
          <lb/>Potentia non movit.</p><p n="55"> 55. Franciscus autem cognito eius itinere atque consilio,
          <lb/>cum varias suorum sententias cerneret, dispositis per oppida quaeque
          <lb/>praesidiis, ne cum rege dimicare cogeretur, e Piceno concedere instituit
          <lb/>missoque Firmum, quod est Picentium caput, Alexandro fratre, viro forti,
          <lb/>Iohannem Tolentinum, cum sexcentis equitibus, Auximum, Troilum
          <lb/>Esim, Robertum nepotem cum aliis quibusdam copiarum ductoribus
          <lb/>Roccam Contractam, ita appellant id oppidum, praesidio ire iussit.</p>
        <p n="56"><lb/>56.	Quo digresso Petrus Brunaurus, unus e copiarum eius ductoribus
          <lb/>quo multum uti solebat, sive regis pollicitationibus ductus auctore Inico
          <lb/>Ghaevara, uno e purpuratis regi percaro, cum is ad Franciscum colloquia
          <lb/>postulantem aliquanto ante a rege isset, sive is aliquid gravioris irae adversus
          <lb/>Franciscum concepisset, ad octingentos is equites ducebat, mox ad
          <lb/>regem cum copiis transiit. Qua re cognita Franciscus in graviores denuo
          <lb/>curas incidit: cogitabat enim quantum sibi roboris detractum fuisset tantum
          <lb/>hosti accessisse.</p>
        <p n="57"><lb/>57.	Rex autem consilii eius nescius, in consultando de ratione traducendi
          <lb/>per montana exercitus mittendisque in diversa exploratoribus, ut
          <lb/>sciret quaenam itinera ad hostem expeditiora essent, eum diem consumpsit.</p>
        <p n="58"><lb/>58. Postridie vero itinere comperto cum iam moturus esset factus
          <lb/>est certior Franciscum cum reliquis copiis, eo animo ut nusquam cum eo
          <lb/>congrederetur, ex iis locis discessisse, cumque cognovisset eum iam abesse
          <lb/>quantum uno die itineris conficere ipse non posset, ne nequiquam in
          <lb/>persequendo hoste tempus tereret, mutato consilio eo die inter montem
          <lb/>Melonem ac Monticulum copias duxit.</p><p n="59"> 59. Ad cuius primum adventum
          <lb/>oppidani perculsi, praeterea Maceratenses ac Tolentinates, quod Franciscum
          <lb/>copiis imparem regi norant, sacrosanctae romane ecclesiae absque
          <lb/>vi deditionem fecere. Quos collaudatos ac pontificis praesidia recipere
          <lb/>iussos, domum remisit. Quae Francisco renuntiata eum vehementer
            <pb n="336"/>
          <lb/>sollicitum habuere, nam nec ulla praesidia quae per oppida distribuerat
          <lb/>satis firma posthac fore existimabat, necdum satis sciebat quanam ratione
          <lb/>tantae tempestati occurreret.</p><p n="60"> 60. Quamvis enim Florentinos ac Venetos,
          <lb/>quorum antea bello dux opes ac gloriam auxerat, fautores haberet, tamen
          <lb/>in tam subito casu ac tam trepidis rebus, praesertim cum adhuc bellum
          <lb/>iis cum Philippo esset, eorum auxilia desperabat. Instabat enim Alfonsus
          <lb/>ac protinus cedentem urgebat: ex quo fiebat ut sese haud satis tutum ullis
          <lb/>murorum munimentis putaret, populorum inconstantiam metuens quam,
          <lb/>partim rumor regiae potentiae partim religionis metus, ut sese aliquando
          <lb/>impiae rebellionis nota liberarent faciebat.</p><p n="61"> 61. Et Florentini quidem
          <lb/>ac Veneti eum e Piceno summoveri aegre ferebant, sed auxilium ferre
          <lb/>non poterant. Nec vero existimaverant fieri posse, cum scirent quantas
          <lb/>Franciscus copias haberet quantaque is virtute in armis esset ut tam facile
          <lb/>hostibus cederet, consilio modo et spe, quod unum in rebus tam subitis
          <lb/>poterant, illum adiuvabant.</p>
        <p n="62"><lb/>62. Is igitur ad artes conversus, quandoquidem nulla alia apparebat
          <lb/>resistendi ratio, simulandam cum Philippo reconciliationem censuit eius
          <lb/>consilium Venetis ac Florentinis comprobantibus. Misit igitur e suis qui
          <lb/>Philippo nuntiaret sese in gratiam eius redire cupere, nec amplius eius voluntati
          <lb/>refragrari decrevisse quem sibi patrem dominumque constituisset
          <lb/>et a quo summis beneficiis sese ornatum esse meminisset, modo is posita
          <lb/>animi acerbitate atque iracundia praeterita animo obliteraret.</p><p n="63"> 63. Quae
          <lb/>cum audisset Philippus, is enim illum non tam omnino fractum quam debilitatum
          <lb/>et imminutum, quo eo liberius uteretur velle existimabatur, facile
          <lb/>credidit vera esse quae ficto animo nuntiabantur – fit enim natura ut quae
          <lb/>optemus ea facilius in sensus nostros irrepant – itaque confestim misit
          <lb/>unum ex iis, quorum opera uti consueverat, si quando quempiam citra
          <lb/>legati nomen ac dignitatem 'mittere volebat qui quae ille vellet peteretve
          <lb/>percontaretur.</p><p n="64"> 64. Ad quem Franciscus longa oratione usus, ut erat homo
          <lb/>ad persuadendum non natura modo, sed etiam quadam arte compositus,
          <lb/>praeterita purgare orsus, ostendit quae egisset adversus Philippi voluntatem
          <lb/>ea sibi molesta esse et quando ea infecta fieri non possent, sese illa
          <lb/>perpetuo obsequio emendaturum; quae tamen non ipsius odio, sed magis
          <lb/>inimicorum iniuriis et contumeliis impulsus stimulatusque effecisset,
          <lb/>quorum semper in id unum studium vehemens fuisset, ut ipsius Philippi
          <lb/>animum per calumnias a se averterent, quibus tam facile credi haud par
          <pb n="338"/>
          <lb/>fuisse.</p>
        <p n="65"><lb/>65. Debuisse Philippum existimare neminem sibi fideliorem aut status
          <lb/>sui cupidiorem quam se esse, quem sibi generum ex tam multis claris
          <lb/>principibus delegisset cuive post mortem tantas opes, tantum imperium
          <lb/>esset relicturus. Miraturum vero se magis fuisse quonam modo adduci
          <lb/>potuisset uti adversus se copias mitteret, nisi eum qui missus esset, designabat
          <lb/>autem Picininum, propter veteres inimicitias tam cupide contra
          <lb/>se profectum intelligeret, qui non tam ut Philippo commodaret quam ut
          <lb/>privatas inimicitias persequeretur cum eo bellum gereret.</p><p n="66"> 66. Haec atque
          <lb/>alia huiusmodi cum dixisset et purgasse eius contumaciam sibi satis visus
          <lb/>esset, quae a socero vellet adiecit idque in primis uti a rege postularet ut e
          <lb/>Piceno exercitum reduceret: scire se regem, pro ea amicitia quae sibi summa
          <lb/>cum Philippo esset, eius voluntati facile obsecuturum. Quo nuntio
          <lb/>placatus Philippus illo in gratiam reducto postulata concessit atque haec
          <lb/>clam rege omnia.</p><p n="67"> 67. Nec mora Iohannem Balditionum ad regem misit,
          <lb/>qui iis de rebus eo certiore facto oraret uti omissa expeditione cum exercitu
          <lb/>e Piceno discederet, Francisci incolumitatem sibi ut generi ac filii curae
          <lb/>esse, nec tamen quaenam essent pacis inter se conditiones, atque an in iis
          <lb/>rex ipse nominatus esset, quicquam nuntiandum curavit.</p>
        <p n="68"><lb/>68. Haec regi renuntiata nonnihil eum conturbaverunt, potissimum
          <lb/>cum iam usque adeo progressus esset ut referre pedem absque existimationis
          <lb/>iactura aliqua non posse videretur. Nam cum pontifici fidem dedisset,
          <lb/>non conquieturum donec Picentes Francisci dominatu liberatos in sacrosanctae
          <lb/>romanae ecclesiae potestatem redegisset. Hanc a se deseri causam
          <lb/>honeste non posse existimabat, nec vero deerant qui Philippum tam
          <lb/>facile illum in pristinam gratiam revocasse opinarentur, quod esset veritus,
          <lb/>postquam rex Franciscum e Piceno summovisset — erat enim natura in
          <lb/>suspicionem pronus — ne statum eius, ubi aliqua inter se dissensio exorta
          <lb/>esset, cum vellet perturbaret, praesertim cum ab eo una prope excursione
          <lb/>maximam agri Piceni partem Francisco ademptam cognovisset.</p><p n="69"> 69. Quapropter
          <lb/>coeptam expeditionem ac magna iam ex parte confectam persequi
          <lb/>instituit, Balditiono edocto cur sibi non liceret susceptam semel pro
          <lb/>pontifice causam destituere, quam ut toto studio persequeretur pontificis
          <pb n="340"/>
          <lb/>legatus instabat. Post haec oppidis quae ad Eugenii imperium redierant
          <lb/>praesidio firmatis, ad Cornicis saltum, haud procul a Cingulo castra fecit.
          <lb/>Cuius consilio atque itinere comperto, Franciscus propere inde movit ne
          <lb/>aut in oppido obsideretur aut cum rege necessario decertare cogeretur.</p>
        <p n="70"><lb/>70. Itaque oppidani, cum sese destitutos eius auxilio animadverterent et
          <lb/>ad obsidionem res spectare videretur, emissis ad regem oratoribus triduo
          <lb/>post deditionem fecerunt, inde ad Castrum Planum profectus, cum oppidani
          <lb/>deditionem detrectarent ac praeter opinionem resisterent, id continuo
          <lb/>admotis copiis vi cepit, et quo caetera oppida minus recusarent in
          <lb/>ius ac potestatem romani pontificis redire, oppidanorum bona legati iussu
          <lb/>militi in praedam permissa.</p>
        <p n="71"><lb/>71. Dum haec aguntur Philippus Francisci rogatu rursus ad Alfonsum
          <lb/>litteras per tabellarium in eandem sententiam misit, sed prioribus aliquanto
          <lb/>urgentiores, orans atque obsecrans ut omissis Piceni rebus exercitum in
          <lb/>regnum reduceret. Erant autem conscriptae eae litterae apud Franciscum
          <lb/>ab eo quem Philippus ad se miserat, quibus verbis Franciscus ipse dictaverat
          <lb/>cumque his litteris alteras idem tabellarius attulit a Simone Guilino, qui
          <lb/>pro Philippo foedus apud Terracinam renovarat, in quibus scriptum erat
          <lb/>reminisci Alfonsum debere foederis ipsius legibus contineri, simul atque
          <lb/>is intellexisset Philippo id placere, sese exercitum in regnum reductum
          <lb/>ire.</p><p n="72"> 72. Quibus de rebus Alfonsus graviter commotus, praesertim cum ea
          <lb/>expeditio Philippi potissimum hortatu a se suscepta esset, nec vera essent
          <lb/>quae Guilinus scripserat, mittere quempiam e suis ad Philippum constituit
          <lb/>qui cum illo his de rebus expostularet.</p>
        <p n="73"><lb/>73. Itaque vocatum ad se Matthaeum Maleferitum, virum et iuris
          <lb/>scientia et consilio clarum, cuius erga se fidem ac diligentiam antea
          <lb/>in legationibus expertus fuerat, ad iter comparari iussit perscriptisque
          <lb/>mandatis quae ad Philippum perlaturus foret, cum Anconae iter facere
          <lb/>instituisset, manere eum rex iussit quo tutiore ac commodiore via proficisceretur,
          <lb/>expectare se ait Sigismundum Malatestam qui ad eum quam
          <lb/>primum venturus esset, per eius agrum brevius iter fore.</p><p n="74"> 74. Erat quidem
          <lb/>Sigismundum ex nobili Malatestarum genere ex quo multi illustres toga ac
          <pb n="342"/>
          <lb/>bello viri orti sunt. Hic cum sua ipsius gratia tum Francisci, cui gener erat,
          <lb/>favore sublatus inter copiarum duces clarus habebatur, qui cum furentis
          <lb/>procellae venientem in se impetum sustinere posse diffideret, regis amicitiam
          <lb/>a se expeti simulavit eam unam status sui salutem arbitratus et quo
          <lb/>tuto iret fidem a rege petierat impetraveratque.</p><p n="75"> 75. Coeterum cum per
          <lb/>exploratores certior factus esset regem procul a se iter facere instituisse,
          <lb/>eius adeundi consilium immutavit. Quem frustra expectatum, ut rex ad se
          <lb/>non ire animadvertit ratus, id quod erat, illum aliquid novi consilii cepisse
          <lb/>quod ab eo iter iam deflectere coepisset, haud amplius differendum ratus,
          <lb/>Matthaeum ad Philippum abire iussit et una cum eo Iohannem Nuceum,
          <lb/>quod is rerum Galliae Cisalpinae, unde erat oriundus, ac praeterea Philippi
          <lb/>morum peritus putabatur.</p><p n="76"> 76. Qui statim Urbinum versus arrepto itinere
          <lb/>per Piceni montana, in Flaminiam primum atque inde in Galliam Cisalpinam
          <lb/>profecti, Mediolanum pervenerunt. Quorum adventu cognito Philippus
          <lb/>qui eos in urbem deducerent summos viros obviam misit diversorio
          <lb/>cum lautitia iis dato. Eo die ad quietem sumpto, postridie ad Philippum
          <lb/>salutandi gratia in arcem ierunt, a quo benigne comiterque excepti. Facta
          <lb/>modo salutatione constituit Philippus tres viros quibuscum agerent quae
          <lb/>agenda essent: hi fuere Ugutio Contrarius, Nicolaus Guerrerius ac Franciscus
          <lb/>Castillioneus. Quibus constitutis domum reducti sunt. Postridie eius
          <lb/>diei ipsi delegati ad eos venerunt quidnam a rege pertulissent cognituri.</p>
        <p n="77"><lb/>77. Ad quos Mattaeus post primos congressus silentio facto hunc in
          <lb/>modum locutus est: «Miratur vehementer Alfonsus rex noster cum Picenam
          <lb/>expeditionem, Philippi potissimum hortatu atque impulsu, adversus
          <lb/>Franciscum Fortiam susceperit atque ipse Picenum ingressus intra paucos
          <lb/>dies multa illi oppida ademerit atque ad extremos iam Piceni terminos
          <lb/>compulerit, venisse ad se a Philippo Iohannem Balditionum cum mandatis
          <lb/>ac litteris in quis continebatur se Franciscum posita contentione
          <lb/>in pristinam gratiam recepisse et proin magnopere orare uti deserta
          <lb/>expeditione eum oppugnare absistat.</p><p n="78"> 78. Id sibi pergratum fore, quando
          <lb/>quidem illi fidem dederit sese eum tanta belli mole levatum ire». In eoque
          <lb/>Philippum hoc se faciliorem praebuisse quod, nisi Franciscum, in tantis
          <lb/>rerum angustiis obluctantem, sibi reconciliari passus esset, eius amicitiam
          <pb n="344"/>
          <lb/>atque operam in omne tempus perdidisset, quoniam is se perpetuo foedere
          <lb/>Florentinis ac Venetis iuncturus esset, ne fortunis omnibus everteretur.</p>
        <p n="79"><lb/>79. Ad haec venisse paucis post diebus tabellarium quendam cum binis ad
          <lb/>se litteris, alteris Philippi nomine, alteris a Simone Guilino, scriptis in superiorum
          <lb/>prope sententiam, nisi quod hae aliquanto duriores videbantur
          <lb/>quas quidem litteras regi constaret apud Francis cum quibus ei placuerat
          <lb/>verbis per Philippi scribam fuisse conscriptas. Guilini autem litteras paulo
          <lb/>insolentiores iudicatas esse quibus regem monebat uti eorum reminisceretur
          <lb/>quae apud Terracinam foedere comprehensa essent: non debere
          <lb/>eius memoriam fugere, se promisisse, simul ac Philippo libuisset, se ab
          <lb/>expeditione discessum ire ac proin vellet id foedus ratum esse.</p><p n="80"> 80. «Haec
          <lb/>atque alia eiuscemodi sunt» inquit «quae regem in summam admirationem
          <lb/>adduxerunt: primum quod Philippus tam facile sibi persuaderi passus
          <lb/>fuerit Franciscum sincera secum fide in gratiam redire quando quidem
          <lb/>per Petrum Brunaurum exploratum habeat, qui omnium Francisci consiliorum
          <lb/>particeps erat, eam reconciliationem Venetorum ac Florentinorum
          <lb/>consilio a Francisco confictam esse, idque exitus brevi edocebit. Quae
          <lb/>quidem omnia rex ipse ex Troilo, altero e copiarum Francisci ductoribus,
          <lb/>qui haec ad illum scripsit vera esse competit.</p><p n="81"> 81. Miratur autem rex haud
          <lb/>minus quod de conditionibus renovati cum Francisco foederis nulla ei
          <lb/>notitia facta fuerit, praesertim iis de rebus quae pontificis et sua quoque
          <lb/>ipsius intersint, pro iis oppidis quae Franciscus in Neapolitano occupata
          <lb/>detineat. Cum quidem in ipso foedere expresse comprehensum sit si
          <lb/>quando Philippo mutata sententia placuisset regem a suscepta expeditione
          <lb/>discedere, praestare Philippum debere uti Franciscus ex omnibus primum
          <lb/>regni oppidis praesidia educat, quod quidem a Philippo perinde neglectum
          <lb/>est ac si nihil omnino ipsius regis referat quicquam de Francisco scire.</p>
        <p n="82"><lb/>82. Quibus profecto de rebus gravius questurus fuisset si sibi cum alio
          <lb/>quam cum Philippo res esset, quicum statuit sibi firmam atque incorruptam
          <lb/>amicitiam fore. Quod autem ad causae honestatem pertinet, considerandum
          <lb/>Philippo etiam atque etiam est, cum id bellum rex pontificis maximi
          <lb/>tanquam superioris iussu seque maxime et auctore et impulsore susceperit
          <lb/>gesseritque, non licere regi salva fide ab armis discedere neu iusta de se
          <lb/>querimoniae causa pontifici exhibeatur.</p><p n="83"> 83. Praeterea, quod ad dignitatem
          <lb/>suam attinere rex putat, longe sibi turpius existimaret si repente mediis in
          <lb/>rebus, praesertim in tam prospero rerum cursu, quam si nondum inchoata
          <pb n="346"/>
          <lb/>expeditione hoste tantum irritato exercitum reduceret. lam enim, ne
          <lb/>quid ignoretis, in sacrosanctae romanae ecclesiae ius ditionemque supra
          <lb/>quinque et viginti oppida, praeter castella plurima, redegit speratque brevi
          <lb/>fore ut eiectis Francisci praesidiis reliquum Picenum in pontificis potestatem
          <lb/>vindicet: quod ut perficiat quotidie a pontifice per litteras ac nuntios
          <lb/>rogatur.</p>
        <p n="84"><lb/>84. Nec vero it infitias rex spopondisse se Simoni Guilino reducturum
          <lb/>se exercitum simul ac certior factus esset Franciscum in Philippi gratiam
          <lb/>redisse, sed ea lege, si pontifici primum satisfactum esset, sibi autem Civitela,
          <lb/>Theramum ac reliqua regni oppida restituerentur.</p><p n="85"> 85. Quod si Philippus
          <lb/>status sui securitatem respiciat, sibi certe optandum est Francisco
          <lb/>Picenum adimi, ut eo tanto potentatu privato faciliore uti possit quem
          <lb/>tantae opes adversus se contumaciorem fecerint. Ad summam vero, si
          <lb/>Philippus in eo persistat ut velit regem ab armis discedere, perficiat ipse,
          <lb/>quod suae fides postulat, ut absque pontificis querela sibi facere id liceat:
          <lb/>hoc certe praestare Philippus debet cuius voluntati obtemperare, ob accepta
          <lb/>beneficia, rex in primis cupiat».</p><p n="86"> 86. Cum haec dixisset, delegati nullo
          <lb/>responso dato haec se ad Philippum allaturos ac de illius sententia responsuros
          <lb/>dixerunt. Nec multo post Philippus iis in arcem accersitis magis
          <lb/>mirari se ait quod Alfonsus, ut taceret de pontifice maximo qui maior eo
          <lb/>in terris esset, ut nihil de Nicolao Picinino diceret quem virum probum
          <lb/>et sibi fidelem cognovisset, sed aliorum quorundam impulsu non esset ei
          <lb/>in re Francisci obsecutus quodque aliis magis quam sibi credere de ipsius
          <lb/>animo ac voluntate perseverasset, iis praecipue qui ubi usus postularet pro
          <lb/>statu eius tutando quantum ipse effundere non sustinerent: debuisse certe
          <lb/>Alfonsum plus sibi in ea re fidei habere quam caeteris omnibus qui illum
          <lb/>sibi in generum filiumque adoptasset. Se quidem si casus contigisset ei facile
          <lb/>obsecuturum in eiusmodi re fuisse.</p><p n="87"> 87. Satis sibi constare Franciscum
          <lb/>sincero animo eam reconciliationem fecisse ac proin illum a se in pristinam
          <lb/>benevolentiam receptum esse cupereque admodum praestare posse,
          <lb/>quod quidem pepigisset, uti a rege illius vexandi finis fieret, hoc uno quid
          <lb/>apud regem posset sese iudicaturum. Post haec ad Matthaeum conversus:
          <lb/>«Te,» inquit «Matthaee, appello, qui regi natione es propior et multis annis,
          <lb/>quantum ex sermone tuo iudicare possum, in Italia versatus es.</p>
          <pb n="348"/>
        <p n="88"><lb/>88. Non es, ut opinor, nescius et quantum ego Francisco et quantum
          <lb/>mihi is debet, sed doleo me totiens ac tam multis precibus frustra
          <lb/>a rege contendisse uti a suscepta expeditione absistat, praesertim cum
          <lb/>sciat quam eius amplitudini gloriaeque faveam». Ad haec Matthaeus haud
          <lb/>dubium se apud Philippum esse arbitrari Alfonsum non minus sua ipsius
          <lb/>quam pontificis voluntate adversus Franciscum bellum suscepisse, quod
          <lb/>illum contumaciorem in se factum et cum hostibus eius consentientem videret,
          <lb/>quod Veneto bello, praesertim postquam is a se digressus Picenum
          <lb/>occupasset, manifesto apparuisset.</p><p n="89"> 89. Neque enim tam facile regem in
          <lb/>Picenum profecturum fuisse, quo exercitum a se mitti satis erat, nisi eum
          <lb/>Philippus tantopere rogasset: quo etiam gravius regem tulisse tanta a se
          <lb/>cura Philippum postulasse uti omissa expeditione in regnum exercitum reduceret,
          <lb/>praesertim cum sibi per Petrum Brunaurum ac Troilum constaret
          <lb/>eam reconciliationem simulatam esse, ideo ut tantam a se vim tempestatis
          <lb/>averteret quam aliter declinare in re tam subita non posset.</p><p n="90"> 90. Idque
          <lb/>omne Venetorum sociorumque consilio factum esse brevi palam fore,
          <lb/>quandoquidem ab iis ad Franciscum auxilia sub finiti stipendii specie, ita
          <lb/>enim fama erat, propediem ventura essent. Nec vero Venetos id facturos
          <lb/>fuisse nisi haec ficta reconciliatio de eorum consensu facta esset. Cui enim
          verisimile videri, si inimico animo in Franciscum forent, hos sibi opem latum
          <lb/>ire?</p><p n="91"> 91. Plura dicere volentem Philippus interrupit. Subsecutum inde
          <lb/>silentium dataque venia oratores domum reducti sunt. Aliquot postea dies
          <lb/>de eadem re actum, cum tamen in eo Philippus perstaret ut vellet regem
          <lb/>ab armis discedere, quapropter legati, ut viderunt tempus ibi nequicquam
          <lb/>teri, abeundi consilium ceperunt.</p><p n="92"> 92. Quibus facta discedendi potestate
          <lb/>Philippus regi nuntiari iussit se illum sibi patris loco constituisse proin
          <lb/>eo in quibus vellet libere uteretur. Ad haec si qua ipsi proficiscentes audirent
          <lb/>quae eorum animos offenderent, ne mirarentur: bono ea consilio
          <lb/>a se facta esse. Quae tunc haud satis intellecta mox de pace quam cum
          <lb/>Venetis ac sociis clam rege fecerat dicta esse cognoverunt.</p><p n="93"> 93. Nam quo
          <lb/>die ipsi Florentia egressi sunt regnum repetentes, sive id fortuna ceciderit
          <lb/>sive dedita opera a Florentinis factum sit, iis audientibus Florentiae promulgata
          <lb/>est. Inter haec rex Aesim cum exercitu ire perrexit, cui oppido
            <pb n="350"/>
          <lb/>Troilum, copiarum ducem quem ante nominavimus, Franciscus praefecerat:
          <lb/>huic etenim viro maxime fidebat.</p><p n="94"> 94. Nam praeterquam quod sub
          <lb/>eo multos annos in equitatu primos ordines duxerat, sororem ei uxorem
          <lb/>dederat, opinione quam de illius viri virtute haud mediocrem conceperat,
          <lb/>sed erat is quidem praeferoci, qua quidem re multos sibi infensos fecerat.
          <lb/>Hic, quaecunque tandem ea causa fuerit, sive quod et Francisco quoque
          <lb/>propter acerbitatem morum se invisum sciret, sive quod maiora praemia
          <lb/>a rege speraret, sive quod simulato transfugio aliquid novi cogitaret quo
          <lb/>Francisci res afflictas ac perditas restitueret, aliquanto ante pepigerat per
          <lb/>Inicum Ghevaram eosque qui clam ad se missi fuerant tradita urbe Aesi
          <lb/>ad regem transiret.</p><p n="95"> 95. Itaque Esim petenti regi obviam profectus, haud
          <lb/>cunctanter urbem tradidit. Fuit eius transitio Alfonso perquam grata quoniam,
          <lb/>praeter receptam urbem tam validam, intelligebat hostem magna
          <lb/>virium parte per eius viri discessum nudatum esse qui et magnas copias
          <lb/>in exercitu eius duceret et magnae existimationis in eodem exercitu haberetur,
          <lb/>tum propter rei militaris scientiam tum propter eam, quae sibi cum
          <lb/>Francisco esset, affinitatem.</p>
        <p n="96"><lb/>96. Cogitabat duos praestantes ductores quorum utriusque consilio
          <lb/>atque opera forti in proeliis uti consueverat, et in quibus bonam spei partem
          <lb/>reposuerat, uno prope tempore illi ereptos esse, quibus auxiliis de stitutu
          <lb/>nec aequo campo dimicare nec reliqua oppida satis tueri se posse
          <lb/>confideret, praesertim cum ab iis elusus quibus maxime fidebat, caeteris
          <lb/>ductoribus parum fidei esset habiturus. Rex inde recepta Esi ac legato
          <lb/>tradita continuato itinere adversus Franciscum recta ducendum censebat,
          <lb/>nec prius consistendum quam illum e toto Piceno pepulisset.</p><p n="97"> 97. Coeterum
          <lb/>Nicolaus spe sibi allata Rocae Contractae potiundae ut consilium
          <lb/>immutaret effecit docens in eius urbis praesidio esse qui sibi clandestinum
          <lb/>aditum pollicerentur. Qua spe adductus rex cum exercitu eo profectus
          <lb/>castra urbi quam proxime potuit admovit. Quae quidem causa fuit ne Sigismundus
          <lb/>Malatesta ad eum accesserit, arbitratus sibi satis temporis dari
          <lb/>ad munienda oppida dum rex eius urbis obsessione occupatus foret, quod
          <lb/>eam situ ac moenibus validoque insuper praesidio munitam obsidionem
          <pb n="352"/>
          <lb/>diu laturam non dubitabat.</p><p n="98"> 98. Alfonsus ea urbe obsessa tentavit saepius,
          <lb/>derivationibus pluribus locis factis, si qua posset aquae usum, quae proxima
          <lb/>urbi erat, oppidanis auferre quo eos aquandi commoditate sublata ad
          <lb/>deditionis necessitatem compelleret.</p><p n="99"> 99. Erant in eo oppido complures
          <lb/>equites, quorum dux erat Robertus nepos, e Sancti Severini proceribus,
          <lb/>qui cum equitatu atque oppidanis hostibus sese obiiciens omnes eorum
          <lb/>conatus frustrabatur, adhibita intus diligentia ne qui novi motus concitarentur.
          <lb/>Itaque ea re saepius attentata, cum non succederet, motis inde
          <lb/>castris Barbaram, id ei loco est nomen, atque inde ad Metaurum amnem,
          <lb/>supra Fortunae Fanum, quo se Franciscus cum reliquo equitatu receperat,
          <lb/>continuato itinere copias duxit.</p><p n="100"> 100. Quod postquam Franciscus animadvertit
          <lb/>suos intra urbem continuit. Levia tamen proelia per singulos dies
          <lb/>committebantur quibus saepius Francisci equitatus intra moenia repulsus
          <lb/>est. Per eos dies Iohannes Balbus ac Petrus Cotta, legati a Philippo ad Alfonsum
          <lb/>profecti sunt, quo tempore regii legati quos supra memoravimus
          <lb/>Mediolanum petebant. Iique eadem quae priores a Philippo regem oratum
          <lb/>venerant. Tam crebrae etenim litterae a Francisco ad Philippum mittebantur
          <lb/>ut semper in itinere nuntios ad regem Philippum habere necessum
          <lb/>esset.</p><p n="101"> 101. Quibus respondit missos ad Philippum oratores qui illum de
          <lb/>toto animo atque consilio suo certiorem facerent: ex iis satis cogniturum
          <lb/>Philippum quae vellet quaeque eius mens esset. Post haec paucis rerum
          <lb/>summam quas oratores ad Philippum pertulissent edocuit. Forte autem
          <lb/>cum apud Alfonsum essent, tubicen quidam a Francisco in castra regia
          <lb/>profectus est impetrataque a rege pro sui ordinis more liberius loquendi
          <lb/>licentia, multa nefaria in Nicolaum praesentem, Francisci ipsius nomine,
          <lb/>probra congessit, proditorem ac perfidum appellans ac proin regem admonens
          <lb/>nequid illi fidem haberet, nihilo fideliorem hunc sibi quam caeteris
          <lb/>principibus, quorum exercitus rex erat, quamque ipsi Francisco fore
          <lb/>cui fidem, quo tempore apud Martinengum pax facta est, dedisset sese
          <lb/>communi consilio adversus regem bellum suscepturum.</p>
        <p n="102"><lb/>102. Nec vero illum ausurum fuisse suis modo armis suisque copiis
          <lb/>in Picenum, sed regis viribus confisum, descendere. Postremo eum ad
          <lb/>duellum Francisci verbis provocavit, in quo ipsi duces eorumque copiae
          <pb n="354"/>
          <lb/>de gloria ac dignitate certarent.</p>
        <p n="103"><lb/>103. Apparituram quidem uno proelio ducum simul atque equitum virtutem
          <lb/>eumque diem aeternam aut gloriam aut ignominiam eorum alterum
          <lb/>allaturam: simul ab rege petiit uti aequus spectator pugnae adesset. Cum
          <lb/>haec dixisset Nicolaus, iam inde ab initio orationis suae commotus, multis
          <lb/>haud levioribus convitiis in Franciscum absentem coniectis, fidem suam
          <lb/>multis exemplis comprobans, illum perfidiae arguens respondit sibi peraegre
          <lb/>esse quod non esset ea valetudine qua ante acceptum in cervice vulnus
          <lb/>extitisset: ostensurum se fuisse singulari certamine uter eorum proditoris
          <lb/>infamia censendus esset.</p><p n="104"> 104. Sed quando fortuna hanc sibi facultatem
          <lb/>debilitato iam corpore abstulisset, oblatam conditionem laeto se animo
          <lb/>cum bona regis venia accipere posteroque die cum copiis eius sub ipsam
          <lb/>urbem Fanum patenti campo processurum. Quod cum a se postulare Nicolaum
          <lb/>decoris tuendi causa rex animadverteret, utriusque partis securitati
          <lb/>sese consulturum recepit. Quibus constitutis nuntius in urbem reversus
          <lb/>quae egisset quaeve esset Picinini mens Francisco renuntiavit.</p><p n="105"> 105. Quae
          <lb/>cum audisset laetitiam vultu praetendens parari suos ad tantae gloriae
          <lb/>certamen in posterum diem iussit. At in regiis castris ingens clamor atque
          <lb/>alacritas animorum fuit eaque quae una intercedebat nox, aliis pugnandi
          <lb/>aliis spectandi desiderio affectis, nunquam finem habitura videbatur. Adeo
          <lb/>omnes duorum praestantissimorum totius Italiae ducum duarumque catervarum
          <lb/>fortissimorum equitum pugnam spectare cupiebant.</p><p n="106"> 106. Atque
          <lb/>animis iam sibi repraesentabant pulcherrimum illud spectaculum, in quo
          <lb/>de gloria ac de principatu rei militaris ageretur, uter melior dux esset
          <lb/>quod diu ambiguum fuerat eum diem testaturum. Postridie Nicolaus
          <lb/>hora constituta in campum cum suis processit. Rex vero procul inde ad
          <lb/>mille passus cum exercitu consedit liberum uti convenerat utrique parti
          <lb/>campum praestaturus. Mansit in armis Picininus ultra horam tempusque
          <lb/>praestitutum Francisci cum suis egressum praestolatus.</p><p n="107"> 107. Coeterum id
          <lb/>frustra fuit. Namque Franciscus, quae tandem illum ratio aut causa moverit,
          <lb/>sive gloriam eius in discrimen de qua eo die haud dubie iactabatur alea
          <lb/>adducere dubitarit, sive quid aliud pertimuerit, intra urbem suos continuit.
          <lb/>Quo viso Picininus, tanquam victor moenibus insultans, usque ad portas
          <pb n="356"/>
          <lb/>cucurrit hostem voce compellans atque increpitans cumque nemo obviam
          <lb/>exiret exultantibus suis in castra se recepit.</p><p n="108"> 108. Post haec Alfonsus cum
          <lb/>in iis locis tempus nequicquam teri cerneret nec propter naturalem situm
          <lb/>obsideri eam urbem posse, quoniam mari allueretur qua commeatus
          <lb/>commode importari possent et Francisci praesentia eam obsidionem laboriosiorem
          <lb/>faceret, dimissis a se legatis retrocedere cum exercitu instituit
          <lb/>divisisque copiis Nicolaus Montem Aureum ipse Montem Arbotum, ita
          <lb/>appellantur ea oppida, contendit. Ex quo quidem obtigit Franciscum inter
          <lb/>duo hostium castra medium esse.</p>
        <p n="109"><lb/>109. Rex deinde continuato itinere Esim atque inde Auximum, quae
          <lb/>oppida in sacrosanctae romanae ecclesiae ditionem sine vi redierant,
          <lb/>atque inde Firmum duxit cumque iam ad alteram oppidi partem quae
          <lb/>ad portam vergit castra metaretur, Alexander, Francisci frater, vir acer
          <lb/>qui eius urbis, ut ostendimus, custodiae praeerat, subita eruptione facta
          <lb/>— habebat enim ad sexcentos equites — postremum agmen, quod Iohannes
          <lb/>Vintimilius ducebat, a tergo aggressus terrorem intulit.</p><p n="110"> 110. Quod ubi rex
          <lb/>per clamores a tergo auditos agnovit, rapta confestim signa in hostem
          <lb/>convertit castrorum opere intermisso hostesque iam pugna implicitos
          <lb/>facile in fugam versos intra urbem repulit. Insigne proelium ante portam
          <lb/>fuit quod regii superiores, antemurali quod pro vallo stabat vi capto, usque ad
          <lb/>portam pugnando progressi sunt, inde ad munienda castra continuo reditum.</p>
        <p n="111"><lb/>111. Erat ea urbs magna atque opulenta totius Piceni longe munitissima:
          <lb/>in ea eminebat rupes quaedam tantae altitudinis ut ex ea perinde ac e specula
          <lb/>quadam excelsa omnis prope Picenus ager despectaretur. In eiusdem
          <lb/>rupis cacumine planities modica inerat quae muro cincta crebris turribus
          <lb/>interpositis arcem inexpugnabilem fecerat. Eam vero arcem, quod in gyri
          <lb/>prope formam natura circuncisa rupes esset, Gironem vulgo appellabant,
          <lb/>quam qui tenebat universam Picenam provinciam tumultu ac terrore
          <lb/>quatiebat.</p><p n="112"> 112. Itaque Alfonsus prospecto urbis situ, quanquam non ut
          <lb/>obsideret eo venerat sed ut experiretur an eius adventu motus aliqui in
          <lb/>urbe fierent, cum aliquos cives esse accepisset qui pulso Francisci praesidio
          <lb/>sacrosanctae romanae ecclesiae dedi cuperent, paucis post diebus
          <lb/>motis inde castris ad Turrim Palmarum composito agmine profectus est,
          <pb n="358"/>
          <lb/>eo videlicet consilio ut tentata primum Asculo urbe, exercitum in regnum
          <lb/>hibernandi gratia reduceret.</p><p n="113"> 113. Quo ego tempore a Genuensibus missus,
          <lb/>quibuscum regi tum bellum erat, ut de indutiis agerem, pridie quam
          <lb/>moveret, ad quoddam castellum, haud procul a Firmo, perveni. Cumque
          <lb/>postridie mane ad eum iturus essem, ex stativorum incendiis castra inde
          <lb/>mota agnovi subsecutusque confestim citatis equis non sine discrimine
          <lb/>propter hostes, quibus mos est digrediendum a tergo agmen insequi, haud
          <lb/>prius assecutus sum quam Marranum, quo in loco castra fecerat, pervenit.
          <lb/>Et quoniam nox iam suberat, nuntiato ei tantummodo per Lupum Simenum
          <lb/>Urreum, qui tum castrorum praefectus omnibus purpuratis longe
          <lb/>praestabat, adventu meo, nihil praeterea eo die egi.</p><p n="114"> 114. Eodem vero die,
          <lb/>paulo antequam in castra pervenissem, Petrus Brunaurus ac Troilus, de
          <lb/>quibus supra mentionem fecimus, de proditione suspecti comprehensi
          <lb/>sunt armis equisque atque omni eorum supellectile direpta. Nec ita temperari
          <lb/>militum furor potuit propter rei atrocitatem quin et omnis eorum
          <lb/>equitatus eandem subierit calamitatem. Quod tamen iniussu regis effectum
          <lb/>est.</p><p n="115"> 115. Suspitionem praeter caetera de se fecerat epistola quaedam
          <lb/>a Francisco, ut videbatur, scripta nuntioque intercepta qua rogabantur uti
          <lb/>cogitata maturarent nec amplius differrent. Quos postea Neapolim perductos
          <lb/>et in Cateloniam missos, rex in arce Satabiae, urbis Valentini agri,
          <lb/>custodiri imperavit.</p>
        <p n="116"><lb/>116. Postridie cum rex inde movisset in itinere eum salutavi litterasque
          <lb/>ad eum scriptas reddidi. Quibus lectis cognita adventus mei causa sese
          <lb/>castris positis quae attulissem auditurum inquit. Coeterum eo die nihil
          <lb/>ea de re quoniam sero castra posita essent agi potuit. Postridie eo iter
          <lb/>persequente ventum est Asculum, urbem in Picentibus validam situque
          <lb/>nobilem, quam ab altera parte mons sublimis in quo sita est arx, ab altera
          <lb/>Trucentus amnis ripis praealtis munit, urbs ipsa plano ac patenti campo
          <lb/>condita atque aedificiis perfrequens.</p><p n="117"> 117. Eius oppidi aliquot cives, patria
          <lb/>per seditionem pulsi, cum ad Alfonsum profecti essent eique spem
          <lb/>fecissent intestinorum motuum si cum exercitu appropinquaret, propter
          <lb/>propinquitates et clientelas quas in urbe haberent, ne tantae occasioni
          <lb/>deesset, magno praesidio Franciscum nudatum iri arbitratus, si ei tanta
          <pb n="360"/>
          <lb/>urbs tamque opportune in ipso Piceni agri introitu sita adimeretur facilioresque
          <lb/>fore postea pontifici adversus Franciscum belli reliquias, eo
          <lb/>confestim duxit ac sub urbem ad mille passus castra fecit.</p><p n="118"> 118. Erat ei
          <lb/>urbi praesidio Renaldus, Francisci frater, cum valida equitum peditumque
          <lb/>manu ipseque impiger. Qui ubi regem adventasse conspicatus est defensoribus
          <lb/>per moenia turresque dispositis, ipse per urbem ne qui clandestini
          <lb/>civium conventus fieri possent armatorum caterva constipatus per urbem
          <lb/>incessanter ibat.</p>
        <p n="119"><lb/>119. Rex vero ut primum castra posita sunt, ut urbis situm propius 
          <lb/>specularetur, trans fluvium, qua arx sita erat, cum aliquot paucis equitibus nullo
          <lb/>obsistente se contulit. Inde reversus in castra reliquum diei ac noctis tempus
          <lb/>quieti dedit. Postridie quae vellem dicendi sine arbitris potestate facta hunc
          <lb/>in modum verba feci: «Si recte animadverteris, rex, quae Genuensibus amicitia
          <lb/>cum Neapolitanis regibus multis iam saeculis ante hac fuerit, profecto
          <lb/>bellum hoc quod tecum gessimus non odio aut invidia, sed officio et quodam
          <lb/>amicitiae iure susceptum a nobis ac gestum esse iudicabis.</p><p n="120"> 120. Neque
          <lb/>enim absque ingratitudinis atque impietatis nota eos reges, quorum regnum
          <lb/>mercatoribus nostris aeque ac Neapolitanis civibus semper patuit, ex quo
          <lb/>frumentum atque omne genus commeatum exportare nobis integrum
          <lb/>fuit, ut illud civitatis nostrae horreum recte a nobis appellari possit, cum
          <lb/>quorum denique subditis res fortunasque civium nostrorum implicitas cum
          <lb/>eorum ditionis hominibus habemus, bello oppressos atque a nobis auxilium
          <lb/>postulantes deserere potuissemus.</p><p n="121"> 121. Neque enim quicquam ad nos
          <lb/>pertinere videbatur ea disceptatio videlicet utri vestrum regnum ipsum iure
          <lb/>deberetur. Contendentibus vobis de principatu, ad humanitatem et officium
          <lb/>nostrum pertinere duximus ei opitulari quem et Neapoli regni caput et 
          <lb/>Neapolitanorum vocatu in regnum profectum sciremus.</p><p n="122"> 122. Nec vero id alia
          <lb/>ratione a nobis factum existimare debes qui non ignoras quo semper cultu
          <lb/>quave observantia Hispanos reges, unde genus ducis, prosecuti fuerimus.
          <lb/>Postquam autem Renatus tibi victori cessit, satisfactum officio et amicitiae
          <lb/>arbitrati, nihil ultra adversus te conati sumus quin potius amicitiam tuam,
          <lb/>quemadmodum priorum Neapolitanorum regum, nobis ultro expetendam
          <lb/>putavimus certandumque post hac non armis sed beneficiis, non odio sed
          <lb/>amore et gratia statuimus.</p>
        <p n="123"><lb/>123. Nec vero tibi Genuensium amicitia, ut opinor, aspernanda est,
          <lb/>quippe iis amicis nulla in Italia reliqua gens fuerit cuius ope inimici tui statum
          <lb/>tuum labefactare possint. Habebis posthac regnum ipsum quietum ac
          <pb n="362"/>
          <lb/>stabile idque longo quassatum bello liberis advenarum commerciis brevi
          <lb/>in pristinum florem haud dubie redactum videbis, quod unum profecto,
          <lb/>rex, super omnia optari a te debet, si quid te gloriae amor tangit cuius ab
          <lb/>ineunte aetate cupidissimus iudicatus es.</p><p n="124"> 124. Ea enim vera stabilisque
          <lb/>principum ac regum gloria est civium ac populorum suorum quieti et utilitati
          <lb/>consulere ut quas calamitates bello acceperunt resarcire per pacem
          <lb/>queant. Hanc ipsam quoque pacem Philippo mediolanensium principi
          <lb/>haud molestam fore, quod respicere videbaris, ex litteris eius satis nosse
          <lb/>potuisti; fuere vero qui Genuam renuntiarint te quoque a pacis consiliis
          <lb/>non abhorrere. Quod quia facile creditum est legatos scito iam designatos
          <lb/>esse qui Neapolim ad te de pace acturi proficiscantur. Ego vero ideo ad
          <lb/>te praemissum sum uti indutias in aliquod tempus petam quo interim suspensis
          <lb/>armis liberiore iam animo pax ipsa, postquam legati adventarint,
          <lb/>tractari possit. In idque fidem publicam obligabo si indutias concesseris».</p>
        <p n="125"><lb/>125. Ad ea rex: «Non sum usque adeo gloriae avidus ut non multo pacis et
          <lb/>publicae tranquillitatis avidior sim. Neque vero id aut naturae aut consuetudinis
          <lb/>nostrae est petentibus pacem negare. Idque semper inhumanum
          <lb/>atque impium duxi. Quis enim tam demens est qui si possit pace frui
          <lb/>malit bello contendere? Equidem bellum hoc non bellandi gratia, sed ut
          <lb/>regno potitus bello finem imponerem suscepi gessique. Nec me praeterit
          <lb/>quanta semper amicitia Genuensibus cum maioribus nostris extiterit ob
          <lb/>eamque causam in ea amicitia perseverare quam bellum gerere usque
          <lb/>optavi.</p><p n="126"> 126. Verum enimvero ita tulerunt sive fata quaedam sive tempora
          <lb/>ut consilia mutare utrisque necesse fuerit. Philippo, adversus cuius voluntatem
          <lb/>in ea re nihil agerem, pacem ipsam probari gaudeo, legatos de pace,
          <lb/>si venerint, libens audiam. Nec per me stabit quominus pax componatur,
          <lb/>si quae decuerit praestare Genuenses non graventur; de indutiis autem,
          <lb/>quandoquidem per eas pacem quietius tractari posse intelligo, quominus
          <lb/>per te agatur non recuso».</p>
        <p n="127"><lb/>127.	Ab eo sermone digressus, cum iis quos mihi adhibuit de indutiarum
          <lb/>conditionibus agere coepi: ii fuere Lupus Ximenes, Baptista Platamonius
          <lb/>ac Iohannes Olzina. Longa mihi cum iis disceptatio et controversia
          <lb/>extitit quinam ipsis indutiis comprehendendi essent, cum ii pro rege
          <lb/>vellent et alios Genuenses comprehendi qui ab Adurniis, per id tempus
            <pb n="364"/>
          <lb/>Genuensem rempublicam gubernantibus, urbe pulsi, ad amicitiam regis
          <lb/>confugerant. Denique cum viderem indutias alioquin claudi non posse
          <lb/>nisi iis comprehensis, nec mihi id ipsum facere liceret, petita a rege discedendi
          <lb/>venia, biduo tamen post in castris permansi. Nam propter Asculanos
          <lb/>milites qui passim populabundi vagabantur, non poteram absque
          <lb/>periculo inde evadere.</p>
        <p n="128"><lb/>128.	Observabat autem rex an aliqui motus a propinquis proscriptorum
          <lb/>concitarentur, uti ab initio decreverat, cumque neminem praesidii
          <lb/>metu arma sumere audere animadverteret, ipse flumen cum exercitu
          <lb/>transgressus sacrosanctae romanae ecclesiae atque pontifici satisfactum
          <lb/>arbitratus cum Franciscum hostem e Piceno summovisset instanti iam
          <lb/>bruma Adriam profectus est. Prius autem quam Asculo discederet Theramitani,
          <lb/>qui ad eam diem in Francisci fide permanserant, potentiam regis
          <lb/>veriti, ad eum misere qui urbem praeter arcem in eorum potestate esse ac
          <lb/>paratos deditionem facere significarent. Quos benigne susceptos et collaudatos
          <lb/>domum remisit missis interim qui urbi praesidio futuri essent.</p>
        <p n="129"><lb/>129.	Post haec Iohannem Antonium Ursinum, Taliacotium, Paulum
          <lb/>Sangrum, Iacobum Montagatham cum nonnullis aliis copiarum ductoribus,
          <lb/>ad duo milia equitum erant, ad Nicolaum Picininum, quem apud
          <lb/>Montem Aureum cum exercitu substitisse diximus, proficisci iussit qui
          <lb/>quae pro sacrosancta romana ecclesia oppida receperat una cum Picinino
          <lb/>tuerentur et qui restabant in Francisci fide populis bellum inferrent. Cum
          <lb/>autem essent in itinere audierunt Nicolaum plerisque suorum captiis ab
          <lb/>hoste fusum fugatumque esse.</p><p n="130"> 130. Namque Nicolaus cum sensisset
          <lb/>Franciscum adversus se cum copiis quas raptim post discessum regis contraxerat
          <lb/>adventare, aliquot acies e suis per adversum montem circummiserat
          <lb/>quae pugnae implicitum a tergo adorirentur, ratus, id quod rei militaris
          <lb/>ratio postulabat, illum in medio circumventum evadere non posse.</p><p n="131"> 131.
          <lb/>Coeterum et qui missi fuerant tardius iter fecerant et iis qui in castris remanserant
          <lb/>tanta celeritate atque impetu supervenit hostis ut ad induenda
          <lb/>arma spatium vix fuerit. Pauci qui praesidii causa in armis erant eorum
          <lb/>impetum exceperunt. Quod cum Picininus animadverteret pro tempore
          <lb/>exhortari milites coepit uti correptis armis hosti obviam prodirent, nec tantam
          <lb/>sibi contumeliam in castris inferti paterentur.</p><p n="132"> 132. Coeterum et subitus
          <lb/>hostis adventus et eorum absentia quos circummissos diximus, quorum
          <pb n="366"/>
          <lb/>nullus apparebat, nullus sentiebatur clamor, tantum iis terroris incussit ut
          <lb/>magis de fuga quam de pugna cogitantes pudori salutem anteponerent.
          <lb/>Clivus in quo castra posita erant et oppidum proximum dissipatos fuga
          <lb/>servavit. Nicolaus quoque cum rem desperatam ac profligatam cerneret
          <lb/>tentatis omnibus quae ad belli ducem pertinerent saluti et ipse consuluit.</p>
        <p n="133"><lb/>133.	Ii vero, quos a tergo missos diximus, cum per exploratores quos praemiserant
          <lb/>accepissent suos iam fusos ac in fugam versos nec iam proelium
          <lb/>instaurari posse antequam in hostis conspectum venissent, qua venerant
          <lb/>ad Nicolaum reverterunt. Non destiterunt tamen qui a rege mittebantur
          <lb/>coeptumque iter persecuti sese cum Nicolao coniunxerunt. Quibus copiis
          <lb/>auctus qui adhuc Francisco parebant populos vexare rursus coepit.</p>
        <p n="134"><lb/>134.	Dum haec in Piceno aguntur rex Adriam atque inde ad Civitatem
          <lb/>Apenninam profectus, Theramitanae arcis cura non abiecta, Remondum
          <lb/>Buillum praestantem virum cum iis quibus praeerat copiis ad eam arcem
          <lb/>obsidendam ire iussit caeterisque copiis in hiberna in loca circumiecta
          <lb/>dimissis, ipse Neapolim rediit.</p>
        <p n="135"><lb/>135.	Remundus Theramum, uti iussus erat, profectus atque ab oppidanis
          <lb/>in urbem haud cunctanter receptus, ante omnia, quo omnem auxilii
          <lb/>spem obsessis adimeret arcem ipsam circumvallavit non ab interiori modo,
          <lb/>verum et ab exteriori quoque urbis parte, haud modicae latitudinis fossa
          <lb/>perducta praesidiaque circa eam, ubicunque opus esse videbatur, disposuit
          <lb/>quae neque exire quenquam ingredive, neque ullum commeatuum genus
          <lb/>inferri paterentur tentatis interim frustra caeteris artibus si qua expugnari
          <lb/>ipsa arx posset, sed erat et naturali situ et opere permunita atque ideo nec
          <lb/>vi nec operibus expugnabilis.</p><p n="136"> 136. Per hunc modum supra duos menses
          <lb/>circumsessi, ad extremum cogente famis metu cum auxilium desperarent
          <lb/>quod a se tam diu nequicquam expectatum viderant, Remundo arcem
          <lb/>dediderunt salutem suam ac fortunarum pacti. Qua recepta praesidioque
          <lb/>valido firmata Remundus in Adriensem copias reduxit atque ibi hiemis reliquum
            <lb/>quievit.</p><p n="137"> 137. Ut autem ad rem Genuensem redeamus, rege Trucentium
          <lb/>amnem transgresso, per Apennini colles qua iter est Nursiam, primo
          <pb n="368"/>
          <lb/>in Tusciam atque inde Genuam pervasi, prius tamen Raphaele Adurnio,
          <lb/>qui tum princeps Genuensem rempublicam obtinebat, iis de rebus quas
          <lb/>egeram per epistolam certiore facto. Quibus ille cognitis Iohannem Federicum,
          <lb/>qui se regis amicitiam habere profitebatur, quanquam multis
          <lb/>amicorum dissuadentibus, Neapolim confestim ad regem misit cui, cum
          <lb/>mandata exposuisset, uti legatos Genuam mitteret persuasit.</p>
        <p n="138"><lb/>138.	Satisfacturos ei re aliqua Genuenses, maxime Raphaelis ducis
          <lb/>opera, qui pacem eius vehementer expeteret. In id a rege delecti Caraffellus
          <lb/>Caraffa ac Iohannes Tudiscus cum mandatis Genuam profecti sunt
          <lb/>cumque de pace agere coepissent atque in id potissimum instarent ut regio
          <lb/>honori consuleretur, in primis multa proposuerunt et illud ante omnia
          <lb/>uti Genuenses in eius turris fastigio, quae palatio cohaerebat, signa regia
          <lb/>veluti antea Philippo dominante diebus festis sustollerent. Quod cum non
          <lb/>reciperetur a Genuensibus cogitandam aliam quampiam placandi regis
          <lb/>rationem dixerunt.</p>
        <p n="139"><lb/>139.	Quod cum Neapoli, ubi rex esset, melius fieri posse visum esset,
          <lb/>Baptista Goanus iurisconsultus ac Baptista Lomelinus, vir innocentis simus,
          <lb/>legati ad regem iam multo ante designati, ut diximus, una cum regiis
          <lb/>legatis longis navibus invecti prospera navigatione confecta Puteolos
          <lb/>pervenerunt. Quibus comes datus sum ut essem qui pro republica nostra
          <lb/>quae de pace conficienda essent litteris proderem. Erat tum forte rex haud
          <lb/>procul Puteolis venandi studio profectus qui ut audivit legatos adventasse,
          <lb/>laetus eo nuntio manere eos Puteolis iussit donec Neapolim reverteretur
          <lb/>praemissis interim qui illis domum cum lautitia praepararent.</p><p n="140"> 140. Quae
          <lb/>postquam parata esse cognovit, ipse enim alia via praeierat, legati Neapolim
          <lb/>accersiti sunt profectique in arcem regiam comiter ac benigne a
          <lb/>rege suscepti sunt eoque duntaxat salutato ac magnificis verbis ornato
          <lb/>nihil aliud eo die egerunt. Post de pace agi coeptum in quo aliquantum
          <lb/>de conditionibus disceptatum est, in eo maxime quod ad resarciendum
          <lb/>regium decus pertinebat contentio vehemens fuit: multa siquidem in id a
          <lb/>rege postulata sunt. Quae cum legati recusarent pax haudquaquam futura
          <lb/>videbatur.</p>
        <p n="141"><lb/>141. Ad postremum postulatum est uti Genuenses pateram auream,
          <lb/>si regis pacem vellent, quotannis dono darent, de conditionibus caeteris
          <pb n="370"/>
          <lb/>facile conventurum. Quod cum legati renuerent dicerentque se iniussu
          <lb/>civitatis id pacisci non posse, re suspensa missus est ab iis cum mandatis
          <lb/>qui quidnam fieri a Genuensibus placeret scitaretur. Ea vero res magnas
          <lb/>denuo civitati curas iniecit, ex altera parte pacis commoda ex altera gloriae
          <lb/>iacturam ponderanti.</p><p n="142"> 142. Demum frequenti senatu coacto publicae quieti
          <lb/>consulentes eam conditionem, quandoquidem pax haud aliter impetrari
          <lb/>posset, recipiendam esse decreverunt. Quod postquam legatis renuntiatum
          <lb/>est, abiectis caeteris disceptationibus, pax in haec verba convenit:
          <lb/>«pax atque amicitia cum Alfonso rege Genuensibus firma perpetuaque
          <lb/>posthac esto, bello ablata repetendi nemini partium ius competito; nec
          <lb/>regis hostes Genuensis populus nec rex Genuensium hostes recipito ullove
          <lb/>commeatu adiuvato.</p><p n="143"> 143. Si quando fato aliquo bellum rursus inter se
          <lb/>exoriri contigerit, utriusque partis cives qui in alternis oppidis negotientur
          <lb/>agantve eorumque bona tuta liberaque sinito eorumque exportandorum
          <lb/>potestas esto. Ad haec neque rex Genuensibus neque regi Genuenses,
          <lb/>etiam si iusta belli causa intercesserit, nisi primum denuntiatione facta
          <lb/>bellum inferunto. lura ac privilegia ultro citroque concessa utraque pars
          <lb/>religiosissime servato. Genuenses videlicet quae regis civibus ante Philippi
          <lb/>dominatum, rex quae Genuensibus Neapolitani reges ad Ladislai supremum
          <lb/>diem concessissent: coemendi atque exportandi frumenti coeterumque
          <lb/>frugum ex alternis oppidis facultatem utraque pars permittito.</p><p n="144"> 144.
          <lb/>In iis oppidis quae in alterius partis potestatem devenissent in quibus pars
          <lb/>altera iuris aliquid habere praetenderet utraque pars ius suum teneto. Nec
          <lb/>tamen, si qua eorum oppidorum oppidani ipsi sua voluntate dederent,
          <lb/>ea recipi fas esto. Demum Genuenses regi quotannis dum vivat honoris
          <lb/>gratia pateram auream dono danto ac Neapolim mittunto». Haec ita, ut
          <lb/>conscripta erant, in regis conspectu recitata sunt, qui tum ex gravi morbo
          <lb/>convalescere coeperat.</p><p n="145"> 145. Quibus peractis cum et rex ipse et legati in ea
          <lb/>verba iurassent continuo inde discessum est constitutoque tempore quo pax
          <lb/>ipsa promulganda esset, legati cum bona regis venia Genuam reversi sunt
          <lb/>atque ut quae egissent a senatu Genuensi rata haberentur perfecerunt.</p>
          <pb n="372"/>
        <p n="146"><lb/>146. Ea vero aestate quae secuta est Alfonsus ad Populi fontem,
          <lb/>haud procul a Theano, profectus est eo quidem consilio ut convocads eo
          <lb/>quamprimum copiis in Picenum reverteretur, pontificis maximi rogatu qui
          <lb/>Franciscum Fortiam ex ea provincia prorsus pelli, quo sibi libera et quieta
          <lb/>possessio relinqueretur, optabat. Intelligebat enim fore ut Franciscus quae
          <lb/>sibi erepta fuerant oppida brevi recepturus foret nisi eius conatibus confestim
          <lb/>obviam iretur.</p><p n="147"> 147. Namque Franciscus tum regis discessu tum Picinini
          <lb/>clade elatus iam utique copiis superior praedabundus per Picenum
          <lb/>libere vagabatur multosque metu populos ad deditionem compellebat. Ad
          <lb/>hunc fontem quem diximus cuncti regni proceres qui se cum copiis sequi
          <lb/>decrevissent convenire iussi sunt. In quis venit Antonius, paterna stirpe
          <lb/>Centilia, per matrem Vintimillius, cum equitibus trecentis de quo, ut aliquid
          <lb/>disseram, me impraesentiarum locus admonet.</p>
        <p n="148"><lb/>148. Namque hic eo ipso tempore quo rex Neapolitano bello occupatus
          <lb/>erat, Calabris Brutiisque, quos nunc uno nomine Calabros appellant,
          <lb/>conflata ex privatis facultatibus satis grandi pecunia ipsam provinciam
          <lb/>debellandam recepit brevique maiore eius parte in ditionem regis redacta
          <lb/>multam laudem promeruit.</p><p n="149"> 149. Ac demum Consentinos atque alios plerosque
          <lb/>finitimos populos regis imperio parere ac praesidia admittere in
          <lb/>oppida coegit. Is vero paucis post diebus quam ad regem est profectus,
          <lb/>cum clam accusatus esset quod de cuiusdam purpurati, qui erat regi carissimus,
          <lb/>nece cogitaret, monitus ut regiae irae cederet, rem palam esse,
          <lb/>noctu cum paucis suorum ne multitudo consilium proderet neque die
          <lb/>neque nocte itinere intermisso Catantianum, ditionis suae oppidum, se
          <lb/>recepit.</p><p n="150"> 150. Quod ubi in castris mane compertum est, admiratus rex illius
          <lb/>factum peraegre tulit idque haud ferendum ratus, Neapolim quamprimum
          <lb/>reverti statuit ac Lupum Urreum, Ursium Ursinum, Gartiam Cabanellum,
          <lb/>praestantes viros, cum copiis ad Picenam expeditionem persequendam
          <lb/>mittere qui cum Remundo Buillo, qui iam ad flumen Humanum, ultra
          <lb/>Adriam, progressus copias convocaverat regis adventum opperiens, se
          <lb/>coniungerent atque exinde ad Franciscum Picininum, Nicolai filium, cui
          <lb/>pater, ad Philippum proficiscens, copias commendaverat, se conferrent ac
          <lb/>pro pontifice consentiente animo bellum gererent.</p>
        <p n="151"><lb/>151. Quibus digressis ipse Neapolim cum reliquis copiis paucis post
          <pb n="374"/>
          <lb/>diebus reversus est, eo consilio ut, si Antonius de quo diximus ad se non
          <lb/>accederet et contumax esse pergeret, ipse adversus eum copias duceret.
          <lb/>Lupus, Ursinus et Gartias simul ac ad Remundum pervenerunt sese una
          <lb/>cum eo itineri commiserunt cumque iam in Picenum transgressuri essent,
          <lb/>Remundus per exploratores quos in diversa miserat certior factus
          <lb/>est Francis cum Picininum ad montem Ulmum ab hostibus superatum
          <lb/>captumque esse.</p><p n="152"> 152. Quo nuntio, ut par erat, perturbati, haud longius
          <lb/>progredi deliberarunt quod hostem, praeter copias quibus haud dubie
          <lb/>tum superior erat, etiam ob recentem victoriam nihil non ferociorem
          <lb/>factum, id quod verisimile erat, existimabant: quorum adventu cognito
          <lb/>Franciscus confestim post fusos hostes ad Trucentium amnem instructo
          <lb/>agmine adventavit, eo consilio ut vel transeuntes arceret vel iam transgressos
          <lb/>invaderet vel, si nulli apparerent hostes, in propinquos regni fines populabundus
          <lb/>traiiceret.</p><p n="153"> 153. Coeterum nullis repertis hostibus cum insuper
          <lb/>loca Piceno opposita validis praesidiis firmata circumspiceret, procedere
          <lb/>ulterius destitit quaque venerat via rediit. Qua re cognita ductores regii
          <lb/>retrocedendum arbitrati in loca circumiecta diverterunt. Inter haec Alfonsus,
          <lb/>Neapolim reversus, de industria expectabat ne quid per iram facere
          <lb/>videretur uti Antonius omissis caeteris consiliis ad se purgandum accederet.</p>
        <p n="154"><lb/>154. Verum enimvero sive indignatione quadam animi succensus, sive
          <lb/>aliaquacunque causa, ad regem proficisci destitit. Quin etiam ditionis suae
          <lb/>oppida, quae partim dotalia erant, partim a rege acceperat, raptim munire,
          <lb/>frumenta convehere, praesidia imponere, arma ac milites comparare coepit
          <lb/>nec quicquam omnino praetermittebat quod ad ea tuenda pertineret.</p>
        <p n="155"><lb/>155. Quae quanquam regem offendebant sibique intoleranda videbantur,
          <lb/>ne quis illius exemplum sequeretur, vehementius tamen offensus est
          <lb/>epistolis quibusdam ad se ac Ferdinandum filium paulo acerbius, ut ferebatur,
          <lb/>scriptis. Quibus litteris constituisse videbatur quae sua ipsius pecunia
          <lb/>suisque multis laboris ac periculis adeptus esset quaeve teneret armis
          <lb/>tueri nec ea se vivo sibi a quoquam eripi passurum; ferebatur quoque finitimos
          <lb/>regni proceres solicitare. Quo factum est ne rex per vicarium eam
          <lb/>expeditionem gereret, qui admodum parva peditum manu atque equitum
          <lb/>celeriter comparata in Brutios iter arripuit.</p><p n="156"> 156. Quod postquam vulgatum
          <lb/>est, qui Antonio clam favebant metus ingens cepit atque a proposito
          <pb n="376"/>
          <lb/>abscedere coegit. Alfonsus itaque in Brutios profectus primo Luceronum
          <lb/>oppidum, quod ab Antonio tenebatur, petiit castrisque positis oppidanos
          <lb/>metu consternatos antequam oppugnare coepisset, neque enim vim eius
          <lb/>experiri sustinuerunt, ad deditionem compulit. Deinde ad Roccam Bernardam
          <lb/>continuo itum est, in quo castello expugnando aliquantum laboris
          <lb/>fuit, castellanis atque iis quos praesidio miserat ob naturalem situm audacius
          <lb/>repugnantibus.</p>
        <p n="157"><lb/>157. Cumque obsidionem paucis aliquot diebus tolerassent, ad postremum
          <lb/>desperato auxilio ad eum diem frustra expectato et ipsi deditionem
          <lb/>fecerunt. Rex inde continuato itinere Bellicastrum movit idque
          <lb/>nullo resistente statim cepit. A Bellicastro Crotonem duxit ut ipsam belli
          <lb/>arcem oppugnaret: qua urbe Antonio adempta reliquum bellum facile futurum
          <lb/>intelligebat. Haec vero urbs Croto aliquanto procul ab ea sita est
          <lb/>quae olim in Calabris florentissima duodecim milia passuum in circuitu
          <lb/>habuisse traditur, parva quidem nec cultoribus admodum frequens, sed
          <lb/>quoniam mari vicina erat unde a Venetis commode Antonio summitti
          <lb/>auxilium poterat, hoc maior aliquanto eius urbis expugnandae cura
          <lb/>regem incesserat.</p><p n="158"> 158. Huc Antonius militum suorum robur miserat
          <lb/>urbisque ipsius custodiam quibusdam ex iis quos sibi fideliores existimabat
          <lb/>demandaverat. Ipse Catantianum, quod oppidum situ longe munitius
          <lb/>erat atque opulentius, cum uxore ac liberis omnique pretiosa supellectile
          <lb/>se receperat. Qui ut audivit regem tot iam oppidis sibi una prope excursione
          <lb/>ereptis Crotonem petisse nec finitimorum quenquam pro se arma
          <lb/>sumere, ex iis quos sibi adfuturos putarat, conturbari vehementer coepit
          <lb/>et consilii sui paenitentia affici. Perstitit nihilominus in proposito veniae,
          <lb/>ut videbatur, diffidens. Quod igitur unum poterat, Crotoniates occulte per
          <lb/>litteras ac nuntios item praesidiarios milites hortabatur ut forti animo obsidionem
          <lb/>ferrent.</p><p n="159"> 159. Hoc vero, quantum coniectari potuit, eum fefellit
          <lb/>de resistendo ab initio cogitantem, quod regem per vicarium adversus se
          <lb/>bellum gesturum putaverat. Cui quidem, quisquis is esset futurus, resistere
          <lb/>se posse confidebat quoniam multi in regio exercitu futuri essent qui eum
          <lb/>fortunis haud eversum vellent: fore etiam aliquos e finitimis sperarat qui
          <lb/>absente rege arma corripere auderent, quos praesentis metus ac maiestas
          <lb/>deterreret. Crotonem itaque profectus, rex sub urbem castra posuit.</p>
        <p n="160"><lb/>160. Quo viso oppidani subito in muris armati apparuerunt atque in
            <pb n="378"/>
          <lb/>stationes divisi sunt: levia dehinc proelia per continuos dies fieri coepta.
          <lb/>Antonius interim undique opem sed nequicquam implorare. Cum autem
          <lb/>res ad obsidionem spectare videretur, erat enim oppidum situ ac moenibus
          <lb/>permunitum et oppidani praetera ad obsistendum parati, rex quo eos
          <lb/>maiore metu incusso ad deditionem cogeret tormenta aenea ex Neapoli
          <lb/>missis triremibus advehi imperavit.</p><p n="161"> 161. Interim colloquendi cum hostibus
          <lb/>occasione data tentare clam coepit si qua arte aut consilio urbe ipsa
          <lb/>potiri posset. Erat in ea Bartolus Ceresarius, patria Surrentinus coeterum
          <lb/>per uxorem quam ibi ceperat civis Crotoniensis factus, quem Antonius illi
          <lb/>fidens urbi praefecerat, qui cum se ob id meritum grandem a rege gratiam
          <lb/>promereri sciret communicato cum paucis suorum consilio, regios noctu
          <lb/>per scalas clam in urbem admisit. Quod simul ac oppidani et externi milites
          <lb/>sensere cum primo arma corripuissent, ob regis praesentiam animis
          <lb/>fractis, positis armis errati veniam petentes atque in Antonium culpam
          <lb/>conferentes, regi portas confestim aperuerunt quibus pro sua clementia
          <lb/>facile ignovit. Atque ita urbs Croto, praeter arcem, recepta est.</p><p n="162"> 162. Post
          <lb/>haec arx infestari atque oppugnari coepta. Verum enimvero tormenta,
          <lb/>sine quibus parum profici poterat, ob naturalem situm praesidiumque
          <lb/>quod intus erat validum, nondum convecta fuerant quae quidem longo
          <lb/>maris terrarumque circunflexu agi oportebat. Quibus advectis atque arci
          <lb/>oppositis in maiorem solicitudinem metumque hostes inciderunt.</p><p n="163"> 163. Dum
          <lb/>autem aliquando acrius pugnaretur, Petrus Carbo, quem multis beneficiis
          <lb/>sibi obstrictum, Antonius arci praeposuerat, sagitta ictus est cumque ob id
          <lb/>medicum e castris requireret, rogatus rex ad eum ire permisit Salvatorem
          <lb/>medicum qui vulnus curaret simul qui pollicitando eum ad arcis deditionem
          <lb/>alliceret. Cui cum tandem id persuasisset, nullo prope tormentorum
          <lb/>usu arx recepta est. Quod postquam Antonio renuntiatum est, omnem
          <lb/>prorsus spem rerum suarum abiecit: nam si quid sperare opis a supero
          <lb/>mari poterat eam sibi viam penitus obtrusam videbat.</p><p n="164"> 164. Quod unum
          <lb/>reliquum erat, Catantianum, qua minus erat natura, munimenti operibus
          <lb/>supplebat: est vero id oppidum in monte situm undique acclivi atque
          <lb/>ascensu arduo, praeterquam ab una parte qua dementior aditus erat, quo
          <lb/>in loco arx ob eam causam de industria extructa fuerat. At vero Alfonsus
          <pb n="380"/>
          <lb/>Crotoniensi arce in potestatem redacta eaque valido praesidio firmata, Catantianum
          <lb/>copias duxit situque oppidi perspecto sub montem castris positis
          <lb/>tormentisque subvectis ad eam partem quam infirmiorem ostendimus,
          <lb/>obsidere oppidum coepit.</p><p n="165"> 165. Antoniani per adversum montem primo
          <lb/>occursantes tumultuosius deicere regios conati sunt. Coeterum eorum conatus
          <lb/>frustra fuerunt. Crebra tamen proelia quanquam levia per singulos
          <lb/>dies conserebantur, sed quotidie minus minusque spei obsessi habebant,
          <lb/>cum regem ipsum praesentem intuerentur, qui nonnisi expugnato oppido
          <lb/>discessurus inde videretur, se vero etiam, si aliquandiu obsisterent obsidionemque
          <lb/>protraherent, omni tamen et propinqui et externi auxilii spe
          <lb/>destitutos, quod neque Venetos neque alios principes vicinosve populos
          <lb/>ad eam diem precibus movere potuissent, in regis potestatem necessario
          <lb/>perventuros esse.</p>
        <p n="166"><lb/>166. Quae cum animo reputaret Antonius quam prius spem in armis
          <lb/>reposuerat, eam totam in regis humanitatem ac misericordiam contulit,
          <lb/>maxime cum et oppidanos et milites quos mercede conduxerat timidiores
          <lb/>factos animadverteret. Movebant quoque eum vehementius suorum pericula
          <lb/>in quos verebatur neu rex per iram capto oppido gravius animadverteret.
          <lb/>Angebatur etiam fortunis quas omnes in eum locum, ut diximus,
          <lb/>congesserat.</p><p n="167"> 167. Simul cogitabat oppidum ipsum si forte a vi et ferro, at
          <lb/>certe a longa obsidione ac fame, adversus regem tutum esse non posse,
          <lb/>sibi vero tum spem nullam veniae apud regem iratum fore. Haec, inquam,
          <lb/>animo reputans mittere statuit qui regi significaret cupere se cum eo, si ita
          <lb/>placeret, accepta fide colloqui. Qui profectus in castra protinus a rege repulsus
          <lb/>est affirmante non passurum Antonium ad se ire nisi eo se suaque
          <lb/>omnia eius arbitrio ac potestati permittente. Ex quo rursus Antonius in
          <lb/>graviores curas incidit.</p><p n="168"> 168. Posthaec uno e regiis sacerdotibus ad eum
          <lb/>proficisci permisso, quorundam precibus quos eius calamitas moverat
          <lb/>cum ex eo cognovisset frustra a se tentari caetera consilia, regis immutabilem
          <lb/>sententiam esse, adire regem seque eius voluntati arbitrioque permittere
          <lb/>constituit et, quo magis illum ad misericordiam flecteret, uxorem una
          <lb/>secum, quod muliebris sexus ad commiserationem efficacior est, ducere
          <pb n="382"/>
          <lb/>nec ultimum casum expectare. Profectus igitur cum uxore in castra ad
          <lb/>regis tabernaculum cunctis rei eventum expectantibus, ut ad regem venit
          <lb/>supplex veniam orans ad pedes eius procubuit.</p><p n="169"> 169. Uxor quoque genibus
          <lb/>advoluta effusis lacrimis pro viri salute orare vehementius coepit: qua calamitatis
          <lb/>specie rex commotus sibi vitam concessit. Catantiano ac Trupia,
          <lb/>quae oppida in illius potestate adhuc erant, cedere imperavit supellectileque
          <lb/>omni quam Catantiani haberent exportari permissa eum cum uxore
          <lb/>atque omni familia Neapolim abire. Quae cum obedienter fecisset Antonius
          <lb/>missis qui Trupiam regi traderent cum suis Neapolim profectus est.</p>
        <p n="170"><lb/>170. Coeterum Alfonsus recepto oppido arceque praesidio firmata
          <lb/>Consentiam cum copiis sese contulit, eo consilio ut Iohannem Nucem,
          <lb/>cuius maxime suasu Antonius adversus eum contumax fuerat, qui et ipse
          <lb/>regis imperium pertinaciter detrectaverat, cum ab eo saepius in castra accersitus
          <lb/>esset in eadem adhuc contumacia perseverantem opprimeret.</p><p n="171"> 171. Is
          <lb/>vero Rendam oppidum ac tria praeterea castella quae a rege dono acceperat
          <lb/>tenebat cumque Consentiam pervenisset Americum, Capacii comitem,
          <lb/>Rendam, qui locus haud plus quatuor milibus passuum inde aberat, cum
          <lb/>aliquanto equitatu primum misit isque ad mille passus a Renda castra fecit.
          <lb/>Ea nocte quae insecuta est nonnulli oppidani Iohanni, ob acceptas iniurias
          <lb/>infensi, noctu clam ad regem profecti nuntiaverunt oppidanos, partim officio
          <lb/>ac regiae maiestatis reverentia, partim ob acceptas a Iohanne iniurias,
          <lb/>paratos esse, si maiores copias eo mitteret, oppidum dedere.</p>
        <p n="172"><lb/>172. Quapropter rex Franciscum Siscarum, cuius viri virtutem egregiam
          <lb/>prioribus bellis agnoverat, postridie cum peditibus mille eodem
          <lb/>iussit contendere. Quae cum Iohannes animadverteret, priusquam vim
          <lb/>experiretur, hortantibus amicis, quanquam aegre relicta arce, adeundi regis
          <lb/>consilium cepit sese eius arbitrio potestatique permissurus. Qui cum vitae
          <lb/>diffidens atque anxius produceretur ad regem qui, receptae arcis adhuc
          <lb/>ignarus, cum reliquis copiis Rendam versus iter ingredi coeperat, Franciscum
          <lb/>Barbavariam, Philippi legatum virum ornatissimum, per eos dies ad
          <lb/>regem profectum, forte obvium habuit qui eius fortunam miseratus, quod
          <lb/>erat gentis suae, sibi a rege vitam impetravit.</p><p n="173"> 173. Coeterum mulctatus
          <lb/>omnibus quae tenebat oppidis toto praeterea regno excedere iussus est.
          <lb/>Qui post Philippi mortem, ad quem se receperat, Franciscum Fortiam,
          <lb/>qui postea mediolanense imperium sibi armis vendicavit, secutus, cum
          <lb/>Alexandriam urbem fidei suae commissam Lodovico Sabaudiae duci proderet,
          <pb n="384"/>
          <lb/>ad postremum in laqueum quem per Alfonsi clementiam effugerat
          <lb/>incidit. Ea vero expeditio quarto postquam coepta fuerat mense finita est.</p>
        <p n="174"><lb/>174.	Post haec Josias, unus e regni proceribus qui aliquot oppida in ipso
          <lb/>regni aditu tenebat, cum Adriam urbem, quae maiorum suorum olim fuerat,
          <lb/>per proditionem capere tentasset, nec res sibi ex sententia successisset
          <lb/>isque postea Francisci Fortiae copiis adiutus Adriam subito atque improviso
          <lb/>petiisset, ea quoque oppugnatione frustra tentata in propinqua ditionis
          <lb/>suae oppida se recepit. Haec autem per hiemem ab eo facta, quo anni
          <lb/>tempore regiae copiae in hiberna concesserant nec convocari poterant.</p>
        <p n="175"><lb/>175.	Est enim omnis ea regio, propter Apenini iuga, perpetuis nivibus sed
          <lb/>praecipue iis temporibus immersa, quae illam intersecant, frigoribus coelique
          <lb/>intemperie, vix incolis atque assuetis tolerabilis. Itaque ineunte vere
          <lb/>Ursinus, quem supra memoravimus, copiis omnibus ex hibernis evocatis,
          <lb/>quibus eum rex praefecerat, Bozam, Josiae castellum, petiit idque oppugnare
          <lb/>castris haud procul inde positis aggressus est.</p><p n="176"> 176. Quod ubi Josias agnovit
          <lb/>coactis raptim Francisci equitibus et quos potuit e popularibus suis castra
          <lb/>improviso adortus regios fudit fugavitque. Qua re audita Alfonsus, rem
          <lb/>haudquaquam negligendam arbitratus, ne Josias maiores Francisci copias
          <lb/>in regni fines illiceret, simul ut Civitellam, quod oppidum haud procul a
          <lb/>Trucentio amne situm, adhuc Francisco parebat, natura quidem et opere
          <lb/>munitum, in potestatem redigeret, eo cum copiis proficisci statuit comparatisque
          <lb/>celeriter quibus opus erat ad urbem Thetim constitit. Cuius
          <lb/>adventu cognito Josias conterritus, maxime quod a Francisco per id temporis
          <lb/>non multum iuvari poterat, propter pontificis maximi ac Philippi
          <lb/>copias Picenum agrum vexantes, regi reconciliari per amicos curavit.</p><p n="177"> 177.
          <lb/>Cum autem reconciliatione facta equites ii, quos Franciscus ad se miserat,
          <lb/>Trucentium amnem peterent, inde in Picenum transgressuri in regium
          <lb/>equitatum ignari inciderunt a quo profligati magnaque ex parte capti
          <lb/>sunt. Rex subinde ab Aterno amne motis castris adversus Trucentium
          <lb/>flumen profectus est eo consilio ut Civitellae bellum inferret. Quod ubi
          <lb/>Patriarchae nuntiatum est, qui pro pontifice adhuc adversus Franciscum
          <lb/>bellum gerebat, confestim ad eum profectus oravit ut copiarum partem in
          <lb/>Picenum mitteret ad belli reliquias persequendas.</p>
        <p n="178"><lb/>178. Cui cum assensus esset Iohannem Vintimillium, cuius opera fideli
          <pb n="386"/>
          <lb/>ac forti superioribus bellis usus fuerat, quem in Acarnaniam provinciam
          <lb/>profectum ut Carolo genero, Acarnaniae principi, per id temporis a Tureis
          <lb/>obsesso opitularetur, suscepta expeditione revocarat, Patriarcha digresso
          <lb/>proficisci iussit. Post cuius discessionem cum ipse in iis locis permaneret
          <lb/>Civitella dedentibus oppidanis, praeter arcem, recepta est. Quae quidem
          <lb/>ex omnibus regni oppidis novissima fuit quae in regis potestatem pervenerit.</p>
        <p n="179"><lb/>179. Subinde Alfonsus arcis obsidione, erat enim munitissima et situ
          <lb/>et opere diuque obsidionem latura videbatur, Remundo Buillo delegata
          <lb/>missoque Berengario Harilio cum aliquanto equitatu ad Iohannem Vintimillium,
          <lb/>ipse Neapolim rediit. Remundus ante omnia arcis oppugnatione
          <lb/>tentata cum nihil proficeret, tantum ne quis ingredi egredive aut commeatus
          <lb/>quicquam importare posset attentissima cura providebat. Cuius
          <lb/>rei taedio affecti qui arcem tuebantur, praesertim expectato nequicquam
          <lb/>a Francisco tot diebus auxilio, deditionem fecerunt. Qua recepta ac praesidio
          <lb/>firmata Remundus Adriam copias reduxit.</p><p n="180"> 180. Et iam Patriarcha
          <lb/>post profectum ad se Iohannem Vintimillium Aufidam oppidum, quod ab
          <lb/>eo obsidebatur, perculsis maiore metu oppidanis propter auctas hostium
          <lb/>vires, in deditionem acceperat quoque viri eius opera fortiori uteretur,
          <lb/>eum pontificis iussu copiis omnibus praefecit. Post id Iohannes Patriarchae
          <lb/>consensu motis castris ad Ripam Transontam, id est nomen oppido,
          <lb/>nullo hostium obviam facto duxit atque inde digressus, inter Rotilium ac
          <lb/>Solitem oppida castra fecit composito usque agmine, iter faciens quasi
          <lb/>hostis in conspectu foret.</p><p n="181"> 181. Huc autem eo consilio profectus est ut
          <lb/>experiretur an posset eluso hoste ad Philippi copias, queis praeerat Italianus
          <lb/>Furianus, aut ipse Italianus ad se transire, uti coniunctis copiis
          <lb/>Franciscum aggrederentur cui singuli pares esse non possent. Quam rem
          <lb/>Franciscus coniectura suspicatus media protinus loca de industria occupabat
          <lb/>eorumque conatus quocunque movebant frustrabatur. Sextis castris
          <lb/>cum sub Montem Eripetum consedisset, Sancti Victoris oppidum cum
          <lb/>castellis plerisque finitimis sacrosanctae romanae ecclesiae nomine in deditionem
          <lb/>absque certamine recepit.</p><p n="182"> 182. Coeterum cum intueretur frustra
          <lb/>a se tentari ad altera castra aditum propter Francisci vigilantiam converso
          <lb/>itinere ad Ripam Transontam retrocedere cum exercitu, id consilium Patriarcha
          <lb/>approbante, constituit, eo animo ut per montana procul ab hoste
          <pb n="388"/>
          <lb/>ad Italianum evaderet cumque ibi castra metatus esset Campofelonites
          <lb/>ac Tedonates, qui sacrosanctae romanae ecclesiae imperium pertinacius
          <lb/>detractabant, expugnavit ac diripuit quominus finitimi iniecto metu resisterent.</p>
        <p n="183"><lb/>183. Cumque ei nuntiatum esset Franciscum cum omnibus copiis
          <lb/>eo dimicandi animo contendere, castra diligenter muniit dimissis paulo
          <lb/>longius a castris speculatoribus per quos eius adventum certo sciret, ne
          <lb/>imparatos offenderet. Coeterum vanus is rumor fuit. Itaque inde movit
          <lb/>octavisque castris Aufidum reversus est indeque postridie ad Trucentium
          <lb/>amnem movit castrisque in fluminis ripa positis substitit.</p>
        <p n="184"><lb/>184. Franciscus autem ut hostes retrocessisse agnovit, nihilominus tamen
          <lb/>in suscepto consilio permansit, ut scilicet inter bina castra medius sederet
          <lb/>neutram partem insequens, sed tantum id agens ne utrique coniungi
          <lb/>possent.</p><p n="185"> 185. Re ad consilium delata quanam via cum copiis ad Italianum
          <lb/>tutius perveniri posset, variabant ductorum sententiae. Alii namque peditatus
          <lb/>et equitatus florem triremibus regiis, quae inde haud longe aberant,
          <lb/>inutiliore turba atque impedimentis relictis traducendum censebant quoniam
          <lb/>parvo maris tractu ab Italiano distarent atque ita absque periculo
          <lb/>iungi posse; alii sub urbem Firmum ipsum equitatus ac peditatus robur
          <lb/>instructo agmine agendum esse.</p><p n="186"> 186. Verum enimvero hoc consilium
          <lb/>haudquaquam tutum videbatur, primum quod Alexander, Francisci frater,
          <lb/>eorum per exploratores itinere cognito, cui octingenti fere equites erant,
          <lb/>facile vexare agmen a tergo poterat atque tandiu pugnando lacessendoque
          <lb/>distinere hostem donec Franciscus cum reliquis copiis accurrens, medios
          <lb/>opprimeret terrorem nocte augente a fronte simul et a tergo circumventis,
          <lb/>praesertim cum hostibus copiarum numero longe impares futuri essent.
          <lb/>Quibus, quando etiam fortunae benignitate contigisset absque detrimento
          <lb/>nullo reperto hoste coniungi, quemnam equitum usum fore, praesertim
          <lb/>sine tentoriis, sine ministris, sine sarcinis.</p>
        <p n="187"><lb/>187. Iohannis vero consilium fuit ut itinere longiore, coeterum tutiore,
          <lb/>per Appennini montana exercitus duceretur: posse enim ea cum impedimentis
          <lb/>atque omni exercitu invitis hostibus tuto evadi. Cuius consilium
            <pb n="390"/>
          <lb/>cum plures approbassent, Asculum versus perrexit atque inde Apennini
          <lb/>colle transmisso, quem Sibyllae accolae appellant, in campis Nursiae late
          <lb/>patenti planitie consedit. Quartis decimis castris ad Camertis agri fines
          <lb/>pervenit atque inde continuato itinere in Fulginatem.</p>
        <p n="188"><lb/>188. Cuius profectionem cum haud amplius a se impediri posse Franciscus
          <lb/>agnosceret, qui hostes abeundi consilio retrocessisse existimaverat,
          <lb/>consilii paenitens quod proelii fortunam non tentasset, e Piceno excedere
          <lb/>priusquam tantae copiae coniungerentur decrevit, ne sibi postea cum vellet
          <lb/>discedere integrum non esset neve aut obsidionem pati, quod sibi turpe
          <lb/>ad gloriam ducebat, aut certe necessario depugnare cogeretur.</p><p n="189"> 189. At
          <lb/>Iohannes Matelicam versus arrepto itinere in Cinguli fines, quibus in locis
          <lb/>Italianus cum copiis erat, profectus est earumque Philippi copiarum dux
          <lb/>factus, castra cum castris iunxit. Deinde ad vicos sub urbem Cingulum
          <lb/>perducto exercitu eos una excursione cepit ac diripuit, inde ad montem
          <lb/>Melonem ductis copiis ibi aliquot dies in eius oppidi obsidione consumpsit.</p>
        <p n="190"><lb/>190. Ad postremum oppidani cum nulla spes auxilii esset salutem
          <lb/>suam et fortunarum pacti in sacrosanctae romanae ecclesiae deditionem
          <lb/>venerunt. Missa deinde copiarum parte ad Sanctum Angelum cum oppidani
          <lb/>praeter spem resisterent, admotis undique copiis oppidum ipsum vi
          <lb/>captum atque in praedam datum est. Posthaec Iohannes cum animadverteret
          <lb/>Franciscum e Piceno in Urbinatem concessisse eaque quae reliqua
          <lb/>erant in eius ditione Picentium oppida, propter naturales locorum situs
          <lb/>validaque praesidia iis imposita, obsidione magis quam oppugnatione tentanda
          <lb/>esse instaretque vis hiemis, reverti statuit atque exercitum in regnum
          <lb/>in hiberna reducere.</p>
        <p n="191"><lb/>191. Relictis igitur pontificis ac Philippi copiis adversus urbem Firmum
          <lb/>non amplius per montana ut venerat, sed per plana iter cepit ac non procul
          <lb/>a Monte Sancto eo die constitit. Cuius inopinato adventu oppidani
          <lb/>conterriti, antequam vim experirentur, emissis confestim ad eum oratoribus
          <lb/>qui significarent velle se sacrosanctae romanae ecclesiae impetrata facere
          <lb/>protinus deditionem fecerunt.</p><p n="192"> 192. Aliquot praeterea castella absque
          <lb/>certamine recepta sunt; inde ad Montem Altum profectus ibi aliquot dies
          <lb/>mansit. Interim Firmani coniuratione facta spe propinqui auxilii a Francisco
          <lb/>defecerunt, Alexandro fratre in arcem compulso quo et magna equitatus
          <lb/>pars una cum eo se recepit. Quod ubi Iohanni nuntiatum est subito
          <pb n="392"/>
          <lb/>cum omnibus copiis ad ferendum oppidanis auxilium advolavit. Idem fecere
          <lb/>pontificis ac Philippi copiae quae in propinquo erant, uti ostendimus.</p>
        <p n="193"><lb/>193. Cum autem arx eiusmodi foret, quod superius demonstratum est,
          <lb/>ut nec vi nec machinis, sed diutina obsidione tantum esset expugnabilis,
          <lb/>praemunitis urbis partibus qua ex arce in urbem descensus erat iisque ab
          <lb/>exteriori parte institutis quae obsidioni necessaria videbantur, ipse cum
          <lb/>reliquis copiis ut eas in hiberna dimitteret in regni fines concessit.</p>
        <p n="194"><lb/>194. Vix anno post Eugenius pontifex certior factus Franciscum Fortiam
          <lb/>suas atque auxiliares copias cogere ac Tudertum petere constituisse,
          <lb/>quod oppidum sexaginta milibus passuum Roma abest, de illius adventu
          <lb/>valde solicitus accersenda a sociis auxilia censuit. Nam quod partem Tudertinorum
          <lb/>sciebat Francisco amicam esse, in quos ille indulgentior fuerat
          <lb/>dum ea urbe potiebatur, propterea Franciscum haud temere id consilii
          <lb/>cepisse suspicabatur: Franciscus enim, praeter Picenum, et in agro Romano
          <lb/>oppida quaedam occupaverat. Misit igitur Lodovicum Patriarcham
          <lb/>legatum ad regem isque Neapolim profectus ac magnifice pro dignitate
          <lb/>susceptus, simul ac regi adventus causam exposuit auxilium ab eo haud
          <lb/>difficulter impetravit.</p><p n="195"> 195. Nec mora Iohannes Antonius Ursinus Taliacotius
          <lb/>cum duobus milibus equitum ad pontificem ire seque cum sacrosanctae
          <lb/>romanae ecclesiae copiis coniungere iussus est. Interea Franciscus
          <lb/>coactis copiis adversus agrum Tudertinum contendit quo uno ferme
          <lb/>tempore et pontificis et regis copiae convenerunt. Quo cognito Eugenius
          <lb/>Nicolaum, cardinalem Capuensem, erat is in urbe gratiosus ac potens,
          <lb/>quod eius fides sibi nonnihil suspecta esset, propter amicitiam quae illi
          <lb/>cum Francisco erat, Roma amovendum curavit.</p><p n="196"> 196. Franciscus autem
          <lb/>ut per exploratores agnovit pontificis copias opinione sua ampliores esse
          <lb/>frustraque se nec sine periculo quod constituerat iter persequi posse mutato
          <lb/>repente consilio, antequam in hostium conspectum veniret, in agrum
          <lb/>Urbinatem rediit. Quo digresso pontificis ac regis copiae in Picenum proficisci
          <lb/>perrexerunt uti ea oppida quae in Francisci fide perstiterant armis
          <lb/>ad deditionem cogerent, sed Eugenius, Francisci potentiam veritus, cum
          <lb/>magnas ab eo copias duci nuntiatum esset, Thomam, tunc episcopum Bononiensem 
          <pb n="394"/>
          <lb/>qui ei in pontificatu successit, hominem illi propter scientiam
          <lb/>atque eximias virtutes acceptissimum, legatum ad Alfonsum miserat qui
          <lb/>maiora auxilia postularet.</p>
        <p n="197"><lb/>197. Isque ad regem profectus: «Cognosti,» inquit «rex, ex Lodovico
          <lb/>Patriarcha satis, ut arbitror, sacrosanctae romanae ecclesiae res quo statu
          <lb/>sint quantoque in discrimine versentur. Expectatur in Tudertino Franciscus
          <lb/>hostis magnis viribus contractis quibus Eugenii copiae haud possint
          <lb/>obsistere. Sustulerunt animos adversarii ipso rumore adventus sui ac
          <lb/>fama. Nam quo tempore Tudertum urbem tenebat multos sibi cives quo
          <lb/>caeteros servire cogeret beneficiis obligarat. Ii rerum novarum cupidi eius
          <lb/>adventum avide praestolantur ut Eugenio non minus de civium fide quam
          <lb/>de hostium vi laborandum sit.</p><p n="198"> 198. Misisti tu quidem Iohannem Antonium
          <lb/>Ursinum ad pontificem cum copiis, coeterum quanquam is est vir
          <lb/>in armis praestans et copias habet non aspernandas, tamen ad tantam vim
          <lb/>hostis arcendam haud satis videtur. Est nobis res, ut scis, cum hoste rei
          <lb/>militaris scientissimo ac vigilantis simo ut haud temere nobis cum eo con grediendum
          <lb/>sit. Nam si quid sinistri, quod Deus avertat, pontifici contingeret
          <lb/>non solum Tudertinus, sed etiam Picenus ager, qui tuis laboribus ac
          <lb/>periculis sacrosanctae romanae ecclesiae restitutus est rursus in hostilem
          <lb/>potestatem recideret.</p><p n="199"> 199. Petit igitur a te Eugenius oratque ut, praeter eas
          <lb/>quas adhuc misisti copias, alias mittas ne tuae simul et suae in periculum
          <lb/>mittantur: quod ut facias tua bonitas ac fides postulant. Maiorem gloriam
          <lb/>aut stabiliorem consequi non potes quam si sacrosanctae romanae
          <lb/>ecclesiae dignitatem perpetuo conservaris atque auxeris».</p><p n="200"> 200. Ad ea rex:
          <lb/>«Quod ad hunc diem feci post reconciliationem nostram, quoad mihi vita
          <lb/>suppetet, nec re, nec opera, nec auxilio sacrosanctae romanae ecclesiae
          <lb/>defuturus sum nec pro oppugnandis eius adversariis unquam defatigabor
          <lb/>neque committam ut pontifex de fide mea queri possit. Equidem eo sum
          <lb/>animo ut non hoc regnum modo, quod tantis laboribus ac periculis meis
          <lb/>consecutus sum, sed et caetera regna quae mihi pater haereditaria reliquit
          <lb/>ruere potius pati possim quam sacrosanctae romanae ecclesiae iura labefactari.</p>
        <p n="201"><lb/>201. Misi ad pontificem Iohannem Antonium Ursinum, arbitratus
          <lb/>id auxilii in praesentia satis esse, praesertim cum nulla externa auxilia ad
          <lb/>Francis cum profecta accepissem. Qui certe, nisi maiores copias habeat,
          <lb/>non est adeo pontifici formidandus: expertus sum Piceno bello quantum
          <lb/>audeat, sed non proin hoc dico ut eum contemni velim. Nihil enim tuto
          <lb/>in hoste contemnitur nec is quidem eiusmodi vir est ut sit contemnendus:
          <lb/>multo enim et consilio valet et rei militaris scientia, sed forti animo contra
          <pb n="396"/>
          <lb/>eundum atque audendum censeo. Quae petit auxilia pontifex mittam.
          <lb/>Quin etam si adventu meo opus fore cognovero mihi ipse non parcam».</p>
        <p n="202"><lb/>202.	Ab hoc sermone digressus Remundum Buillium cum mille equitibus
          <lb/>ac pari peditum numero ad Patriarcham in Picenum ire per Aprutinos,
          <lb/>quibus in locis copias habebat, imperavit. Qui Truentio amne traiecto
          <lb/>in Picenum quamprimum profectus, ad urbem Auximum cum Iacobo
          <lb/>Caviano, uno e copiarum sacrosanctae romanae ecclesiae ductoribus, se
          <lb/>coniunxit.</p>
        <p n="203"><lb/>203.	Franciscus interea in Urbinatem transgressus Fossumbrunum
          <lb/>divertit ibique constitit, eo videlicet consilio ut transitum impediret metumque
          <lb/>transire cogitantibus inferret, quominus utraeque copiae iungi
          <lb/>posset namque Remundus ac Iacobus per loca mari propinquiora agmen
          <lb/>ducebant. Patriarcha vero unius diei iter aut eo amplius procul ab eis cum
          <lb/>reliquis copiis per loca superiora iter faciebat cumque ei nuntiatum esset
          <lb/>Franciscum ad Fossumbrunum substitisse, nec longo spatio a se abesse,
          <lb/>Remundum paulum remorari iter sensimque progredi donec coire in
          <lb/>unum possent mandavit, uti ope mutua imminens periculum declinarent.</p>
        <p n="204"><lb/>204.	Qua re cognita Franciscus ne suos temere periculo obiiceret se continuit.
          <lb/>Remundus vero ac Iacobus temperato itinere una cum Patriarcha
          <lb/>inter Fossumbrunum ac Fanum eodem die pervenerunt. Postridie mane
          <lb/>Patriarchae iussu convocatis cunctorum ordinum ductoribus ut quid
          <lb/>agendum esset consultaretur, Georgius Nurius, Philippi legatus, iam
          <lb/>multo ante in castra profectus, liberius loquendi quae vellet petita venia
          <lb/>detulit, Italianum Philippo de proditione suspectum esse seque eam rem
          <lb/>compertam habere, proin placere sibi ac velle uti is vinctus in custodiam
          <lb/>detur.</p><p n="205"> 205. Cumque mirantibus omnibus Patriarcha quaesisset cur tam diu
          <lb/>in castra a Philippo profectus eam rem silentio suppressisset, respondit
          <lb/>Philippum mandasse ne quam eius rei mentionem faceret donec Remundus
          <lb/>cum eius copiis in castra pervenisset, veritus ne qui in castris essent
          <lb/>qui eius voluntati adversarentur. Ubi haec elocutus est repugnante nemine
          <lb/>Italianus comprehensus ac Dominico Malatesta in custodiam traditus est
          <lb/>triduoque per tormenta criminis confessione expressa, apud Roccam
          <lb/>Contratam securi percussus est.</p><p n="206"> 206. Posthaec Patriarcha motis inde castris
          <lb/>Montem Fabrum, id ei nomen est oppido, quod ab hoste tenebatur
          <pb n="398"/>
          <lb/>contendit idque admotis undique copiis primo adventu cepit plerisque
          <lb/>aliquot castellis atque oppidis circumiectis quae Federico Urbinatum principi
          <lb/>parebant partim expugnatis partim in deditionem acceptis. At Franciscus,
          <lb/>cum sese copiarum numero hostibus imparem sciret, per montana
          <lb/>ducebat, aliquanto procul ab hostibus de industria observans si qua bene
          <lb/>gerendae rei occasio sese offerret.</p><p n="207"> 207. Patriarcha contra copiis fretus per
          <lb/>plana ductabat et nusquam resistente aut obvio hoste Urbinatem agrum
          <lb/>populabundus infestabat. Coeterum appropinquante hieme pontificis
          <lb/>copiae paulatim dilabi coeperunt, praesertim accedente exhaustis agris
          <lb/>pabuli ac rerum necessarium inopia. Interim a Florentinis ac Venetis ad
          <lb/>duo milia equitum ad Franciscum auxilium postulantem venerunt, quibus
          <lb/>copiis auctus non amplius per montana ut prius, sed per patentes campos
          <lb/>exercitum ducere pugnandique potestatem hostibus facere incepit.</p>
        <p n="208"><lb/>208. Cum hic esset rerum status Alfonsus Protonotarius, Patriarchae
          <lb/>legatus, in castris relictus cum copiis trans Pisaurum amnem profectus
          <lb/>est. Quod ubi Franciscus agnovit motis propere castris eo contendit et
          <lb/>a contraria fluminis parte castra fecit. Aquandi potestas propter fluminis
          <lb/>opportunitatem aeque utrisque erat, sed cum triduo post Patriarcham
          <lb/>motis castris Tauletum, Sigismundi castellum mille inde passibus in colle
          <lb/>situm, duxisse animadverteret et ipse ad alterum castellum in eodem colle
          <lb/>ex adverso situm haud cunctanter contendit. Nec plus mille passus castra
          <lb/>a castris aberant.</p><p n="209"> 209. Erat autem id castellum Urbinatis principis indeque
          <lb/>misso militari more provocationis signo hostes in posterum diem ad pugnam
          <lb/>provocavit. Coeterum Patriarcha absente, qui ad Montem Florem
          <lb/>secesserat, responsum est a legato Patriarchae iniussu proelium suscipi
          <lb/>non licere, eius absentis voluntatem sciri opus esse, qua cognita postridie
          <lb/>mane responsurum, nec tamen provocationis signum hosti remisit.</p>
        <p n="210"><lb/>210. Quod cum Patriarchae non placuisset, ne tantas pontificis regisque
          <lb/>copias fortunae committeret, mittereturque postridie qui id Francisco
          <lb/>renuntiaret, animadversum est e castris hostem movere coepisse.
          <lb/>Quapropter sumptis propere armis ad angustias saltus, qui medius inter
          <lb/>utraque castra intererat, ne transgressus hostis castra invaderet haud segniter
          <pb n="400"/>
          <lb/>processere vixque ad saltus ingressum perventum erat cum ibidem
          <lb/>et hostis affuit.</p><p n="211"> 211. Cumque in eo loco ob angustias non omnis exercitus
          <lb/>sese explicare posset, hostibus conatu magno perrumpere adnitentibus
          <lb/>ingens in eo certamen fuit cumque aliquantum pugnatum esset ac frustra
          <lb/>sese niti Franciscus animadverteret, receptui cani iussit. Quo viso
          <lb/>et pontificis copiae eo saltu praesidio insesso sese in castra receperunt.</p>
        <p n="212"><lb/>212. Triduo post Franciscus motis inde castris Montem Aureum,
          <lb/>Sigismundi castellum, petiit idque atque alterum ei proximum haud multo
          <lb/>militum labore expugnavit. Subinde Gradariam contendit, et hoc quoque
          <lb/>Sigismundi oppidum erat, idque quoniam praeter naturali situ et praesidio
          <lb/>imposito vi capi non poterat, obsidere coepit magnamque hiemis partem
          <lb/>in ea obsidione consumpsit.</p>
        <p n="213"><lb/>213. Per id temporis Philippi exercitus ad Casale Maius, iuxta flumen
          <lb/>Padum, duce Micheleto Cottiniola a Venetis proelio fusus castrisque
          <lb/>exutus est magno numero equitum peditumque capto. Cuius cladis causa
          <lb/>copias e Piceno revocare atque insuper auxilia postulare Philippo necessum fuit, 
          <lb/>sed tum primum eas duntaxat copias quae sub Italiano Furiano
          <lb/>stipendia fecerant poposcit. Qua re cognita Patriarcha ilico de pontificis
          <lb/>voluntate eum equitatum Georgio Nurio Mediolanum ut perduceret concessit
          <lb/>ac, ne quid sinistri in itinere acciperet, praesertim a Faventini principis
          <lb/>fratre qui sub Florentinis merebat, ad Bagnacavallum, in Flaminia
          <lb/>oppidum, universum exercitum ipsis copiis praesidio ire iussit.</p><p n="214"> 214. Quo
          <lb/>reverso cum praeter ipsum equitatum ad Philippum profectum Rubertus
          <lb/>Montarboteus atque alii plerique copiarum ductores abessent a castris,
          <lb/>Patriarcha, quo tutiore loco esset, in Sigismundi agrum haud procul a
          <lb/>Gradaria, quod adhuc a Francisco obsidebatur, imbelli multitudine prius
          <lb/>in circumiecta oppida dimissa quo maior iis necessarium rerum copia
          <lb/>suppeteret, se recepit ibique castris positis invitante propinquitate paene
          <lb/>per singulos dies proelia invicem gerebantur, non tamen ut in universum
          <lb/>certamen veniretur.</p><p n="215"> 215. In hoc rerum statu Venetis Abduam amnem
          <lb/>transgressis cum Philippus curis anxius auxilium a pontifice atque a rege
          <lb/>vehementer postularet eaque res Patriarchae demandata esset, statuit
          <lb/>uti Sigismundus Malatesta, Caesar Martinengus ac Remundus Buillus in
          <lb/>Galliam Cisalpinam ad eum proficiscerentur: ad duo milia et quingentos
          <lb/>equites ii duxerunt.</p>
        <p n="216"><lb/>216. Inter haec Rodericus Murius, peditum ductor genere Hispanus,
          <pb n="402"/>
          <lb/>cum peditibus mille a rege missus ac Rubertus Montarboteus cum aliquanto
          <lb/>equitatu ad Patriarcham in castra pervenerunt. Quibuscum assumpto
          <lb/>Iacobo Caviano caeteris copiarum ductoribus relictis ipse in Picenum
          <lb/>rediit paucisque diebus interiectis ipsum Iacobum, proditionis suspectum,
          <lb/>apud Roccam Contratam, ubi et Italianum paulo ante, capitali supplicio
          <lb/>affecit.</p><p n="217"> 217. Interim Franciscus ad Remundum Buillum, qui nondum
          <lb/>abierat, in castra misit qui rogaret uti ad se Palermum peditum ductorem
          <lb/>mitteret qui ab eo ad se mandata perferret, esse aliqua quae communicare
          <lb/>secum cuperet. Facta potestate cum Palermus ad eum profectus esset ait
          <lb/>se, nisi esset in castris legatus Florentinus, venturum, cum Remundo in
          <lb/>colloquium fuisse. Coeterum missurum quo Remundus vellet Urbinatium
          <lb/>principem et cum eo unum aliquem ex his quos fideliores haberet qui eius
          <lb/>sententiam ad se perferrent.</p>
        <p n="218"><lb/>218. Cumque Remundus respondisset nolle se in colloquium cum suorum
          <lb/>quoque accedere, nisi eidem aliquis a Patriarcha interesset, ne quid
          <lb/>suspitionis ea res amicis afferret, non renuit quo minus Antonius Ridius,
          <lb/>copiarum dux, secum una proficisceretur et ipse quae dicerentur auditurus.
          <lb/>Qua re constituta Urbinati principe et altero ex Francisci domesticis
          <lb/>ad Montem Aureum, uti erat constitutum, profectis et ipse Remundus
          <lb/>atque Antonius eodem accesserunt.</p><p n="219"> 219. Ibique tum primum de foedere
          <lb/>inter pontificem, regem, Philippum ac Franciscum agi coeptum: omnis
          <lb/>namque legatorum oratio in id fuit, ut ostenderent Franciscum maxime
          <lb/>cupere cum pontifice ac sociis ad pacem foedusque devenire nec ulterius
          <lb/>cum iis bello contendere. Dum haec aguntur Franciscus, sive hiemis taedio
          <lb/>sive quod Gradariam a se nequicquam obsideri animadverteret, motis
          <lb/>inde castris Pisaurum, Alexandri fratris oppidum, se recepit ibique reliquum
          <lb/>hiemis quievit.</p>
        </div>
        <div type ="Book" n="IX">
            <pb n="404"/>
          <head>LIBER NONUS</head>
        <p n="1"><lb/>1. Haud ab re, ut opinor, fuerit Florentini belli causam atque originem
          <lb/>praefari. Philippus Maria, de quo superioribus libris mentionem fecimus,
          <lb/>per eam pacem quam cum Venetis ac Florentinis apud Martinengum fecit,
          <lb/>Blancam filiam Francisco Fortiae, de qua quidem re diu ambiguuus consilia
          <lb/>pro temporum conditione variarat, coniugem dedit, sexaginta milibus
          <lb/>Philippeis illi dotis nomine promissis cumque eam pecuniae summam,
          <lb/>propter aerarii exinanitionem, repraesentare non posset, Cremonam, urbem
          <lb/>opulentam, ei tantisper pignus dedit praesidio inde educto.</p><p n="2"> 2. Cuius
          <lb/>pecuniae solvendae ut primum illi potestas fuit, ad generum misit, qui
          <lb/>pecuniam offerret, Cremonam repeteret. Cumque is tergiversaretur, diem
          <lb/>iam multo praeterisse dictitans qui persolvendae pecuniae constitutus
          <lb/>esset, misit Philippus Vitalianum Borromaeum, locupletem virum, ad Venetos,
          <lb/>tanquam Francisci amicos et pactionis ipsius auctores, qui de iniuria
          <lb/>expostularet, simul qui oblata pecunia Cremonam reposceret.</p><p n="3"> 3. Sed nihilo
          <lb/>magis per Venetos consequi id potuit, quippe qui urbem tam validam,
          <lb/>in ipsis prope visceribus imperii sui sitam, in Philippi potestatem redire
          <lb/>aegre ferebant. Itaque cum legationibus tempus terendo nihil se proficere
          <lb/>animadverteret, bellum aperte inferre statuit, armis, quod sibi iniuste negabatur,
          <lb/>vindicaturus.</p><p n="4"> 4. Convocatisque ut primum potuit copiis Franciscum
          <lb/>Picininum, quem paternae virtutis gratia exercitus ducem designaverat, in
          <lb/>Cremonensem proficisci iussit. Cumque haud multo post profectionem
          <lb/>eius accepisset Venetos ac socios copias parare, nec passuros eam urbem a
          <lb/>se expugnari, episcopum Novariensem ad Alfonsum opem oratum misit,
          <lb/>satis ei fore significans si statim vel cum paucis copiis extra regni fines
          <lb/>prodiret.</p><p n="5"> 5. Sperare se Florentinos, simul atque audissent eum cum exercitu
          <lb/>moveri ac Tusciam versus ire coepisse, de rebus suis solicitos copias
          <lb/>a Cremona quam primum revocatum ire atque ita effici posse ut distractis
          <lb/>hostium viribus, ipse non inferior Venetis Cremonam reciperet. Eugenius
          <pb n="406"/>
          <lb/>quoque pontifex maximus, Venetis ac sociis per id temporis multis de
          <lb/>causis infensus et ob id Philippo amicus factus, ne Philippo deesset regem
          <lb/>precabatur.</p><p n="6"> 6. Quibus de rebus motus Alfonsus paratis copiis extra regni
          <lb/>terminos progredi statuit cumque interim cognovisset Philippi exercitum
          <lb/>a Micheleto Cottiniola, Venetorum duce, castris exutum profligatumque
          <lb/>esse, conturbatus amici casu auxilium implorantis, Remundum Buillium,
          <lb/>cum nonnullis aliis copiarum ducibus iam iter meditantem, maturare in
          <lb/>Galliam ad Philippum iussit.</p><p n="7"> 7. Ipse vero, quamvis per hiemis tempus,
          <lb/>extra regni terminos ire perrexit profectusque per Latinos Tibur pervenit,
          <lb/>advenienti portas Tiburtes pontificis iussu aperuere, et quoniam
          <lb/>Florentini cognito eius consilio saepius significaverant velle se copias e
          <lb/>Gallia revocare spemque fecerant et Venetos idem facturos esse, progredi
          <lb/>ulterius destitit.</p><p n="8"> 8. Verum enimvero ea expectatio frustra fuit: namque
          <lb/>Veneti victoriam persecuti omnem Philippi ad amnem Abduam agrum
          <lb/>una prope excursione ceperant, multis oppidis vi captis, multis etiam in
          <lb/>deditionem receptis. Fuit autem adeo vehemens adeoque repentina eius
          <lb/>procellae vis ut omnem de statu suo spem reliquam Philippus abiecerit.</p>
        <p n="9"><lb/>9. Reputabat animo sibi neque ducem belli superesse ullum cuius virtuti
          <lb/>satis confideret, et dissipati exercitus reliquias nec sine grandi pecunia
          <lb/>cogi reficique, nec sine egregii ducis opera recipere pristinum animi vigorem
          <lb/>posse. Una illi salus ei in tam trepidis rebus videbatur, Francisci videlicet
          <lb/>reconciliatio, quem caeteris omnibus copiarum ducibus belli scientia
          <lb/>ac felicitate praestare, mortuo Picinino, constans apud omnes increbruerat
          <lb/>opinio.</p><p n="10"> 10. Eum igitur sibi per amicos reconciliatum cum ducem
          <lb/>exercitus designasset, ad Alfonsum misit qui id ei nuntiaret peteretque
          <lb/>insuper, quoniam Francisco in equites obaerato pecunia opus esset, qui
          <lb/>aliter neque cogi neque duci possent, uti positis cum Francisco inimicitiis
          <lb/>illum septuagenis aureorum milibus adiuvaret, se postea bello liberatum
          <lb/>eam summam cum fide remuneraturum.</p><p n="11"> 11. Quod cum Alfonsus, beneficiorum
          <lb/>eius in se non immemor, facere constituisset, extemplo Arnaldum
          <lb/>Fenoledam, virum constantem ac gravem, omnium consiliorum et
          <lb/>arcanorum eius participem, Neapolim misit, qui eam pecuniae summam
          <pb n="408"/>
          <lb/>ex thesauris suis depromptam, quorum custodiam ei demandaverat, ad se
          <lb/>deferret. Quam delatam Alexandro, Francisci frati, concessu pontifici ad
          <lb/>se profecto, tradi imperavit.</p>
        <p n="12"><lb/>12. Qua accepta, Franciscus quamprimum cogere copias coepit ut inde
          <lb/>in Galliam Cisalpinam contenderet, fortuna ita iubente, quae plerunque
          <lb/>ludere in rebus humanis solet, ut ipse sibi ex inimici pecunia mediolanense
          <lb/>imperium strueret. Cum autem iter ingredi coepisset, aut iam ingressurum
          <lb/>fama esset, Philippus in suspitionem venit, illius potentiam veritus ne is
          <lb/>sibi imperium dominandi cupiditate eripere cogitaret.</p>
        <p n="13"><lb/>13. Itaque misit plures ad Alfonsum nuntios oratum ne in Galliam
          <lb/>proficisci ipse gravaretur: velle se Mediolanum et quicquid belli fortuna
          <lb/>ei reliquisset, praeter Papiam urbem, quam unam sibi vitae diversorium
          <lb/>reservaret, ubi procul a belli curis ac negotiis vitam ageret, in eius potestatem
          <lb/>tradere.</p><p n="14"> 14. Coeterum Alfonsus indignum ratus ut qui tam longe lateque
          <lb/>imperitasset sese tanto dominatu privaret, per litteras consolabatur
          <lb/>aegrum bonoque animo iubebat esse reiectisque continuo talibus oblatis,
          <lb/>hortabatur eum ne aut Venetorum metu aut ulla de Francisco suspitione
          <lb/>ea meditaretur quae tantae existimationis principi indecora viderentur, se
          <lb/>neque laboribus, neque periculis pro tuendo eius statu parsurum, quoque
          <lb/>sibi de Francisco orta suspitio magis adimeretur, se cum primum is progredi
          <lb/>coepisset, cum exercitu subsecuturum ac ne quid ei nocere posset
          <lb/>provisurum.</p>
        <p n="15"><lb/>15. Inter haec Eugenius pontifex, diuturno morbo affectus, e vita
          <lb/>excessit: cuius mors Philippo ac regiae expeditioni, erat enim momentum
          <lb/>ingens rebus gerendis, perincommoda accessit cumque Alfonsus accepisset
          <lb/>aliquos romanos principes, convocatis iis ad quos novi pontificis
          <lb/>creatio pertinebat, tumultuari ac per factiones eniti ut pro eorum studiis
          <lb/>pontifex crearetur, egregium facinus arbitratus talium virorum conatibus
          <lb/>obstare, nec pati, ut ii impedirentur quominus comitia pro vetere more
          <lb/>atque instituto rite haberentur, Marinum Caratiolum, Iohannem Antonium
          <lb/>Ursinum, Gartiam Cabanellum, Caraffellum Caraffam ad cardinalium
          <lb/>collegium legatos misit qui et Eugenii mortem sibi gravem fuisse
          <lb/>ostenderent et hortarentur uti in creando novo pontifice uno et consentienti
          <lb/>animo essent, nec vererentur sententiam dicere.</p>
          <pb n="410"/>
        <p n="16"><lb/>16. Paratum se esse, si qui fortasse intercederent quominus comitia rite
          <lb/>haberentur, qui illorum conatibus obviam iret ac sacrosanctae romanae
          <lb/>ecclesiae libertatem dignitatemque difenderet. Cum autem ex eo quaereretur
          <lb/>quemnam sibi potissimum ex omni cardinalium numero pontificem
          <lb/>legi placeret, respondit eum qui una totius collegii voce atque consensu
          <lb/>legeretur. Deinde proceres romanos, quorum nonnulli motus nuntiabantur,
          <lb/>favere paratos prout huic aut illi quisque affectus erat, nequid intercederent
          <lb/>quominus comitia ipsa rite fierent, per litteras monuit.</p>
        <p n="17"><lb/>17. Quibus partim metu partim verecundia deterritis, missis insuper a
          <lb/>rege qui collegio adessent faverentque, Thomas episcopus Bononiensis,
          <lb/>quem Nicolaum Quintum appellavere, pontifex maximus factus est, de
          <lb/>quo ut aliquid dicam hic me locus admonet.</p><p n="18"> 18. Fuit enim eius viri non
          <lb/>virtus modo, sed etiam fortuna saeculo nostro admirabilis: Serzani natus
          <lb/>patre medico, honesto ac probo viro, cum sacrarum litterarum studia prae
          <lb/>caeteris adamasset, Bononiam ac Senas se contulit brevique tempore, tum
          <lb/>ingenii bonitate tum diligentia, philosophus ac theologus clarus evasit
          <lb/>pluribusque annis utrobique publice legens floruit.</p><p n="19"> 19. Ad doctrinam eius
          <lb/>emendati mores ac vitae integritas accedebant: quibus de rebus Nicolai
          <lb/>episcopi ac cardinalis Bononiensis, viri sanctissimi, sibi amicitiam conciliavit,
          <lb/>eiusque rebus summa cum fide perdiu administratis, id est consecutus
          <lb/>ut illo mortuo ipse episcopus Bononiensis, orante universo populo,
          <lb/>ab Eugenio pontifice factus sit.</p><p n="20"> 20. Paucisque post mensibus legatus ab
          <lb/>eodem ad Hunnos missus, cum res ex illius sententia gessisset, adveniens,
          <lb/>cardinalis insignibus ultro ad eum in itinere delatis, inter cardinales cooptatus
          <lb/>est ac paulo post mortuo Eugenio, miro quodam totius collegii
          <lb/>consensu, pontifex maximus, ut diximus, factus est atque hic tantorum
          <lb/>honorum cursus, quod magis mirandum sit, fere intra anni spatium illi
          <lb/>contigit.</p>
        <p n="21"><lb/>21. Ut ad rem redeam, postquam regi renuntiatum est illum pontificem
          <lb/>factum esse, eius coronationem condecorari aequum existimans,
          <lb/>Honoratum Caietanum, Guilielmum Remundum Moncatam, Carolum
          <lb/>Campobassum ac [] qui eius coronationi interessent, legatos Romam
          <lb/>misit ac mox alios per quos sese illius auctoritati subiecit.</p><p n="22"> 22. Haud multo
          <lb/>post, cum a Venetis legati Romam venissent ut publico nomine et ipsi
          <lb/>sese pontificis auctoritati summitteret, postquam officio functi sunt, cum
          <lb/>apud pontificem in belli mentionem incidissent, docuere non placere
          <pb n="412"/>
          <lb/>Venetis bellum adversus Philippum diutius continuari iisque pergratum
          <lb/>fore si pontifex legatum quempiam Ferrariam mitteret, quo cunctarum
          <lb/>partium legati commode conventuri essent, ut ibi de communi Italiae pace
          <lb/>ageretur. Omnibus palam fore per Venetos non stare quominus fida firmaque
          <lb/>pax in Italia fieret.</p><p n="23"> 23. Quod cum pontifici vehementer placuisset
          <lb/>cupienti Italiam diu bellis agitatam aliquando requiescere, missurum se
          <lb/>brevi Ferrariam legatum recepit; iisdem prope verbis legati Tibur profecti
          <lb/>apud Alfonsum usi sunt.</p><p n="24"> 24. Quibus benigne auditis, nihil se praetermissurum
          <lb/>respondit quod ad pacem conficiendam pertineret, nihil enim hoc
          <lb/>uno sibi aut maiori curae aut magis cordi esse, Italicam pacem cunctis
          <lb/>princibus populisque quibus bene vivendi cura esset maxime omnium
          <lb/>optandam esse.</p>
        <p n="25"><lb/>25. Per eosdem dies et a Florentinis legati ad pontificem eadem de
          <lb/>causa profecti, postquam pontifici debitum exsolverunt, Tibur, ut iussi
          <lb/>fuerant, salutandi gratia ad regem accessere remotisque arbitris multa
          <lb/>secum de pace collocuti sunt, quibus itidem ut Venetis responsum datum
          <lb/>communem Italiae pacem magnopere a se expeti, seque eis neque consilio
          <lb/>neque opera, neque re ulla defore atque ita spe plenos a se dimisit.</p>
        <p n="26"><lb/>26. Post haec cum de legatis pacis causa Ferrariam mittendis cum
          <lb/>pontifice egisset misissetque pontifex Iohannem cardinalem Morinensem,
          <lb/>natione Gallum, virum, praeter iuris scientiam, ad quaevis magna natum
          <lb/>et in omni negotio consultissimum, cuius opera pontifex in maximis et
          <lb/>gravissimis quibusque causis utebatur, ipse Caraffellum Caraffam ac
          <lb/>Matthaeum Maleferitum legatos Ferrariam misit, sive pacem sive indutias
          <lb/>facere Veneti mallent.</p><p n="27"> 27. Quo profectis cunctarum partium oratoribus,
          <lb/>cum de pace agi coram pontificis legato ac Leonello Ferrariensium principe
          <lb/>coeptum esset, Matthaeus Victor ac Paschalis Maripetrus Venetorum
          <lb/>legati, quo bellum a civibus suis gestum excusarent, ante omnia dixere
          <lb/>urbis suae conditores, Attilae illius taeterrimi tyranni arma fugientes, in
          <lb/>humilibus illis parvisque insulis in quibus urbs illorum sita est, sedis suae
          <lb/>fundamenta iecisse, nec voluisse eos, neque ex se ortos, alios populos per
          <lb/>se eas aerumnas perpeti quas ipsi Altino ac Patavio profugi ab Attila passi
          <lb/>fuissent.</p><p n="28"> 28. Quin potius eam urbem patria expulsis profugium ac domicilium
          <lb/>fore perque haec praeclara maiorum instituta eorum rempublicam
          <pb n="414"/>
          <lb/>in eam magnitudinem adolevisse; se itaque, tum natura tum consuetudine,
          <lb/>ita comparatos esse ut non, nisi lacessiti ac tuendae status sui causa, bella
          <lb/>susciperent atque persequerentur.</p><p n="29"> 29. Si vero contingeret Philippum emori,
          <lb/>qui et mortalis esset et plane iam grandis natu, et Mediolanenses pacem
          <lb/>eorum non aspernarentur, sese eorum quae Philippo per bellum ademissent,
          <lb/>tantum iis agri collaturos ut nemini amplius ambiguum futurum esset
          <lb/>se tot in Italia bellorum haudquaquam auctores extitisse.</p><p n="30"> 30. Post haec
          <lb/>cum de pace mentio coepta esset, adiecere, quoniam bellum a Philippo
          <lb/>iniuste motum esset, debere iis Philippum, iure violati foederis, quantum
          <lb/>ipsi argenti in belli sumptum effudissent. Et quoniam Philippo, fortasse
          <lb/>diuturnis bellorum impensis exhausto, non esset unde id impraesentiarum
          <lb/>dissolveret, petere se pignus donec ei solvendi potestas esset.</p><p n="31"> 31. Ad ea
          <lb/>legati regii Venetos Philippo praestare idem debere, si ipsi bellum adversus
          <lb/>Philippum iniuste suscepisse convincerentur: eam autem controversiam
          <lb/>apud pontificem maximum Romae facile cognosci dirimique posse.
          <lb/>Coeterum Veneti eius rei disceptationem, quam pro comperta habere se
          <lb/>dicerent, ad pontificem referri noluerunt atque ita disceptando ille consumptus
          <lb/>est dies.</p><p n="32"> 32. Multis vero iam diebus ante Philippus, Venetorum
          <lb/>exercitu Abduam flumen transgresso, curis anxius ac rebus diffidens, ad
          <lb/>Alfonsum miserat oratum uti quempiam e suis, quicum intima consilia
          <lb/>sua communicare tuto posset, ad se mitteret. Quod cum Alfonsus a se
          <lb/>haud temere requiri sibi persuaderet, Lodovicum Podium, cui homini
          <lb/>vehementer fidebat, ad eum misit.</p>
        <p n="33"><lb/>33. Quo Mediolanum profecto, ut agnovit Philippus ex litteris regia
          <lb/>manu praescriptis hunc esse quem ad se mitti rogaverat, postquam de
          <lb/>rege quae voluit percunctatus est, vocatum a se inquit ut in eum regio
          <lb/>nomine omne ius potestatemque imperii sui transferret.</p><p n="34"> 34. Velle se quieti
          <lb/>consulere atque a tantis belli fluctibus sese quam maxime abstrahere,
          <lb/>proin rogare ac velle uti is rerum suarum possessionem acciperet; quam
          <lb/>si repudiaret cui sua traderet non defuturum eaque fortasse in eiusmodi
          <lb/>virum perventura ut ea respuisse regem postea sero ac nequicquam paeniteret.</p>
        <p n="35"><lb/>35. Nam cum quotidie magis magisque ab hostibus premeretur,
          <lb/>Mediolanum usque cum exercitu progressis, subierat animum eius desperatio
          <lb/>quaedam omnia impendentia pericula circumspectantis. Lodovicus
          <lb/>vero cum mandatum eiusmodi a rege nullum haberet quo sibi ea accipere
          <pb n="416"/>
          <lb/>liceret, veritus ne quid regem offenderet, renuit continuoque ad regem, ita
          <lb/>iubente Philippo, magnis itineribus rediit, ab illo, si ita sibi placeret, ipsius rei
          <lb/>potestatem accepturus.</p><p n="36"> 36. Quibus cognitis Alfonsus, ne Philippi imperium
          <lb/>in inimicorum potestatem perveniret, Lodovico eius rei potestatem
          <lb/>fecit. Coeterum eius deliberatio in alterutram variantis sententiam, ne id
          <lb/>avaritia imperii fecisse videretur, paulo serior fuit. Interim Philippus primum
          <lb/>ob adversam valetudinem oculis captus, dein ex ipsa arce, hostilium
          <lb/>armorum fragore audito, vehementer commotus, vitae taedio simul et
          <lb/>languore, mortem obiit.</p><p n="37"> 37. Quod cum Lodovicus Parmae cognovisset
          <lb/>regemque praeterea ab eo haeredem institutum, coeterum Mediolanenses
          <lb/>libertatis cupidine incensos reipublicae administrationem arripuisse,
          <lb/>ignarus quonam illorum coepta evaderent, converso itinere regnum rediit.</p>
        <p n="38"><lb/>38. Quae postquam Alfonso renuntiata sunt, veritus neu Venetorum opes
          <lb/>plus nimio crescerent, Mediolanensibus oppressis, Caraffellum Caraffam
          <lb/>ac Matthaeum Maleferitum, qui adhuc Ferrariae erant, confestim regnum
          <lb/>proficisci iussit atque una cum Lodovico legatos ad Mediolanenses proficisci
          <lb/>qui quaenam esset eorum mens diligenter scrutarentur simulque hortarentur
          <lb/>uti constanti animo adversus hostes forent sese iis haudquaquam
          <lb/>defore.</p><p n="39"> 39. Quibus ita constitutis, ulterius progrediendum arbitratus, ut
          <lb/>hostibus terrore iniecto ipsos Mediolanenses tanto belli onere levaret,
          <lb/>Tiburi digressus, adhuc incertus Galliamne an Tusciam peteret, sed pro
          <lb/>rerum opportunitate consilium in itinere capturus, in Sabinos abiit ac
          <lb/>primum Farsam, ad novem milia passuum a Roma profectus, constitit.</p>
        <p n="40"><lb/>40. Reliquum equitatum qui ad se venturus erat, et item Eximinum Corellam,
          <lb/>Matthaeum Puiadem ac Iohannem Olzinam, opperiens, quos Ferdinando
          <lb/>filio adolescentulo circa regni gubernacula consiliarios ac rectores
          <lb/>reliquerat, ad se idcirco accersitos, ut de rebus quas se absente belli causa
          <lb/>agi vellet mandata iis traderet.</p><p n="41"> 41. Quibus ad se profectis et quae opus
          <lb/>erant edoctis, inde movit atque in Sabinos perrexit. Quibus in locis aliquot
          <lb/>dies ab eo consumpti, dum e Gallia Citeriore certiora scire expectat, ibi
          <lb/>et pro ea amicitia quae sibi cum Philippo fuerat et pro officio quod ab
          <lb/>illo haeres testamento nuncupatus esset, magnificentissimo funere ei iusta
          <lb/>persolvit indeque digrediens, Nare flumine ponte iuncto, exercitum traiecit
          <lb/>progressusque haud procul ab Orta oppido substitit.</p>
            <pb n="418"/>
        <p n="42"><lb/>42. Ibi duplex sese pandebat iter, alterum per Tudertinos in Galliam
          <lb/>Cisalpinam, alterum in Tusciam: itaque multum dubius stetit utrum potius
          <lb/>ingrederetur. Nam ex altera quidem parte verebatur ne Mediolanenses,
          <lb/>quorum salus sibi ingenti curae erat, a Venetis opprimerentur qui maiores
          <lb/>copias habebant; ex altera vero cogitabat, si Florentinis bellum inferretur,
          <lb/>fore ut ii rerum domesticarum metu a Venetis copias disiungerent. Quibus
          <lb/>in Tusciam abstractis bellum Mediolanensibus haud dubie levius fore.</p>
        <p n="43"><lb/>43. Denique cum Tusciam petere constituisset, partim ponte partim vado
          <lb/>Tyberim amnem sub Ortam copias traduxit. Interim Simonetus, copiarum
          <lb/>dux qui paulo ante a Florentinis finito stipendio discesserat, a rege conductus
          <lb/>est: ad mille is equites ducebat. Appropinquanti agro Florentino
          <lb/>regi cum equitatu et aliquanto peditatu obviam venit copiasque cum copiis
          <lb/>iunxit.</p><p n="44"> 44. His copiis auctus, rex agrum Florentinum ingredi coepit haud
          <lb/>hostiliter tamen, sperans fore uti Florentini, neu bellum in sese transferretur,
          <lb/>copias ex Insubribus revocarent ipseque per Hetruriam pacatam et
          <lb/>amicam ad opem Mediolanensibus ferendam proficisci posset.</p><p n="45"> 45. Cum
          <lb/>autem ad Montem Politianum pervenisset, legati ad eum a Senensibus
          <lb/>oratum venere ne quid incommodi eorum populis, qui finitimi Florentinis
          <lb/>essent, a suis inferri permitteret. Quibus responsum a rege est venisse se
          <lb/>in Tusciam eo animo atque consilio ut neminem iniuria afficeret: communem
          <lb/>a se totius Italiae pacem et tranquillitatem optari.</p><p n="46"> 46. Statuisse ideo
          <lb/>Florentinis bellum inferre quo illorum animos a belli consiliis ad pacem
          <lb/>retraheret: si e Gallia copias revocent, nullum sibi cum iis bellum, nullas
          <lb/>inimicitias fore. Per eosdem dies Ianotius Pitius, ac Bernardus Medicus
          <lb/>legati a Florentinis ad regem venerunt hique facta loquendi potestate in
          <lb/>hunc fere modum locuti sunt.</p>
        <p n="47"><lb/>47. «Audieramus, rex, iam antequam Tiburi discederes, instituisse te
          <lb/>Tusciam petere ad bellum civitati nostrae inferendum et quamvis eius
          <lb/>nuntii auctores haud leves essent, tamen id nobis persuaderi nullo modo
          <lb/>poterat animo volventibus pacem atque amicitiam quae nobis cum Aragonum
          <lb/>regibus progenitoribus tuis multis iam saeculis atque adeo tecum
          <lb/>singularis fuit.</p><p n="48"> 48. Repetebamus memoria multa ac magna beneficia ultro
          <lb/>citroque data acceptaque: veniebant in mentem mutua tuorum ac nostrorum
          <pb n="420"/>
          <lb/>civium commercia atque hospitia quae cum nulla alia gente in omni
          <lb/>orbe terrarum aut maiora aut frequentiora nobis extiterunt. Cogitabamus
          <lb/>quoque, postquam regno Neapolitano potitus es, nihil nos molitos esse
          <lb/>quod status tui quieti incommodaret.</p>
        <p n="49"><lb/>49.	Considerabamus praeterea naturam tuam: non solere te bella
          <lb/>iniusta suscipere eaque res una potissimum nos in hac sententia confirmabat.
          <lb/>Te enim, cum sis inter nostri temporis reges opibus potentissimus,
          <lb/>auctoritate amplissimus, aetate rerumque multarum usu gravissimus, nihil
          <lb/>aliud praeter decus et gloriam praeterque pacem et otium, qui finis bella
          <lb/>gerentibus proponi solet, quaerere existimabamus. Atque hae quidem rationes
          <lb/>et causae erant cur non satis crederemus iis qui nobis bellum tuum
          <lb/>futurum praedicebant.</p>
        <p n="50"><lb/>50. Verum enimvero postquam comperimus te agri nostri fines iam
          <lb/>ingressus hostili animo adventare, quanquam nondum gladium nudaveris,
          <lb/>id maxime admirati ad te accessimus oratum, pro veteri amicitia nostra,
          <lb/>ut quam adversus nos concepisti ira posita, a nostrorum iniuriis ac populationibus
          <lb/>milites tuos arceas simulque nobis exponas quaenam huiusce
          <lb/>motus atque tuae indignationis causa fuerit, ut ea civibus nostris renuntiata
          <lb/>aut re aut verbis maiestati tuae satisfacere queamus».</p>
        <p n="51"><lb/>51. Ad ea rex in hunc fere modum: «Haudquaquam vobis ignotum
          <lb/>esse, Florentini, arbitror, id quod res ipsa docuit, consilia mea postquam
          <lb/>regni Neapolitani compos factus sum, semper cum pace totius Italiae fuisse
          <lb/>coniuncta semperque id unum spectasse.</p><p n="52"> 52. Quippe qui hanc unam
          <lb/>rem mihi maxime omnium gloriosam existimabam, quantum in me esset,
          <lb/>defessae iam tandem tot malis et calamitatibus Italiae requiem darem.
          <lb/>Neque vos praeterit, cum adhuc Philippus viveret, Eugenium pontificem
          <lb/>maximum, meo potissimum hortatu, legatum Italicae pacis componendae
          <lb/>gratia Ferrariam misisse, quo et ego et Philippus legatos nostros, vos item
          <lb/>ac socii vestros misistis.</p><p n="53"> 53. Coeterum cum ea de re agi coeptum esset,
          <lb/>Philippi immatura mors paci mentionem sustulit. Quo mortuo Veneti,
          <lb/>quos rebamur omnes bellandi taedio iam tandem bello finem imposituros,
          <lb/>Philippi ipsius imperium occupare conati sunt. Quorum legatis cum per
          <lb/>eosdem legatos nostros obiectum esset non respondere rem verbis quibus
          <lb/>paulo ante Philippi mortem usi essent, dixerant enim inter caetera, ut eorum
          <lb/>verbis utar, in ea disceptatione cum de pacis legibus tractari coeptum
          <pb n="422"/>
          <lb/>esset, Philippum omnis belli causam ac fomitem fuisse qui ex bellis bella
          <lb/>serens requiescere non posset, consilia pro re ac pro tempore capi solere
          <lb/>responderunt.</p><p n="54"> 54. Tunc vero palam factum est, id quod multis adhuc
          <lb/>ambiguum erat, eos scilicet non Philippum tantorum bellorum causam
          <lb/>extitisse. Nam qui mortuo Philippo contra eius populos adhuc irati arma
          <lb/>retinent, cum pacem tranquillam habere valeant, ii plane belli satores ac
          <lb/>fomites esse manifesto convincuntur, quin etiam huic dominandi libidini
          <lb/>non vulgarem quandam verborum crudelitatem adiecerunt.</p>
        <p n="55"><lb/>55. Non modo enim non excusarunt immoderatam bellandi cupiditatem,
          <lb/>sed senatum quoque ita decrevisse dixerunt ut quae Philippo reliqua
          <lb/>erant, si in eorum potestatem pervenirent, militi in praedam darentur:
          <lb/>qua voce an ulla ferocior aut immanior sit, haud scio. Non erat iis satis
          <lb/>quod Philippum perpetuo atque immortali bello lacessissent, nisi et
          <lb/>Mediolanenses, quibus nulla gens in Italia pacatior, libertatem tueri conantes,
          <lb/>acerbissimum servitutis iugum subire cogerent idque cum copiis vestris,
          <lb/>quod mihi gravius est, quibus illi aucti ac freti, Mediolanensem agrum,
          <lb/>longa pace omni frugum ac rerum copia refertum, crudeliter vexant ac
          <lb/>diripiunt.</p><p n="56"> 56. Cum ad me aequo iure spectet, ut scitis, Mediolanum atque
          <lb/>adeo omnia quae Philippus tenebat, quem illi moriens haeredem instituerit,
          <lb/>et copiarum vestrarum adiumento quas e Gallia revocare noluistis,
          <lb/>haec incommoda nostris inferantur, ob eam causam arma sumere compulsus
          <lb/>veni ut hanc a meis, si possim, iniuriam propellam vimque, ut aiunt,
          <lb/>quod per leges licet, vi arceam.</p>
        <p n="57"><lb/>57.	Atque ideo tardius iter feci, postquam Tiburi discessi, ut vobis
          <lb/>spatii satis daretur ad res vestras mecum, si ea vobis mens fuisset, componendas.
          <lb/>Quod posteaquam negligentia vestra nequicquam expectari
          <lb/>animadverti, propositam expeditionem persequi constitui. Vos itaque
          <lb/>rebus vestris, ut videtur, consulite, postquam saepius moniti audire noluistis».
          <lb/>Haec ubi legati audiere, nullo responso dato vehementer a rege
          <lb/>petierunt uti bello abstineret, donec iis senatui renuntiatis quid is placeret
          <lb/>retulissent.</p>
        <p n="58"><lb/>58.	Quod cum primo abnueret, tandem precibus victus, quinque dierum
          <pb n="424"/>
          <lb/>indutias Florentinis concessit atque, ut eis interim belli suspitionem
          <lb/>magis adimeret, inter Florentinum ac Senensem agrum exercitu ductato,
          <lb/>ad sex milia passuum a Senis consedit. Post quintum ab inde diem cum
          <lb/>Florentini nihil responderent, castra movit ac primo inter Rincium, quod
          <lb/>erat Florentinum castellum, ac Senas duxit.</p><p n="59"> 59. Cumque ibi castra metatus
          <lb/>esset, Senenses, suspicati eum per capita factionum eniti ac struere ut eorum
          <lb/>urbe potiretur, confestim armatos intra urbem et ad portas disposuerunt,
          <lb/>ob eamque suspicionem fiebat ut perparum commeatuum in castra
          <lb/>deferretur. Quod ubi agnovit, extemplo ad eos legatum misit Franciscum
          <lb/>Martorellum, quo viro tunc in magnis quibusque rebus utebatur, qui eiusmodi
          <lb/>suspitionem vanam esse demonstraret. Quorum amicitiam non tam
          <lb/>optabat quod ullum ab iis in bello auxilium expectaret, quanquam multa
          <lb/>ac magna polliciti fuerant, quam ut inde sibi copia commeatuum esset
          <lb/>quos aliunde convehere laboriosum ac sumptuosum erat.</p><p n="60"> 60. Qui audito
          <lb/>Marturello, ea suspitione nihil non levati, commeatus aliquando largius
          <lb/>in castra deportari permiserunt. A Rincio inde, continuo inter Senensem
          <lb/>et Florentinum agrum, haud hostiliter itum, donec Pomarantium perventum
          <lb/>est. Quod castellum primum omnium a rege hostiliter petitum,
          <lb/>eo ipso quo venerat die copiis circumpositis captum atque direptum est.
          <lb/>Ad Castrum Novum exinde in Volterranum movit, cuius incolae audita
          <lb/>Pomarantii clade confestim absque certamine in deditionem venerunt;
          <lb/>idem fecere aliquot castella circumiecta, ne necessario parere cogerentur.</p>
        <p n="61"><lb/>61. Post haec Montem Castellum petiit in colle situm, natura atque
          <lb/>opere munitum. Quod quoniam proelio inexpugnabile videbatur, castris
          <lb/>haud procul inde positis, obsidere aggressus est. Inter haec Senenses, sive
          <lb/>Florentinorum metu sive suspicione, quam diximus, cuius fortasse aliqua
          <lb/>adhuc vestigia animo residerent, commeatus perparce summittere eosque
          <lb/>immenso pretio venditare. Quod cum Alfonsus animadverteret, rursus
          <lb/>ad illos misit qui de ea re apud Senenses quereretur.</p><p n="62"> 62. Verum enimvero
          <lb/>ea legatio vel nihil vel parum illos movit: nihilo enim uberius commeatus
          <lb/>in castra deferri siverunt. Quod autem deferebatur inter eos dividebatur
          <lb/>quibus commeatus petendi a circumiectis castellis facultas non erat. Nam
          <lb/>quibus potestas erat, ii necessitati suae consulebant idque provisum a rege
          <lb/>fuerat quo commeatuum ipsorum penuria in castris sublevaretur. Coeterum
          <pb n="426"/>
          <lb/>dum castellum ipsum obsidetur, aliud malum, praeter famem, vexare
          <lb/>milites coepit.</p>
        <p n="63"><lb/>63. Namque ea imbrium magnitudo eaque vis ventorum fuit ut neque
          <lb/>extra tentoria neque in tentoriis quiescere quisquam posset, multis eorum
          <lb/>discerptis, multis per coelum raptatis. Castellani interim situ freti, nullam
          <lb/>de deditione mentionem facere. Itaque cum rex animadverteret, praeter ea
          <lb/>quae commemoravimus incommoda, frustra ibi tempus teri, quod absque
          <lb/>operibus castellum expugnari non posset, quae eo comportari immensi
          <lb/>operis fuisset, motis inde castris, Campiliam perrexit atque ibi castra fecit.</p>
        <p n="64"><lb/>64. Ea enim via in agrum Pisanum ferebat quo intendebat iter, sed
          <lb/>quoniam Florentini cognito eius itinere illud et praesidio et annona prius
          <lb/>firmaverant, diebus aliquot commoratus ad castella sex finitima in Gerardisca,
          <lb/>id ei regioni est nomen, sita, Henrici comitis, qui a Florentinis olim
          <lb/>pulsus regem diu secutus fuerat, recepit receptaque ei restituit.</p>
        <p n="65"><lb/>65. Interea Florentini agrestes ac populares suos ex minus firmis in
          <lb/>tutiora loca traducere, copiis praeposito Federico Urbinatum principe, rei
          <lb/>militaris perito. Rex vero, antequam Tusciam ingrederetur, Sigismundum
          <lb/>Malatestam cum equitibus mille octingentis ac peditibus sexcentis conduxerat
          <lb/>eiusque adventum in dies cupidius expectabat.</p><p n="66"> 66. Coeterum is
          <lb/>accepto regis stipendio, Florentinorum pollicitationibus captus ad eos se
          <lb/>contulit, quae res consilium immutare de itinere regem compulit. Itaque
          <lb/>cum cerneret commeatus a Senensibus exigue subministrari pabulaque
          <lb/>et stramenta in iis locis, propter anni tempus, defecisse, iam enim media
          <lb/>hiems suberat, loca mari propinquiora coelique mitioris petere instituit
          <lb/>confestimque soluta obsidione, ad portum Baratum, quina inde milia
          <lb/>passuum, cum exercitu profectus est, ea vel maxime ratione, quod e
          <lb/>regno Neapolitano frumenta atque omne commeatuum genus, mari
          <lb/>ad se deportari facultas esset, propter portus ipsius opportunitatem.</p>
        <p n="67"><lb/>67. Imminebat portu collis in quo olim sita fuerat vetus illa Populonia,
          <lb/>cuius adhuc aliqua extant vestigia; circa hunc collem castra fecit. Distat
          <lb/>autem hic collis a Plumbino, quod aliqui Poplinum appellandum putant,
          <lb/>nomen a Populonia ductum, non plus fere tribus milibus passuum.</p>
        <p n="68"><lb/>68. Erat hoc nobile oppidum ac peropportune situm ad bellum Tusciae
          <lb/>inferendum. Tenebatur autem a Rainaldo Ursino qui, antequam rex in ea
          <lb/>loca commearet, Florentinis quod eorum vicinitatem sibi gravem sentiret
          <lb/>haud satis amicus putabatur. Coeterum is ipse, ubi rex est profectus, nec
          <pb n="428"/>
          <lb/>eum, nec suos in oppidum, nec commeatus qui mari deferebantur, recipere
          <lb/>sustinuit dispositisque quamprimum per moenia ac portas armatis,
          <lb/>adventanti portas clausit, nec, nisi admodum paucos, simul e regiis oppidum
          <lb/>intrare patiebatur.</p><p n="69"> 69. In hoc rerum statu cum quidam Florentinorum
          <lb/>milites mercede conducti, quos Castilionum praesidio miserant, deditionem
          <lb/>oppidi pollicerentur, praemisso Simoneto cum equitatu oppido
          <lb/>excepta arce est potitus. Quo cognito, motis propere castris eo contendit
          <lb/>omnique aditu terra marique occupato, arcem obsidere aggressus est.</p>
        <p n="70"><lb/>70. Quod postquam Florentinis renuntiatum est, ingens solicitudo
          <lb/>urbem pervasit quod, praeterquam quod eo facile e Neapolitano regno
          <lb/>ad usum belli necessaria comportari possent, is locus belli sedes hostibus
          <lb/>esset futurus, quibus tantum sub divo atque sub tentoriis agendi antea potestas
          <lb/>erat. Putabant enim, si nullum oppidum in eorum agro rex haberet
          <lb/>ubi posset consistere, fore ut hiemis taedio in regnum cum exercitu reverteretur.</p>
        <p n="71"><lb/>71. Quapropter copias repente cogi et Sigismundum properare
          <lb/>iusserunt. Interim qui in arce obsidebantur, cum se undique circumsessos
          <lb/>intuerentur, operibus territi quae regem ex Neapoli convehi iussisse fama
          <lb/>erat, deditionem pacti sunt, nisi intra decimum diem Florentini opem
          <lb/>ferrent. Cumque nulla auxilia venirent deditione facta arce excesserunt.
          <lb/>Haud multo post arce atque oppido praesidio firmatis, Aquam Vivam sub
          <lb/>vernum tempus cum exercitu petiit, quod ibi aliquanto maior pabuli copia
          <lb/>mitiorque aer foret cumque ibi castra fecisset, legati ad se a Mediolanensibus
          <lb/>amicitiam atque opem oratum venere.</p>
        <p n="72"><lb/>72. Namque Veneti, post ingentem cladem acceptam, Francisco Fortia
          <lb/>tum mediolanensis exercitus duce, cum viderent nullam reliquam conservandi
          <lb/>status sui salutem superesse, ipsum Franciscum a Mediolanensibus
          <lb/>magnis pollicitationibus distractum eorum copiis praeposuerunt. Qui in
          <lb/>Mediolanensem cum exercitu subito profectus — neque enim eae erant
          <lb/>Mediolanensibus, a se destitutis, copiae quibus aequo campo congredi
          <lb/>possent – in graves curas mediolanensem populum coniecit.</p><p n="73"> 73. Qui cum
          <lb/>nullam aliam tuendi status sui rationem animadverterent, ad regis amicitiam
            <pb n="430"/>
          <lb/>ac societatem confugere decreverunt. Quorum legati ad regem missi,
          <lb/>cum mandata exposuissent, re ad consilium relata omnes illis subveniendum
          <lb/>esse censuerunt, ne vel Franciscus Fortia vel Veneti Mediolano, urbe
          <lb/>tam opulenta tamque opportune sita, potirentur, quorum utrique inimico
          <lb/>animo in regem essent.</p><p n="74"> 74. Periculum enim fore, si quo fato Veneti eam
          <lb/>Italiae partem imperio suo subiecissent, ne brevi tempore reliqua Italia
          <lb/>potirentur. Itaque Mediolanenses a rege in amicitiam ac societatem recepti
          <lb/>sunt. Atque in eo Alfonsus aperte ostendit, quamvis ex Philippi testamento
          <lb/>mediolanense imperium sibi deberetur, se non tam id expetere quam
          <lb/>totius Italiae pacem atque tranquillitatem.</p><p n="75"> 75. Quae Mediolanum perlata,
          <lb/>civium animos ad status ac libertatis tuitionem magnopere confirmarunt.
          <lb/>Florentini vero ea re cognita legatos ad Alfonsum miserunt qui eum placare
          <lb/>conarentur ac de componendis rebus agerent. Rex item legatos ad illos
          <lb/>misit Baptistam Platamonum ac Lodovicum Podium, qui iis suaderent
          <lb/>uti a Venetorum societate discederent, si pacem suam amarent. Coeterum
          <lb/>ea pacis mentio frustra habita est, Florentinis in eo persistentibus ne a
          <lb/>Venetis et Francisco Fortia dividerentur.</p>
        <p n="76"><lb/>76. Aliquanto post Alfonsus medio iam vere quo maior pabuli copia
          <lb/>suppeteret, ad abbatiam, quam Fangi vocant, cum omnibus copiis
          <lb/>profectus est cumque Mediolanenses legati instarent uti bellum Venetis
          <lb/>indiceret, sperantes regii nominis terrore retrocessuros hostes, cum de ea
          <lb/>re consultari regi placuisset, caeteris indicendum bellum censentibus, unus
          <lb/>ex iis qui aderant aliter sentire se ait, quod periculum esset ne confestim,
          <lb/>ubi id Veneti rescissent, omnes regios cives qui Venetiis et caeteris in locis
          <lb/>quae illorum imperio parerent negotiarentur agerentve, bonis spoliatos
          <lb/>in carcerem conticerent, tum vel maxime quod cum illis essent triremes
          <lb/>complures paratae atque instructae, quae onerariis praesidio iturae ferebantur,
          <lb/>facile poterant regia castra maritimis commeatibus intercludere
          <lb/>et Florentinorum exercitui qui a tergo esset animos addere.</p><p n="77"> 77. Sed in
          <lb/>eorum sententiam itum est qui officio ac saluti rogantium amicorum
          <lb/>consulendum suadebant. Itaque bellum adversus Venetos extemplo decernitur
          <lb/>atque in castris promulgatur. Interea Florentini, de suorum fide
          <lb/>valde solliciti, praesidiis oppida firmare, ignari quonam rex contenderet.
          <pb n="432"/>
          <lb/>Alfonsus vero media iam aestate Campiliam rursus petiit, animo meditans
          <lb/>Plumbinum aggredi, si fieri posset ut vel oppidum expugnaret vel Rainaldum
          <lb/>in sententiam pertraheret.</p><p n="78"> 78. Cumque ibi castris positis aliquot
          <lb/>diebus permansisset, Petrum Cardonam cum parte equitatus praemisit,
          <lb/>qui excursione sub oppidum facta quot oppidanos nactus esset comprehenderet
          <lb/>ibique consisteret. Coeterum Rainaldus, vir bellicis artibus
          <lb/>instructus, cum ob eiusmodi suspitionem suos in oppido contineret, pauci
          <lb/>capti sunt. Postero die rex motis inde castris sub ipsum oppidum castra
          <lb/>posuit.</p><p n="79"> 79. Quod cum Rainaldus animadverteret, a Florentinis auxilium
          <lb/>petiit, a quibus continenter adversus regem sollicitabatur iique duabus
          <lb/>triremibus onerariis celeriter instructis frumenta, milites, arma, tela, imposuerunt.
          <lb/>Quae e Pisis in altum provectae adiuvante vento subitoque
          <lb/>Plumbinum profectae, onus ac milites in oppidum nullo resistente exposuere.</p>
        <p n="80"><lb/>80. Neque enim tunc regi naves erant, nam triremes alio ierant,
          <lb/>quibus illarum cursum impedire posset. Quo auxilio fretus Rainaldus,
          <lb/>divisis per stationes oppidanis militibusque continue intra muros semper
          <lb/>paratis, resistere audacius coepit. Quapropter Alfonsus cum oppidum
          <lb/>terra marique obsidere statuisset, naves cogi et cum iis tormenta aenea
          <lb/>caeteraque id genus machinamenta deferri, frumenta ordeaque et caeteros
          <lb/>commeatus e Neapoli ad se mitti imperavit.</p><p n="81"> 81. Interea equorum plerique,
          <lb/>cum quicquid herbidum circa erat mandissent nudumque solum nullam
          <lb/>iam amplius stramentorum aut pabuli copiam subministraret, neque haec
          <lb/>vicinis hostibus longius peti possent harundinumque et quercuum foliis
          <lb/>rubisque et arborum corticibus sustentari cogerentur, iam enim finis autumni
          <lb/>erat, macie atque inedia confecti extabuerunt. In hominum quoque
          <lb/>corpora vulgatus morbus, quod omnis illa ora propter pestilentem auram
          <lb/>ex palustribus locis efflantem exitiabilis atque infamis est complures aut
          <lb/>extinxit aut longa valetudine afflixit.</p>
        <p n="82"><lb/>82. Florentini vero cognita Plumbini obsidione quo spem obsessis
          <lb/>darent, Federicum ac Sigismundum qui iam adventarat, coactis omnibus
          <lb/>copiis, praeter eas quae oppidis praesidio essent, delectibusque raptim
          <lb/>comparatis, Campiliam confestim miserant. Quoque tutior ac facilior
          <lb/>commeatuum copia castris suppeditaretur, ad Vadae portum, Campiliae
          <lb/>ad octo milia passuum propinquum, naves commeatibus onustas e Pisano
          <pb n="434"/>
          <lb/>portu dimittebant atque inde in castra modico praesidio deportabant.</p>
        <p n="83"><lb/>83. Nam terra iumentis aut vehiculis ista convehere tum laboriosum, tum
          <lb/>haud tutum erat. Itaque cum triremes quatuor onerarias cum commeatibus
          <lb/>eo misissent, rex, earum adventu certior factus, triremes sex, quas apud
          <lb/>Portum Baratum paratas habebat, quae oram maritimam hostilem quotidie
          <lb/>excurrentes infestabant, cum tribus onerariis navibus haud magnis,
          <lb/>quae ex Neapoli commeatus advexerant, navales socios cogere, et cum
          <lb/>iis Garcerarium Rechesentium cum imperio Vadam petere, praecipit.</p><p n="84"> 84.
          <lb/>Quae cum ab hostibus qui in speculis locati erant procul prospectae essent,
          <lb/>continuo hostilium triremium praefecti sublatis ancoris puppibusque
          <lb/>solido fune compactis ne qua hostilis sese in medium coniiceret, e portu
          <lb/>egredi, arma corripere, remo veloque fugendi animo in altum tendere ac
          <lb/>remulco agi.</p><p n="85"> 85. Sed tanta est exorta in mari malacia, prope penitus cadente
          <lb/>vento, ut nihil aut perparum opis in velis esset. Adnitebantur autem
          <lb/>quantum arte poterant longe ut in mari provehi ut regiam classem infra
          <lb/>se a terra relinquerent, quo iis invadendi et evadendi cum vellent potestas
          <lb/>foret.</p><p n="86"> 86. At vero regiae onerariae a triremibus in hostiles remulco ferebantur,
          <lb/>omnibus ad proelium instructis intentisque, quas propinquiores
          <lb/>factas, crebrioribus primo flexibus ac reflexibus aliquantum hostiles ludificatae
          <lb/>sunt. Coeterum triremium ipsarum beneficio appulsis ad eas onerariis
          <lb/>regiis, consistere ac depugnare coacti sunt, sed primo impetu unam
          <lb/>e regiis onerariis comprehenderunt.</p><p n="87"> 87. Quod cum regii animadverterent
          <lb/>qui cum duabus reliquis onerariis pugnabant, pudore simul et ira concitati,
          <lb/>in hostes ferocius irruunt omnique telorum genere desuper urgentes,
          <lb/>in eorum naves se conficiunt sternuntque obvios. A lateribus quoque et
          <lb/>a puppibus triremibus circunfusis, longe infestabantur e quis sagittarum
          <lb/>iactus quod sursum ferebantur hoc certiores erant.</p><p n="88"> 88. Pugnatum est
          <lb/>supra horam acriter nec incruente proelium nox diremit: duae Florentinorum
          <lb/>triremes captae, reliquae desectis retinaculis interventu noctis ac
          <lb/>venti exortu in altum avectae, regiorum manus effugerunt multis victarum
          <lb/>pugnatoribus priusquam dissolverentur in eas transgressis, oneraria regia,
          <lb/>quam primo congressu captam diximus, recepta.</p><p n="89"> 89. Res memorabilis eo
          <lb/>proelio accidit: cum essent pugna implicitae classes, Franciscus Centilia,
          <lb/>vir apprime nobilis, e Populoniae colle, una cum rege formam pugnae
          <lb/>contemplatus quae procul ad octo milia passuum committebatur, ipsi
          <pb n="436"/>
          <lb/>regi, pugnae eventum anxie expectanti, affirmasse fertur regios vicisse.
          <lb/>Postquam naves hostium captae ad regem perductae sunt, duplex in castris
          <lb/>laetitia fuit, quod hostibus praeter ademptas naves, importandorum
          <lb/>mari in castra commeatuum facultatem ereptam videbant.</p>
        <p n="90"><lb/>90. Posthaec saepius tentatum an posset Rainaldus pluribus honestis
          <lb/>conditionibus ei propositis a belli consilio revocari, antequam ad ultimum
          <lb/>certamen veniretur. Quod cum nequaquam succederet, totis viribus op-
          <lb/>pidum adoriri constituit. Inter haec Federicus ac Sigismundus saepius
          <lb/>minitari sese cum copiis decertandi animo mox affore, cumque misissent
          <lb/>qui postridie se affuturos potestatemque pugnandi facturos denuntiarent,
          <lb/>rex in sequenti die, postquam illuxit, copiis omnibuis in aciem eductis,
          <lb/>ad confirmandos suorum animos ita locutus est.</p><p n="91"> 91. «Ego, vestra virtute
          <lb/>fretus qua saepius et in Italia et extra Italiam hostes viceram, ac demum
          <lb/>regnum Neapolitanum magnum atque opulentum, vestris maximis laboribus
          <lb/>ac periculis adeptus fueram, Hetruscam hanc expeditionem suscepi,
          <lb/>mihi persuadens vos eandem operam ac fidem, quam superioribus bellis
          <lb/>mihi aeque strenue praestaturos esse, quippe quos semper pluris facere dignitatem
          <lb/>gloriamque meam quam salutem propriam, quam vitam, quemadmodum
          <lb/>viros fortes addecet, animadverti.</p>
        <p n="92"><lb/>92. Itaque quam animi fortitudinem quamque constantiam antehac
          <lb/>gessistis eandem hodie repraesententis opus est, quo partam armis gloriam,
          <lb/>cuius iactura generosis animis omni damno et calamitate debet esse
          <lb/>gravior, tueri valeatis. Nec vero vos in periculum mitto, sed comes eo,
          <lb/>omnis eventus vestris particeps futurus. Res nostra, ut videtis, eo loco sita
          <lb/>est ut nobis aut viriliter pugnandum aut turpiter cedendum deserendaque
          <lb/>obsidio sit, quandoquidem hostes sese hodie confligendi consilio ad castra
          <lb/>nostra profecturos denuntiarim.</p><p n="93"> 93. Itaque, ut paucis agam, si pristinam
          <lb/>animi virtutem, si robur, si vestrum in me ingens studium retinetis,
          <lb/>nihil est profecto, quod de victoria, Deo bene iuvante dubitem. Namque
          <lb/>ut ignavos viros fortuna reiicit, ita fortibus praesto est».</p>
        <p n="94"><lb/>94. Haec cum esset elocutus, cuncti operam laetis animis impigre
          <lb/>polliciti sunt. Coeterum hostes, sive metu deterriti sive quod Florentini,
          <lb/>rem eorum in ultimum discrimen adducere veriti, consilium mutarint,
          <lb/>sese in castris continuerunt. Qua propter cum Alfonsus ad multam diem
          <lb/>in armis permansisset, nec ulli apparerent hostes, cum copiis in castra se
          <pb n="438"/>
          <lb/>recepit.</p><p n="95"> 95. Aliquanto post cum oppidum undique oppugnare statuisset,
          <lb/>tormenta aenea, quae mirae magnitudinis ex Neapoli advecta ante oppidum
          <lb/>constituerat, quibus turrim quandam cum parte moenium disiecerat,
          <lb/>parari adversum arcem quae a terra sita est, quae magis ad orientem vergit,
          <lb/>iubet, eamque partem Petro Cardonae oppugnandam dat. Ab occidente
          <lb/>Inicum Ghevaram cum lecta virorum manu, a septentrione, qua porta
          <lb/>oppidi erat, externorum militum robur, a mari Berengarium Harilium
          <lb/>classis ducem cum navibus locat.</p><p n="96"> 96. Quibus constitutis, postridie mane
          <lb/>exorto sole pugnam committi imperat. Oppidani, qui ex praeparationibus
          <lb/>pridie factis consilium regis intellexerant, iam et ipsi sese ad resistendum
          <lb/>comparaverant murosque viris, lapidibus, tormentis ac missilibus compleverant.
          <lb/>Signo dato, regii a terra magno impetu in fossas ruere et ad moenia
          <lb/>contendere, a mari autem onerariae, quo propius tuto potuerunt, pontibus
          <lb/>in puppibus excitatis, quos in muros transmitterent, haud procul ab arce
          <lb/>maritima magna vi subire, expositis a triremibus sociis navalibus, et ipsi ad
          <lb/>muros succedere coeperunt, oppidanis varie terrorem intentantes.</p>
        <p n="97"><lb/>97. Pugnabatur acriter undique multisque saepius a muro repulsis,
          <lb/>eodem postquam se collegerant contendebant atque eo acrius rem gerebant,
          <lb/>quod in conspectu regis dimicabant. Qui continue pugnantes
          <lb/>obiens nunc hos nunc illos in proelium acuebat ac si qui pugnando fessi
          <lb/>aut vulneribus confecti videbantur, iis e pugna revocatis, alios recentes
          <lb/>summittebat.</p><p n="98"> 98. Providerat quoque ne quid a tergo hostilis exercitus
          <lb/>turbare pugnantes posset. Qui ab oriente rem gerebant, qua parte tormenta
          <lb/>posita diximus, gravius laesi: paries enim transversus pugnantibus
          <lb/>oppositus erat, ex quo sagittarii et qui tormentis minoribus utebantur, ipsi
          <lb/>protecti, subeuntes ad moenia regios in latera feriebant pluresque occidebant;
          <lb/>grandium insuper lapidum deiectu multos humi sternere.</p><p n="99"> 99. Ab ea
          <lb/>parte Iohannes Antonius Fuxanus ac Iohannes Antonius Caudola, adolescentior,
          <lb/>ad muros pervadere fortiterque contra oppidanos pugnare inter
          <lb/>caeteros animadversi sunt. At ab occidente, qua Inicus Ghevara certabat,
          <lb/>quod ea pars ab arce remota erat aliquanto magis oppidani laborabant
          <lb/>multisque, ut diximus, in fossam ruentibus Martinus Nutius, ad moenia
          <pb n="440"/>
          <lb/>progressus, diu vim hostium fortiter sustinuit.</p><p n="100"> 100. Bernardus Sterlitius
          <lb/>ibidem depugnando hostili telo confossus, exanimis repente cecidit;
          <lb/>Franciscus David, dum murum audacius subit praeceps in fossam datus
          <lb/>vulnereque ad postremum detardatus ab hostibus captus est. Galleatius
          <lb/>Baldasinus, ter aut saepius apprehenso muri fastigio, qua prius tormenta
          <lb/>disiecerant, conatus est in oppidum irruere.</p><p n="101"> 101. Coeterum ferventis
          <lb/>aquae vivaeque calcis, quae inter arma ingesta ubi ad corpus penetraverat
          <lb/>perurebat artus, vi deterritus gravisque saxi ictu cum revulsa aggeris parte,
          <lb/>quam manu apprehenderat, deturbatus est: in ea namque parte Rainaldus
          <lb/>ob id lectos viros de industria collocarat pro muro diruto, aggere intus
          <lb/>suffecto.</p>
        <p n="102"><lb/>102. Et quoniam de Galleatio facta est mentio, non est silentio praetereunda
          <lb/>eius viri virtus: statura fuit quae mediocrem longe excederet, robustis
          <lb/>ac teretibus membris; corporis magnitudini vires respondebant, lucta,
          <lb/>iactu, saltu hominum nulli cessit. Membrorum robori par animus erat,
          <lb/>equo ac pede iuxta bellator acerrimus, gravi armatura armatus galeatusque
          <lb/>humi stans, sinistra sellam, dextra hastam equestrem tenens, strenuo saltu
          <lb/>grandis staturae equum insilibat. Singulari certamine quater proeliatus,
          <lb/>bis in Italia, semel in Gallia item in Burgundia, quae Belgica est, totiens
          <lb/>victor evasit.</p><p n="103"> 103. A tribus hostium equitibus hoc ipso bello aliquando
          <lb/>petitus, unum ex iis gladii capulo seminecem equo excussit, alium citato
          <lb/>equo medium amplexus, e sella extractum humi stravit, tertium cubito
          <lb/>graviter percussum in fugam vertit. Tanta porro modestia, ut nunquam
          <lb/>ipse de sese vel rogantibus amicis diceret: vitae cultu morumque elegantia
          <lb/>omnibus praeterea gratus dilectusque. Ut autem ad rem gestam redeamus,
          <lb/>qui e classe dimicabant, cum propter vada propius subeundi pontesque in
          <lb/>muros exponendi facultas non esset, cominus pugnabant.</p>
        <p n="104"><lb/>104. Adversus quos oppidani intenti, illos tormentis atque omnifariam
          <lb/>telis petebant; qui vero e triremibus in terram egressi fuerant, circa muros
          <lb/>aditum moliebantur, denique nusquam cessabatur: armorum interim
          <lb/>strepitus ac pugnantium clamor coelum compleverat. Tormenta vero
          <lb/>aenea, partim antea partim eo ipse die, inscitia, ut putant, artificis prope
          <lb/>omnia confracta sunt, cum quidem oppidani tormentis minoribus, quae
            <pb n="442"/>
          <lb/>‘colubrinas’ vulgo appellari diximus, ipsi intra muros abditi, multos regiorum
          <lb/>perimerent: namque e cubitalibus in muro cavis multos leto dabant.</p>
        <p n="105"><lb/>105. Dum sic pugnatur renuntiatur regi, qui proeliantes equo circumibat,
          <lb/>Florentinorum copias adesse: miserat enim procul a castris in diversa
          <lb/>speculatores ac partem copiarum procul a castris consistere iusserat, qui,
          <lb/>si hostes adventarent, eorum impetum tantisper sustinerent. Itaque eo
          <lb/>nuntio accepto confestim milites a pugna revocat missisque qui de hostibus
          <lb/>explorarent, ipse copias extemplo instruit.</p><p n="106"> 106. Coeterum qui missi
          <lb/>sunt cum retulissent paucos quosdam hostium vagos a se visos esse, haud
          <lb/>amplius petendum oppidum arbitratus, missis ad naves qui iuberent ut
          <lb/>qui a mari adhuc pugnabant, huius tumultus nescii, proelio desisterent,
          <lb/>cum omnibus copiis in castra se recepit atque posthac suorum labori ac
          <lb/>discrimini parcere statuit.</p>
        <p n="107"><lb/>107. Cumque cogitaret commeatus ad se per id anni tempus mari
          <lb/>aegre ferri, propter continuatam plures dies adversam tempestatem ex
          <lb/>qua interdum fiebat ut summa commeatuum inopia in castris esset, nec
          <lb/>quicquam praeterea superesse consumptis arborum foliis, et si quid erat,
          <lb/>quo equorum fames sustentari posset, bello in aliud tempus dilato, Neapolim
          <lb/>reverti cum exercitu instituit biduoque post pugnam soluta obsidione,
          <lb/>composito agmine iter faciens, Castilionum cum copiis profectus
          <lb/>est atque inde per Senensem agrum, Lacidoniam pergens, ad Civitatem
          <lb/>Veterem abiit novemque triremibus eodem profectis, cum sese mari commisisset,
          <lb/>Neapolim petiturus, exercitu terra dimisso, subito exorta maris
          <lb/>procella naves dispulit ventoque per varia iactante, quatuor earum, in quis
          <lb/>rex ipse, Caietam, totidem ad Pontiam insulam, una reliqua ad Civitatem
          <lb/>Veterem, unde solverat, reiecta est.</p><p n="108"> 108. Inde Neapolim terrestri itinere
          <lb/>profectus, miro civium desiderio susceptus est, nulla re omissa quae ad
          <lb/>concelebrandum eius reditum excogitari posset. Sed mirabilis ante omnes
          <lb/>honores sibi decretos extitit nocturnorum luminum multitudo: namque
          <lb/>cives incensa funalia singuli manibus gestantes, postquam totam urbem
          <lb/>in equis lustravere, sub primam noctis vigiliam gratulabundi in regiam
          <lb/>convenerunt.</p><p n="109"> 109. Post haec ad arcem aedificandam conversus, cuius
          <lb/>exaedificatio belli causa nihil non intermissa fuerat, eam brevi tum opere
          <lb/>mirabilem inexpugnabilemque tum sumptu magnificentissimam effecit,
          <lb/>quinque turribus orbiculari forma, quatuor angularibus, quinta interiecta
          <lb/>e lapide quadrato, mirifica structura atque artificio murique crassitudine
              <lb/>inaudita excitatis.</p><p n="110"> 110. Inter quam turrim mediam et angularem ad occasum
          <pb n="444"/>
          <lb/>vergentes portam cum ingenti arcu triumphali, ex marmore candidissimo
          <lb/>constituit, turribus ipsis ad areae solum plenis, quas nulla prorsus
          <lb/>machinamentorum vis possit evertere. Interiectarum aedium pariete novo
          <lb/>lapide utrinque contabulato ingentisque praeterea latitudinis, itidem e
          <lb/>saxo quadrato, fossa a labris circunducta.</p>
        <p n="111"><lb/>111.	Cumque contra arcem ad sagittae iactum breve solum esset mari
          <lb/>circunfusum, in quo parva quaedam turris antea sita fuerat, ne aliquando
          <lb/>hostes eius occupato solo turrique ibidem aedificata arcem ipsam mari
          <lb/>obsiderent, disiectis veteribus fundamentis, aliam in medio soli aeque
          <lb/>admirabilis artificii, tantae vero altitudinis quantam nullius navis malus
          <lb/>aequeret, extruxit.</p>
        <p n="112"><lb/>112.	Eo tempore, cum Veneti adversus Mediolanenses bellum continuarent,
          <lb/>hortantibus orantibusque eorum legatis ut iis mari bellum inferret
          <lb/>quo tanta belli mole sublevarentur – urgebat enim cervici instans Franciscus
          <lb/>Fortia, qui Mediolanum obsidebat – ingentem onerariam navim
          <lb/>armavit eique Inicum Davalum, praestantem virum, praeposuit, qui mox
          <lb/>alia nave haud multo minore, quam non longe ab oppido Tunete cepit,
          <lb/>illi addita, in Ionium mare profectus, hostiles naves Alexandria redeuntes
          <lb/>observabat.</p><p n="113"> 113. Qua de re Veneti certiores facti, confestim naves sex
          <lb/>onerarias ac triremes quindecim, inter quas onerariae maiores tres, egregie
          <lb/>instructas adversus regias miserunt, quas in Ionio mari nactas cum ad Siciliae
          <lb/>usque fretum insecutae essent, noctis interventu sequestratae regiae,
          <lb/>Syracusanum portum continuato cursu petierunt, suadentibus iis quorum
          <lb/>consilio Inicus ipse utebatur. Quo cognito Veneti, cum classe eodem profecti
          <lb/>portumque ingressi, post longum atque atrox certamen in quo multi
          <lb/>utrinque desiderati sunt, cum naves a terra adalligatas inde revellere nullis
          <lb/>artibus possent, defendentibus summa vi regiis, appulsa navi incensa illas
          <lb/>cremaverunt, nec ulla humana ope inhiberi, restinguive incendium potuit.</p>
        <p n="114"><lb/>114. Qua clade cognita Alfonsus triremibus decem confestim coactis Bernardum
          <lb/>Villamarinum, virum acrem rerumque maritimarum peritum, in
          <lb/>Adriaticum misit. Venetis per id temporis triremes duodecim erant paratae
          <lb/>instructaeque, quarum praefectus de regiarum adventu certior factus,
          <lb/>ad eas inquirendas proficiscebatur.</p>
        <p n="115"><lb/>115. Cum autem longe in altum provectus tranquillo mari navigaret,
          <lb/>ob adversam tempestatem classe disiecta, triremes quinque in Epirum,
          <lb/>quo regiae se contulerant, forte delatae sunt cumque supra eum portum,
          <lb/>quem Coturnicum appellant, terram petentes irent, quo in portu regia
          <pb n="446"/>
          <lb/>classis stabat, Bernardus cum classe, subita e portu eruptione facta, ad
          <lb/>illarum cursum iter dirigit. Quod ubi Veneti animadverterunt, hostes, ut
          <lb/>erant, rati, sese extemplo in fugam coniiciunt.</p><p n="116"> 116. Quos cum regii enixius
          <lb/>insequerentur conversis ad terram proris, litus invadunt seque certatim
          <lb/>praecipites dantes eas vacuas hosti reliquerunt. Una earum plena capta
          <lb/>est, reliquae duae, quod velociores erant, effugerunt. Deinde Bernardus iis
          <lb/>insulis quas Veneti in Aegeo mari tenebant hostiliter petitis plerisque navibus
          <lb/>captis, multa eis et magna detrimenta intulit, quoad inde Neapolim
          <lb/>per pacem a rege revocatus est.</p><p n="117"> 117. Post haec Alfonsus invalescentibus
          <lb/>Turcorum opibus ipsum Bernardum, sumpto commeatu, cum iisdem triremibus
          <lb/>una adiecta, cuius ductor erat Thomas Caraffa, eques clarus qui
          <lb/>in ea expeditione febri correptus mortem obiit, in Aegeum mare reverti
          <lb/>iussit atque inde in Cilicum oram, quam nunc Satalaneum nuncupant,
          <lb/>contra Rhodon sitam, proficiscentem, exiguam quandam insulam, cultoribus
          <lb/>vacuam, cum classe occupare arcemque in ea sitam reficere, de qua
          <lb/>arce haec accepimus.</p>
        <p n="118"><lb/>118. In ea insula Turci olim, cum a Rhodiis navibus vehementer infestarentur,
          <lb/>neque enim multum inde abest Rhodus insula, arcem quandam
          <lb/>Castrum Rubrum appellatam, exaedificarunt praesidioque firmata multos
          <lb/>annos summa cura custodierant praedatoriisque navibus Rhodon
          <lb/>frequentius petebant.</p><p n="119"> 119. Mortuo autem Amurate Tureorum Principe,
          <lb/>cum de regno inter proceres certamen esset, Rhodiae religionis principes
          <lb/>occasionem ipsius castelli recipiendi, ut sibi videbatur, nacti, comparata
          <lb/>classe insulam petierunt expositisque in terram militibus, arcem obsederunt,
          <lb/>nec prius inde discessere quam illam famem domitam in potestatem
          <lb/>suam redegerunt: valido deinde praesidio firmatam diu tenuere.</p><p n="120"> 120. Ad
          <lb/>postremum Turei, quod quidem hac aetate nostra contigit, sopitis eorum
          <lb/>discordiis languescentibusque iam Rhodii ordinis viribus, cum magna
          <lb/>classe parta Rhodon petiissent multisque cladibus affecta insula, oppidum
          <lb/>aliquandiu frustra obsedissent desperataque victoria abscederent, ad insulam,
          <lb/>quam supra memoravimus, cum classe profecti, urbem Rhodum a
          <lb/>se vi captam atque eversam mentiti, iis qui castello praesidio erant tantum
          <lb/>terroris ac metus iniecerunt ut confestim salutem pacti arce excesserint,
          <lb/>quos omnes Turei violata fide comprehensos foede ceciderunt castellumque
          <lb/>solo aequarunt, nec ante Bernardi cum regia classe adventum
          <pb n="448"/>
          <lb/>refectum est quanquam aliquanto procul a veteribus fundamentis tutiore
          <lb/>loco suffectum.</p>
        <p n="121"><lb/>121. Quo instaurato Bernardus cum eiusdem expeditionis sociis oras
          <lb/>illas praeterlegens, multas barbarorum naves mercibus onustas cepit magnaque
          <lb/>ex vicinis agris praeda abacta, illos ingenti damno et clade plus
          <lb/>biennio affecit. Demum a rege revocatus, arce valido praesidio firmata,
          <lb/>Neapolim cum classe reversus est.</p><p n="122"> 122. Per idem ferme tempus quo
          <lb/>Bernardus in Aegeum mare profectus est, Scandalbeccus, nobilis inter
          <lb/>dalmatas regulus, adversus Turcos a quibus obsidebatur ad Alfonsum
          <lb/>legatos auxilium oratum misit. Quoque ab eo promptius atque enixius
          <lb/>adiuveretur, sese in eius fidem ac tutelam dedit.</p><p n="123"> 123. Quo facto, rex confestim
          <lb/>qua brevior per Adriaticum mare traiectus erat primum peditatum
          <lb/>ac frumentum, nec multo post Gilibertum Ortafanum, impigrum virum
          <lb/>cum alia manu militum ad eum misit. Quo auxilio, simul et regii nominis
          <lb/>autoritate fretus Scandalbeccus, a Turcorum vi non solum sua tutatus
          <lb/>est, sed aliquot insuper hostilia oppida non ignobilia in potestatem suam
          <lb/>redegit.</p>
        <p n="124"><lb/>124. Post haec Alfonsus cum Iohannem Antonium Ursinum, Taliacotii
          <lb/>comitem, ulcisci statuisset, qui quo tempore Plumbini adversus Rainaldum
          <lb/>eius fratrem bellum gerebat Rainaldo faverat, cum copiis in Pelignos,
          <lb/>ut inde Taliacotium peteret, profectus est. Quod cum ille cognovisset, ad
          <lb/>Nicolaum pontificem maximum confugit, cuius interventu sese gravi bello
          <lb/>pecunia liberavit.</p><p n="125"> 125. Cumque adhuc rex in castris apud Pelignos esset,
          <lb/>Florentini pacis avidi, quod non modo in eius regna commeandi, unde
          <lb/>maximos fructus percipere solebant, sed etiam in caetera regna atque provincias
          <lb/>maritimas traiiciendi vehendarumque inde mercium facultatem
          <lb/>sibi ereptam videbant, quae res tum publice tum privatim eorum civitati
          <lb/>labem atque perniciem essent allaturae cogitarentque insuper, si modo
          <lb/>cum parva copiarum manu rex bellum traheret, ei ad postremum resisti
          <lb/>non posse, Janotium Pandulfinum ac Francum Saccetum eloquentem virum,
          <lb/>legatos ad eum de pace mittere constituerunt.</p>
        <p n="126"><lb/>126. Quibus accepta fide in castra profectis, postquam mandata
          <lb/>exposuerunt bellumque excusarunt, Antonii Cardinalis Ilerdensis opera
          <lb/>qui id negotii de pontificis voluntate susceperat, paucis post diebus Florentinis
          <lb/>pacem dedit, Castiliono caeterisque oppidis quae in eorum agro
          <lb/>per bellum cepisset ac insula Gilio retentis, quanquam pro iis Florentini
          <lb/>grandem pecuniae summam offerrent. Quam cum quidam e suis potius
          <lb/>accipiendam diceret, reges respondit pecunia non egere, sed gloria. Nec
          <pb n="450"/>
          <lb/>multo post mortuo Rainaldo Ursino, cum Catharina Apiana uxor eius
          <lb/>vereretur ne Alfonsus Plumbinum rursus cum exercitu peteret, neque
          <lb/>esset conquieturus, illi per amicos reconciliari curavit.</p><p n="127"> 127. Cumque illius	
          <lb/>pacem aliter impetrare non posset, quod rex dignitati suae consuli volebat,
          <lb/>nisi se tributaria eius effecta, aureum poculum quod esset quingentorum
          <lb/>aureorum, quotannis dum viveret ei se tributuram recepit. Quo facto dispendio
          <lb/>simul ac belli taedio levata est pauloque post, cum et ipsa misso
          <lb/>poculo mortem obiisset, Emanuel Apianus, cognatus et successor eius,
          <lb/>quo sibi eo principatu tranquillo frui liceret, et ipse se regis stipendiarium
          <lb/>sua voluntate effecit.</p>
        <p n="128"><lb/>128. Hic multos annos in militia versatus atque a spe dominandi longinquus,
          <lb/>tandem uxorem Troiae inter Apulos ceperat. Ibique tenuiter	
          <lb/>vitam egit, donec mortua Catharina in ius successionis a Plumbinensibus
          <lb/>publice vocatus est. In quo illi rex non modo non adversatus est, sed etiam
          <lb/>fautor fuit. Veneti vero ea re cognita conversis ad pacem studiis, primum
          <lb/>per Leonellum, Ferrariensium Principem, ea de re agere coeperunt, factumque	
          <lb/>est illius viri suasu uti rex Lodovicum Podium legatum Ferrariam
          <lb/>miserit.</p><p n="129"> 129. Quo cum venisset legatus Venetus, pacis mentio inchoata
          <lb/>est cumque postea ad regem Leonellus misisset quod incidissent aliqua
          <lb/>quae eius auctoritate egerent, misit rex cum mandatis Ferrariam Iacobum
          <lb/>Constantium iurisconsultum, qui una cum Lodovico ista tractaret atque	
          <lb/>conficeret. Quibus diu multum agitatis disceptationibusque tandem e medio
          <lb/>sublatis, ipsis quoque Venetis pacem concessit.</p>
        <p n="130"><lb/>130. Nec multo post capta a Francisco Fortia urbe Mediolano, qua
          <lb/>in re Venetos longe fefellit opinio, existimantes in se esse, cum vellent	,
          <lb/>datas habenas premere et Mediolanenses opprimere conantem inhibere,
          <lb/>profecto ad se legato ab iis Victore Maripetro, eosdem in amicitiam quoque
          <lb/>et societatem recepit cumque aequum esse duceret mittere qui iis suo	;
          <lb/>nomine de pace ac societate congratularentur, Lodovicum Podium atque
          <lb/>Antonium Panormitam legatos ad se misit.</p><p n="131"> 131. Quibus benigne susceptis	
          <lb/>et in senatum introductis, Antonius hac oratione usus est: «Gaudemus
          <lb/>ac vehementer laetamur, patres tuque senatus princeps, hoc legationis
          <lb/>munus nobis ab Alfonso rege nostro demandatum fuisse, ut ii simus qui
          <lb/>vobis de pace et societate constituta gratulemur. Nihil enim est, quantum	
          <pb n="452"/>
          <lb/>existimamus, quod aut nobis dictu aut vobis auditu iocundius accidere
          <lb/>potuerit. Periocundum quippe nobis est ad eam civitatem nos oratores
          <lb/>missos esse, quae ob virtutem ac res amplissimas a se gestas opibus floreat
          <lb/>et gloria.</p><p n="132"> 132. Nec vero minus iocunda auditu vobis putamus fore,
          <lb/>quae de pace ac foedere, renovata nuper inter regem nostrum vestramque
          <lb/>rempublicam amicitia, commemoraturi sumus. Nihil enim est aut animo
          <lb/>acceptius aut auribus suavius quam de pace et benevolentia sermo. Irrepit
          <lb/>enim, nescio quomodo, sensus nostros ac vehementer retinet totosque
          <lb/>paene artus titillat ac permovet. Est enim insitus natura mortalibus pacis
          <lb/>ipsius amor, sed aut mala consuetudine aut nimia cupiditate nonnunquam
          <lb/>ex animis nostris elabitur. Quae postea, si quando renovatur, multo sit
          <lb/>profecto dulcior atque iocundior.</p><p n="133"> 133. Quod quidem ut regi nostro contigit,
          <lb/>ita et vobis contigisse existimamus, qui pacem ipsam non modo non
          <lb/>abnuistis, sed ultro etiam expetistis. Rex quidem, ut antea dolebat bellum
          <lb/>inter vos atque eum exortum esse, ita nunc laetatur pacem positis armis
          <lb/>revocatam esse redintegratamque amicitiam illam quam et ipse et maiores
          <lb/>eius Aragonum reges cum vestra republica sanctam atque inviolatam ante
          <lb/>haec fatalia tempora religiose servaverant.</p><p n="134"> 134. Nam quae interciderunt
          <lb/>inimicitiae, non voluntati sed cuidam fato tribuendae sunt: utraque enim
          <lb/>pars invita arma suscepit, sed ita tulit temporum conditio, ita sociorum ratio
          <lb/>postulavit uti ipse adversus vos bellum gereret, vos item adversus eum.
          <lb/>Sed tamen illa acerbitas animorum, quae plerunque inter hostes esse consuevit,
          <lb/>in eo bello abfuit, ut satis appareret, utrique parti pacis magis quam
          <lb/>belli consilia probari idque etiam eventus docuit.</p><p n="135"> 135. Simul ac enim vos
          <lb/>pacem expetere ostendistis, nunquam rex neque pacis mentionem neque
          <lb/>nuntios neque oratores de pace vestros aspernatus est donec pax effecta
          <lb/>est. Quod quidem satis videtur declarare quantum rex ipse cuperet veterem
          <lb/>amicitiam redintegrari, et vos quoque id ipsum non obscure testati
          <lb/>estis: pace enim haud satis contenti, ipsi paci societatem ac foedus adiici
          <lb/>voluistis. Ita fit ut bellum fatalis quaedam necessitas induxerit, pacem voluntas
          <lb/>revocarit, nec vero dubitamus quin quo consensu pax ipsa facta est,
          <lb/>in eodem perseveret ac duret.</p>
        <p n="136"><lb/>136. Pax enim non modo ipsa dulcis est, sed etiam ipsius nomen
          <lb/>blandum ac suave, tum res ipsa, ut ait Cicero noster, salutaris. Hac
          <lb/>enim agri, hac urbes, hac res privatae, hac respublica, hac denique
          <lb/>regna constituuntur et conservantur. Mihi quidem ita semper visum
          <pb n="454"/>
          <lb/>est, qui pacem negligerent, hos summam hominum felicitatem haud satis
          <lb/>intelligere.</p><p n="137"> 137. Totius enim felicitatis fructus est pax: quid enim proderat
          <lb/>dispersos homines eloquentia conciliasse, nisi conciliatos pax ipsa in
          <lb/>societate et caritate contineret? Quae quidem pax cum unicuique civitati
          <lb/>amabilis esse debeat, vestrae tamen in primis ut, quam a maioribus vestris
          <lb/>dignitatem accepistis ac vobis ipsi vestra virtute peperistis, perpetuo tueri
          <lb/>valeatis.</p><p n="138"> 138. Etenim ea civitas vestra est quae omni genere virtutis cum
          <lb/>quavis, non modo earum quae hac tempestate praeclarae habentur, sed
          <lb/>etiam possit cum omni antiquitate contendere: quales enim viros, ut omittam
          <lb/>admirabilem urbis situm, quales, inquam, viros, qua prudentia, qua
          <lb/>gravitate, quo consilio, qua denique auctoritate semper habuit haec vestra
          <lb/>gloriosa civitas?</p>
        <p n="139"><lb/>139. Quae respublica sapientius gubernata atque administrata unquam
          <lb/>fuit? Quam legimus civitatem sanctioribus, inquam, institutis aut legibus
          <lb/>usam esse? Nec vero pacis modo, sed etiam belli artibus haec ipsa civitas
          <lb/>vestra valuit et valet. Semper enim gloriae avidi fuistis, nec maritimis
          <lb/>tantum, sed et terrestribus quoque bellis praeclara fortitudinis documenta
          <lb/>edidistis.</p><p n="140"> 140. Pro gloria vero tuenda quos labores, quos sumptus, quae
          <lb/>discrimina subieritis testantur multa bella a vobis magno animo suscepta
          <lb/>et feliciter confecta, quibus imperii vestri fines eo usque extendistis ut qui
          <lb/>ante hos sexaginta annos nullum prope oppidum in continenti tenebatis,
          <lb/>nunc aucta maiorum gloria omnem prope Galliam Cisalpinam, quae
          <lb/>cis Padum et Abduam flumen est, ditionis vestrae feceritis.</p><p n="141"> 141. Haec
          <lb/>tametsi magna sunt, cum aliquibus tamen, praesertim ex antiquioribus,
          <lb/>sunt vobis communia. Coeterum illa una et summa et vestra tota laus est
          <lb/>qua omnes orbis terrarum gentes et romanos ipsos anteistis quod, quo
          <lb/>gerendae reipublicae ordine ab initio uti coepistis, eundem iam supra
          <lb/>millesimum annum constanter tenere perrexistis, cum caeterae omnes
          <lb/>Italiae civitates aliam atque aliam reipublicae administrandae formam ob
          <lb/>intestinas seditiones usurpaverint. Quae ut vobis firma ac perpetua sint,
          <lb/>pax ipsa efficiet et societas atque amicitia cum Alfonso rege nostro.</p><p n="142"> 142.
          <lb/>Nullus enim aut vobis aut ipsi, Deo bene iuvante, metuendus est hostis
          <lb/>donec in societate permanseritis, cuius quidem conservandae, non minori
          <lb/>voluntate vos ipsos quam regem affici nobis ita persuasum habemus ut
          <lb/>vestri, vel confirmandi vel cohortandi gratia, verba facere iam supervacuum
          <lb/>arbitremur. Nos igitur, ut orationi modum statuamus, hoc vobis de
          <lb/>Alfonsi regis nostri animo ac voluntate pollicemur, ut non modo, quae ex
          <lb/>pacis ac foederis formula ab eo praestari oporteat, verum etiam, quae a se
            <pb n="456"/>
          <lb/>amicitiae iure requiri possint, in vos, vestramque rempublicam libenter atque
          <lb/>impigre collaturus sit. Quae autem secretiore colloquio videntur indigere, in
          <lb/>aliud tempus differendum putamus».</p><p n="143"> 143. Facto dicendi fine senatus princeps
          <lb/>de laudibus regis multa elocutus, pacem ipsam ac societatem sibi cunctisque
          <lb/>patribus ingenti curae esse ac fore respondit oratoribusque vehementer collaudatis
          <lb/>gratias egit iis, quae secretiore colloquio egebant in alterum diem dilatis.</p>
        <p n="144"><lb/>144. Haud multo tempore interiecto Alfonsus Heleonoram sororis filiam,
          <lb/>venustate ac modestia aeque insignem, Federico romanorum imperatori, qui
          <lb/>tertius fuit hoc nomine, ab Alfonso Portusgalliae rege eodemque Heleonorae
          <lb/>fratre, qui Edoardo patri successit, locandam curavit, quo et illam in altissimo
          <lb/>dignitatis gradu constitueret et opes suas illius affinitate firmaret.</p><p n="145"> 145. Cumque
          <lb/>biennio fere post Federicus in Italiam proficisci decrevisset ut coronam
          <lb/>imperii more maiorum acciperet, primo in Foroiuliensem agrum cum egregio
          <lb/>sed modico comitatu ac deinde per Venetos, Ferrariam Bononiamque, deinceps
          <lb/>Florentiam ac Senas pervenit hospitiis ei in omni itinere publice datis,
          <lb/>Senis aliquantum moratus est donec pontificis maximi et cardinalium, qui in
          <lb/>nonnullam de eo suspicionem venerant, in se animum exploraret.</p><p n="146"> 146. Interim
          <lb/>Heleonora Alfonsi vocatu mari in Italiam profecta, Pisas primum atque
          <lb/>inde Senas ad eum venit, a Florentinis, a Senensibus honorifice suscepta. Post
          <lb/>cuius profectionem compositis cum pontifice maximo quae opus erant, Federicus
          <lb/>una cum illa Romam sui coronandi causa petiit.</p>
        <p n="147"><lb/>147. Adventantibus omnis prope civitas magnaque cardinalium pars
          <lb/>honoris gratia sese obviam effudit, et quoniam, ut diximus, suspirio pontificem
          <lb/>et cardinales ceperat ne eo animo adventaret ut eorum statum atque
          <lb/>opes comminueret, de qua quidem re ingens rumor ob stulta quorundam
          <lb/>vaticinia vulgo increbruerat, pontifex, accitis in urbem copiis et opportunis
          <lb/>quibusque locis praesidio firmatis, inter militum equitumque stationes
          <lb/>ad se proficiscentem et ipsum cum armatis equitibus ad gradus templi
          <lb/>apostolorum principis, ubi eum praestolabatur, comiter excepit coronamque
          <lb/>auream pro vetere cerimonia atque instituto capiti eius imposuit
          <lb/>et in palatii parte hospitio admisit.</p><p n="148"> 148. Post paucos inde dies constituit
          <lb/>Federicus Alfonsum invisere, nec eo insalutato ex Italia discedere. Quod
          <lb/>cum Alfonso nuntiatum esset, qui iam ad eum priusquam Senis decederet
          <lb/>Iacobum Constantium legatum miserat, etsi erant dies religiosi, atque
          <lb/>observandi, erant enim ii dies quibus Christus, summus ac verus Deus
          <lb/>noster, pro salute humani generis crucis supplicium perpeti voluit, confestim,
          <lb/>quae temporis brevitas passa est, pro eius adventu condecorando
          <lb/>parari iussit.</p><p n="149"> 149. Ac mox Arnaldum Piscitellum, archiepiscopum neapolitanum,
          <pb n="458"/>
          <lb/>Marinum Marzanum, eius generum, Russanensium principem,
          <lb/>Franciscum Baucium, Adriensium ducem, Leonellum Acortiamurum,
          <lb/>Celanium comitem ac Antonium Panormitam legatos ad se misit qui illi
          <lb/>suaderent, si forte adhuc Romae esset, uti proximos dies sacros Romae
          <lb/>potius quam in itinere ageret.</p><p n="150"> 150. Idque suadebat quo sibi spatium esset
          <lb/>ad ea convenientiori tempore paranda quae sibi in animo erant aut, si iam
          <lb/>forte discessisset, eum assectarentur hospitiaque, postquam regni fines
          <lb/>ingressus esset, sibi quisque dari curarent. Postremo Ferdinandum filium
          <lb/>cum magno procerum ac nobilium virorum numero illi obviam ire iussit.</p>
        <p n="151"><lb/>151. Coeterum Federicus, ut qui cupiebat admodum regem quamprimum
          <lb/>videre idque non minus ab Heleonora optari sciebat, iam iter invaserat,
          <lb/>Ladislao Ungariae rege appellato, quem secum duxerat, adolescentulo Romae
          <lb/>tantisper relicto. Qui ubi regis voluntatem agnovit, renuntiari iussit
          <lb/>venire se ad eum non ut imperatorem romanum ad regem, sed ut amantis
          <lb/>simum filium ad exoptatum patrem, proin missa faceret quae tanta cura
          <lb/>a se praeparari sciret.</p><p n="152"> 152. Rex, etsi humanitatem eius satis laudavit, nihilo
          <lb/>minus tamen quae instituerat raptim perfici mandavit, arcem Capuanam ei
          <lb/>pro diversorio cum lautitia atque omnis generis rerum necessarium copia,
          <lb/>hospitia comitibus atque obsonia ubertim parari. Accedebant vero cum
          <lb/>Federico Albertus frater eius ac multi praeterea clari proceres illustresque
          <lb/>principes. Subselliorum quoque duodecim ordines, in modum theatri ad
          <lb/>dimensionem areae Mariae Coronatae, unde ludi equestres caeteraque id
          <lb/>genus spectarentur, praepropere exstrui.</p><p n="153"> 153. Legati quos diximus, cum
          <lb/>eum Roma iam digressum apud Privernum nacti essent, facta modo salutatione,
          <lb/>Terracinam adventantem comitati sunt. Qua primum in urbe
          <lb/>Ferdinandus eum nactus salutavit et Antonius de regis congratulatione
          <lb/>atque eius laudibus concedentibus collegis luculentam orationem habuit.
          <lb/>Digressus inde Fundos pervenit, quo in oppido ab Honorato Caietano,
          <lb/>Fundorum principe, ita iubente rege summo honore affectus est.</p>
        <p n="154"><lb/>154. Heleonora vero cum magno comitatu aliquanto intervallo sequebatur,
          <lb/>quoniam hospitia tantae multitudini, erant enim supra quina hominum
          <lb/>milia, haudquaquam sufficiebant, a Terracina Capuam perpetuo
          <lb/>itinere, eorum causa qui pedibus iter faciebant, mensae cum obsoniis 
          <lb/>frequentibusque poculis stratae.</p><p n="155"> 155. Cum Capuae Federicus appropinquaret
          <lb/>Alfonsus, ad tria milia passuum ultra eam urbem obviam profectus, ipsum
          <lb/>amicissime excepit eoque Capuam deducto, ad ordinanda quae opus erant
          <lb/>Neapolim quamprimum rediit. Quo facto postridie cum innumerabili
          <pb n="460"/>
          <lb/>prope civium ac procerum multitudine rursus obviam profectus, sub
          <lb/>auratis stragulis solum collocavit. Cumque ipse pone equo sequi honoris
          <lb/>causa vellet, non est passus Federicus, sed continuo manu eius apprehensa
          <lb/>sub stragula veste, ut pariter incederet, illum etiam aliquantum reluctantem
          <lb/>ad se traxit.</p>
        <p n="156"><lb/>156. Eo modo totam urbem per quinque illas celebres nobilitatis
          <lb/>neapolitanae sessiones, matronarum ac virorum frequentia cultissimas,
          <lb/>perambulans, demum in arcem capuanam deductus est comitibus confestim
          <lb/>hospitia cum abundantis simo obsonio praebita.</p><p n="157"> 157. Altero die cum
          <lb/>Heleonora Capuam venisset et ei quoque rex in magna virorum ac matronarum
          <lb/>frequentia obviam processit, quam ut vidit magnitudine pietatis
          <lb/>illachrymatus atque complexus, eodem quo Federicum virum eius honore
          <lb/>prosecutus est. Plerosque civium, in honorem eius ac Federici, in ingressu
          <lb/>Neapolis equestri dignitate decoravit; nonnullis etiam id postulantibus a
          <lb/>Federico eam dignitatem dari aequo animo tulit, multis praeterea eorum
          <lb/>rogatu ampla munera contulit quibusdam etiam delictorum gratiam fecit.</p>
        <p n="158"><lb/>158. Ludos in primis christianos magno apparatu quibus sacra mysteria
          <lb/>obitus ac resurrectionis Christi Dei nostri referebantur, in quibus cerimoniis
          <lb/>sese semper magnificentissimum praebuit, in Clarae templo augustissimo
          <lb/>ac maximo iisdem inspectantibus per noctem edidit, tanta hominum
          <lb/>frequentia ut nonnulli inter turbam prope enecti fuerint.</p><p n="159"> 159. Ac mox
          <lb/>invitatum ad prandium Federicum atque aurea sella collocatum, regali apparatu
          <lb/>ac luxu accepit adductoque in penitiorem aedium partem, uniones
          <lb/>ac gemmas, quas multas ac varii generis atque immensi pretii habebat in
          <lb/>thesauris, qua magnificentia cunctos sui temporis reges antecessit, singillatim
          <lb/>ostendit.</p><p n="160"> 160. Reliqua diei parte variis semonibus cum eo consumpta,
          <lb/>ludos deinde equestres celebres edidit quibus Ferdinandus filius multique
          <lb/>insignes adolescentes ac viri certaverunt. Tantus autem concursus fuit ad
          <lb/>haec spectacula, ex omnibus undique regni partibus, ut vix subsellia, quae
          <lb/>pro tempore extructa diximus, atque adeo omnia tecta et loca e quibus
          <lb/>aspici possent eam multitudinem caperent. Postremo incredibili magnificentia
          <lb/>venationem exhibuit.</p>
        <p n="161"><lb/>161. Locus est Neapoli ad quatuor milia passuum proximus, quem vulgo
          <lb/>Listrones vocant, nos unum e Flegeis campis ab ardore nuncupandum
          <lb/>putamus: in eo loco planities est admodum profunda atque in orbem sita,
          <lb/>duo fere milia passuum ambiens et ibidem modicum stagnum ac scatentes
          <lb/>passim sulphure aquae aegris salutares.</p>
          <pb n="462"/>
        <p n="162"><lb/>162. Est autem hic campus uno ac perpetuo monte excelso circumsaeptus
          <lb/>circa quem atrum nemus ac denique suapte natura talis ut ne in reliqua
          <lb/>quidem Italia ullus venatibus aeque aptus existimetur. Nemus ipsum
          <lb/>aprorum ferarumque pastionibus ferax est: hic, vel sponte ingressae vel
          <lb/>agitando insessis circunquaque collibus impulsae ferae evadere non possunt.</p>
        <p n="163"><lb/>163. Capit autem totius montis supercilium, qua se latius pandit, ad
          <lb/>sex milia passuum. Agrestes in id munus imperati, supra quina milia cum
          <lb/>venabulis, biduo ante venationem, affuerunt hique una cum venatoribus
          <lb/>regiis, quorum ingens erat numerus, compulsis eodemque nemori circumiectis
          <lb/>permultis varii generis feris statim supercilia montis insederunt, ne
          <lb/>qua inde fera elaberetur intenti.</p><p n="164"> 164. Quae postquam parata esse Alfonsus
          <lb/>agnovit, postridie mane cum Federico et Heleonora principibus civitatis
          <lb/>utriusque sexus sequentibus, eo se contulit ac paulo citra eum locum fixis
          <lb/>tentoriis, in quibus unum illud longe conspicuum erat, cum tricliniis et
          <lb/>cubiculis secretioribus, in cuius medio abacus sublimis extabat, argenteis
          <lb/>atque aureis poculis vasisque omnis generis late refulgens. Federico atque
          <lb/>Heleonora seorsum atque adeo omnibus qui affuere, ex omnium rerum
          <lb/>copia quae pro tempore parari potuerunt abundantis simum epulum praebuit.</p>
        <p n="165"><lb/>165. Ante hoc tentorium manufactus fons stabat ad voluntatem et
          <lb/>copiam triplici suavissimi vini genere diffluens quo se turba omnis ad
          <lb/>satietatem proluebat. Remotis mensis, in montem itum unde in campum,
          <lb/>quem diximus, despectus erat, ibi Federicus et Heleonora seorsum consederunt.</p>
        <p n="166"><lb/>166. Rex deinde alacri equo invectus, per viam quae unica in
          <lb/>campum patebat, cum Ferdinando atque iis quos voluit e purpuratis incessit,
          <lb/>atque in tris turmas divisit: venatores regii imas partes montis, rustici
          <lb/>superiores tenebant, civium atque externorum turba omnis reliqua per
          <lb/>montem diffusa. Ferae deinde agitari coeptae sunt undique, nec quisquam
          <lb/>a destinatis stationibus ad alienas discurrebat.</p><p n="167"> 167. Hinc apri caeteraeque
          <lb/>ferae, tum canum latratu tum hominum clamore excitati, postquam in
          <lb/>campum praecipites se deiecerant, a velocioribus canibus retenti, venabulis
          <lb/>configebantur, aliquot tamen, quod quidem cernere pulchrum erat,
          <lb/>toto campo rapidissimo cursu fugitantes, elapsae sunt. Supra viginti varii
          <lb/>generis spectantibus omnibus rex ipse sua manu occidit. Sub vesperam
          <lb/>Neapolim reditum.</p><p n="168"> 168. Posthaec Heleonoram, quae adhuc intacta erat,
          <lb/>quo matrimonium antequam a se discederent consumaretur, Federico copulari
          <lb/>voluit. Demum abire volentem, namque is terrestri itinere Romam
          <pb n="464"/>
          <lb/>reversus est, datis ei atque Heleonorae amplissimis muneribus, aliquantum
          <lb/>extra urbem prosecutus est. Nec multo post Heleonoram, cum lachrymis
          <lb/>a se dimissam, Manfredoniam iussu viri atque inde Venetias cum triremibus
          <lb/>misit, quo et ipse Federicus, qua venerat via regressus, invitantibus
          <lb/>Venetis quibus tum cum rege, ut diximus, societas erat, profectus unaque
          <lb/>cum illa multo honore affectus, inde in Germaniam rediit.</p>
        </div>
        <div type ="Book" n="X">
            <pb n="466"/>
          <head>LIBER DECIMUS</head>
        <p n="1"><lb/>1. Secutum est paulo post alterum bellum Florentinum Venetis sociis
          <lb/>atque amicis postulantibus quod Florentini Francisco Fortiae, post
          <lb/>subactos ab eo Mediolanenses adversus se haud dubie bellum molienti,
          <lb/>quippe qui omnes apud Abduam amnem pontes atque arces, quod ea
          <lb/>mediolanensis agri ditionisque esse diceret, sibi reddi poscebat, favere ac
          <lb/>pecunia iuvare intelligebantur quodque ante ipsius Federici Imperatoris
          <lb/>adventum nec a Ludovico Podio et Antonio Panormita, regiis legatis, et
          <lb/>a Matthaeo Victurio, Venetorum legato, cum Venetias peterent, moniti
          <lb/>ab incoeptis destiterant.</p><p n="2"> 2. Quin etiam societatem palam cum Francisco
          <lb/>iunxerant nec postea Alfonsus Hispanus archiepiscopus ac Nicolaus
          <lb/>Filiacus, regii legati, et Tiradanus Grittus, Venetorum orator, pontificis
          <lb/>maximi hortatu Romam profecti quo cunctarum partium oratores convenerant
          <lb/>ut de pace agerent, quicquam illos moverant. Ac deinde Zachariam
          <lb/>Trivisanum, Venetum legatum, non receperant, qui cum Perusium cum
          <lb/>Cicco Antonio iurisconsulto, legato regio, convenisset et ad Florentinos
          <lb/>misissent qui peteret uti fide publica Florentiam proficisci liceret, regio
          <lb/>tantum modo legato potestate adeundi facta Venetum contemptui habuerant.</p>
        <p n="3"><lb/>3. Demum Florentini ac Franciscus ea quotidie struere atque agitare
          <lb/>audiebantur quibus manifeste appareret illos posthabitis pacis consiliis de
          <lb/>bello cogitare. Quibus de rebus commoti rex ac Veneti cum omnia a se
          <lb/>tentata scirent quibus pax conciliari posset, ad postremum aperte bellum
          <lb/>suscipere rex adversus Florentinos, Veneti adversus Franciscum decreverunt.
          <lb/>Itaque utrique extemplo veteres copias contrahere, novos exercitus
          <lb/>ac duces scribere et quae bello usui forent parare. Et quo magis Florentinos
          <lb/>terreret, statuit Alfonsus per Ferdinandum filium, florentis aetatis
          <lb/>iuvenem, id bellum gerere quod id sibi maius videbatur quam quod per
          <lb/>alium quempiam agendum esset.</p>
        <p n="4"><lb/>4.	De quo quoniam locus exigit, antequam ad res gestas veniam, pauca
          <pb n="468"/>
          <lb/>mihi quaedam dicenda existimavi. Ingenio fuit eximio et ad cunctas optimas
          <lb/>artes docili, liberalibus disciplinis institutus, iuri quoque civili operam
          <lb/>dedit et, ut arma cum legibus iungeret, quae duo ad res publicam gubernandas
          <lb/>aptissima putantur, armorum quoque tractandorum scientiam
          <lb/>didicit. Equitandi peritissimus, lucta, iactu, saltu, sagitta equestrique certamine
          <lb/>vel cum veteranis contendere, facilitate ac modestia cum omnibus
          <lb/>certare; gloriae cupidus, calorem, frigus, inediam laboremque facile pati
          <lb/>cumque aequales gloria et dignitate superaret ab omnibus tamen, quod
          <lb/>rarum est, valde diligi atque observari.</p>
        <p n="5"><lb/>5.	Coeterum Alfonsus cum tantum bellum minime negligendum
          <lb/>existimaret, praesertim quod filium in eam expeditionem missurus esset,
          <lb/>ad sex milia equitum ac duo milia peditum, partim ex popularibus suis
          <lb/>partim ex alienigenis, scripsit, Federico Urbinatium principe, Averso ac
          <lb/>Neapolione Ursinis, externi hi erant, egregiis copiarum ducibus mercede
          <lb/>conductis. Ex popularibus autem regnique incolis duces habuit Antonium
          <lb/>Caudolam, Leonellum Acortiamurum, Gartiam Cabanellum ac Ursium
          <lb/>Ursinum. Et quo maturius duces ipsi cum copiis convenirent in prata
          <lb/>Campana, uti Neapolitanorum regum mos est expeditionem parantium,
          <lb/>cum Ferdinando concessit.</p>
        <p n="6"><lb/>6.	Quo cum multi adventassent, Ferdinandi discessum haud amplius
          <lb/>differendum ratus, cuius profectionem Veneti per legatos continue exposcebant,
          <lb/>eum ab se dimissurus huiuscemodi ad eum oratione usus est:
          <lb/>«Compulsus tandem Florentinorum iniuriis, quas nobis ac Venetis sociis
          <lb/>et amicis nostris quotidie inferre pergunt, constitui animo te quo nihil
          <lb/>habeo in vita carius adversus eos cum hoc exercitu mittere sperans Dei
          <lb/>ope, qui iustitiae favet, et tua atque horum militum virtute fore ut acceptas
          <lb/>iniurias ulciscamur, simul ut agnoscant iniuste se fecisse qui cum hostibus
          <lb/>nostris foedus atque amicitiam iunxerint seque in eo errasse, neque
          <lb/>satis recte eorum rei publicae consuluisse.</p><p n="7"> 7. Et quo id alacriore animo
          <lb/>suscipias agasque hosce veteranos commilitones meos mihi carissimos
          <lb/>quos tibi magnae gloriae, si iis uti scieris, futuros, reor, trado tuaeque fidei
          <lb/>mando. Quorum virtus ac fides multis meis magnis laboribus ac periculis
          <lb/>superioribus bellis mihi nota et spectata est, quorum opera omnes ad
          <lb/>hunc diem victorias et neapolitanum hoc regnum triumphumque adeptus
          <lb/>sum, quibus denique adiutoribus ac belli sociis magnam Italiae partem
          <lb/>maiorum nostrorum imperio et gloriae adiecimus. Hos velim in primis
          <pb n="470"/>
          <lb/>ames carosque habeas putesque nihil, ne vitam quidem ipsam, a me tibi
          <lb/>commendari posse diligentius. Quod cum feceris meam a te gloriam amari
          <lb/>expetique tum denique existimabo.</p><p n="8"> 8. Hos vide ne temere in discrimen
          <lb/>mittas, nec vero multum a te cohortandi aut oratione incitandi erunt. Si
          <lb/>quid periculi subeundum fuerit, magis a te reprimendus moderandusque
          <lb/>quam verbis accendendus eorum animus erit. Tales tibi viros ad necessarios
          <lb/>casus reserves facito, in quibus scilicet de dignitate tua agatur aut
          <lb/>fama, nec vero apud me dubium relinquitur quin eos ita habiturus sis ut
          <lb/>imperatorem eundem habere se sentiant. Id autem te ante omnia monitum
          <lb/>velim neu tantum tuae aut horum militum fortitudini fidas ut arbictreris
          <lb/>absque divina ope a te hostes superari posse: victoria etenim non ex
          <lb/>hominum consiliis, sed ex summi dei voluntate ac potestate proficiscitur.</p>
        <p n="9"><lb/>9. Tum denique tibi militares artes profuturas scito cum Deum tibi pietate
          <lb/>ac iustis factis propitium reddideris. Eum igitur, si vincere expetis, pura
          <lb/>mente colito spemque omnem victoriae in eo reponito. Et si quando,
          <lb/>quod solet in bello contingere, tibi quicquam adversi acciderit quo existimare
          <lb/>possis ipsum Deum tibi subiratum esse, vide ne ab eo per impatientiam
          <lb/>aut animi perturbationem discedas, sed potius satisfaciendo ei
          <lb/>reconciliari stude. Solet enim Deus quos diligit interdum malis afficere et
          <lb/>quos constantes in adversis videt rursus in meliorem fortunam restituere.</p>
        <p n="10"><lb/>10. Existimationis tuae diligentissima tibi ratio habenda erit putandumque
          <lb/>nihil ea re in humanis rebus pluris esse aut fieri debere, quippe cum
          <lb/>victoria nonnunquam magis existimatione et fama quam militum robore
          <lb/>ac virtute comparetur. Et victoria quidem saepe cladibus mutatur, at fama
          <lb/>si cum probitate ac fide coniuncta fuerit et permanet et cum omni aevo
          <lb/>perdurat. Honestati itaque a te incumbendum erit, qua detracta, nec principi
          <lb/>illi Deo placere neque apud mortales auctoritatem ullam stabilem aut
          <lb/>gloriam consequi possumus.</p><p n="11"> 11. Venetorum vero, amicorum ac sociorum
          <lb/>nostrorum, rem publicam nostram esse existimato eamque non minore
          <lb/>studio ac diligentia quam statum nostrum defendito, pro qua quidem
          <lb/>amplificanda et conservanda neque sumptui neque militum labori parcas
          <lb/>iubeo. Cum iis eo animo societatem iunxi ut quandiu nobis vita contigerit
          <lb/>omnia eorum prospera et adversa mihi communia habiturus sim. Nec te
          <lb/>ab hoc proposito deterreat aut pecuniae aut alius cuiuspiam rei indigentia.
          <lb/>Namque omnia quae bello usui fuerint tibi a nobis abunde suppeditabuntur.
          <lb/>Et, ut uno verbo agam, non magis tibi quam mihi ipse defuturus sum
          <lb/>ut scias, si modo tibi ipse ne defueris, nihil tibi per nos defore.</p><p n="12"> 12. Illud
          <lb/>postremo observato ac mandato memoriae, in quo tua laus et gloria elucescet:
          <pb n="472"/>
          <lb/>si qui ex hostibus, antequam oppugnentur, in deditionem veniant,
          <lb/>uti eos benigne in fidem tuam recipias. Ac si qui fortasse obstinatioribus
          <lb/>animis diuturnam obsidionem pertulerint, cum in potestatem tuam venerint,
          <lb/>clementiam potius quam illorum pertinaciam respicias magisque
          <lb/>quid te ac gente nostra, quae semper crudelitatem odio habuit, quam quid
          <lb/>illis dignum fuerit cogites. Quae si observaveris et nobis laetitiam et tibi
          <lb/>gloriam paries».</p>
        <p n="13"><lb/>13. Postquam haec elocutus est militibus ac ducibus illius dicto parere
          <lb/>iussis, eum complexus atque exosculatus cum magna omnium spe a se
          <lb/>dimisit. Qui cum exercitu digressus ac per Pelignos ac Marsos, ita enim
          <lb/>rex mandaverat, iter ingressus, ab Aquilanis caeterisque eiusdem provinciae
          <lb/>populis honorificentissime, ut par fuit, susceptus est omniaque ei
          <lb/>officia impigre atque obedienter praestita. Ad regni deinde fines profecto,
          <lb/>Iohannes Nicolaus, Nicolai pontificis maximi legatus, obviam processit
          <lb/>eique commeatus in exercitum ac itineris duces, et cum iis qui aspera et
          <lb/>difficilia equiti loca complanarent, dedit. Eo iter persequente cum iam []
          <lb/>pervenisset Federicus Urbinatium princeps, de quo paulo ante mentionem
          <lb/>fecimus, quem Alfonsus exercitus ducem sub ipso Ferdinando designaverat,
          <lb/>cum paucis aliquot comitibus ad se venit uti secum iis de rebus
          <lb/>ageret quas huius expeditionis causa fieri oporteret.</p><p n="14"> 14. Vir hic clarus in
          <lb/>re militari fuit, castrensibus disciplinis ab ineunte aetate institutus, siquidem
          <lb/>illi nec in administrandis rebus bellicis consilium nec in capessendis
          <lb/>periculis animus deerat. Nec vero factis quam fide clarior quae quidem
          <lb/>vel maxime patuit cum bello Piceno Franciscum Fortiam, qui ad eum se
          <lb/>receperat, constantissime adiuvit ac fovit. Ob quas quidem virtutes primum
          <lb/>Philippo Mariae, magno illi atque inclito principi qui de eo adhuc
          <lb/>admodum adolescente magnam spem conceperat, ac postea Alfonso regi,
          <lb/>carus fuit et ipsius quoque Ferdinandi gratiam promeruit.</p><p n="15"> 15. Hunc Ferdinandus
          <lb/>benigne et comiter susceptum, postquam inter se de itinere ac tota
          <lb/>belli ratione collocuti sunt, uti ad cogendum perducendumque equitatum
          <lb/>quem domi reliquerat contenderet hortatus est ut primum posset, in castra
          <lb/>reversurum: sese interea cis Tyberim amnem permansurum monet ibi
          <lb/>copias quae ad se e regno venturae erant praestolaturum.</p>
        <p n="16"><lb/>16. Digresso Federico eodem ad se venit Aversus Ursinus, unus e
          <lb/>copiarum ducibus quos supra memoravi, cum lectissimo equitatu: multi
          <lb/>etiam per eos dies ex neapolitano regno equites, pedites ac duces convenere.
          <pb n="474"/>
          <lb/>Quibus copiis auctus Ferdinandus in Perusinum agrum, nam
          <lb/>ea traiicere in agrum florentinum constituerat, profectus est. Ac primo
          <lb/>quidem Perusini commeatus negare causati sibi cum Florentinis foedus
          <lb/>esse quo non liceret eorum hostes commeatu aut re ulla adiuvare, sed
          <lb/>cum a pontifice iussi essent commeatus exhibere, ita demum commeatus
          <lb/>praebere decreverunt ut regii milites quae sibi opus essent in oppida
          <lb/>mercatum irent.</p><p n="17"> 17. Deinde cum scirent commotum iis de rebus, ut par
          <lb/>erat, Ferdinandum legatos ad eum mittunt cum muneribus qui factum
          <lb/>excusent et illius iram oratione mitigent. Qui ad Ferdinandum introducti
          <lb/>hac brevi oratione usi sunt: Perusinos, a primo regis in Italiam adventu,
          <lb/>regiis rebus favisse, Braccium primo, postea Nicolaum Picininum, cives
          <lb/>suos regia stipendia summa fide fecisse, equites praeterea egregios prope
          <lb/>innumerabiles eiusdem civitatis. Non alios esse caeterorum Perusinorum
          <lb/>animos quam illorum qui sub rege meruerunt. Non licere sibi propter
          <lb/>societatem cum Florentinis initam talem animi sui affectum in ipsum
          <lb/>atque in regias copias demonstrare idque iis molestum esse, optasse se
          <lb/>factis quae dicerent comprobare, sed tempus non pati neu sociis iustam
          <lb/>querimoniae causam traderent.</p>
        <p n="18"><lb/>18. Ferdinandus his humaniter pro tempore pauca respondit hortatusque
          <lb/>ut tantum commeatuum potestatem facerent eos a se dimisit.
          <lb/>Deinde Federico in castra cum parte copiarum reverso, nam reliquas Sigismundi
          <lb/>Malatestae metu quicum capitali odio dissidebat praesidio domi
          <lb/>reliquerat, Ferdinandus Cortonam iter rapit et haud procul ab urbe castra
          <lb/>ponit. Quae cum ob ipsius loci naturam, est enim in edito monte sita,
          <lb/>aditu undique difficili atque aspero ac valido insuper praesidio firmata,
          <lb/>expugnari non posse nisi fame atque obsidione videretur, praesertim sine
          <lb/>tormentis, sine operibus, populato circa agro ulterius progredi statuit.
          <lb/>Difficilis erat transitus, nam etsi omnis ea regio ad laevam plana est tamen
          <lb/>quia plurimum aquosa et palustris est sub ipsum montem transiri oportebat,
          <lb/>nec dubium, si hostes viri fuissent, quin magna aliqua clades in ipso
          <lb/>transitu accepta esset.</p><p n="19"> 19. Nam et loco superiores erant et a Castelliono
          <lb/>Aretino, quod oppidum haud plus quatuor milibus passuum inde aberat,
          <pb n="476"/>
          <lb/>ea militum manus quae a Florentinis praesidio missa fuerat eo convenerat.
          <lb/>Ferdinandus praemissa equitum parte, impedimentis in medium agmen
          <lb/>coniectis, spectantibus hostibus, quam procul a monte per paludes licuit,
          <lb/>universum exercitum sine detrimento traduxit Castellionumque transgressus,
          <lb/>quina milia passuum ab Aretio, nobili atque antiquo Tusciae oppido,
          <lb/>castris positis ipso adventu ad sex castella circumiecta cepit ac diripuit.
          <lb/>Erant in castris qui suaderent in vallem Aretinam ducendum extemplo
          <lb/>exercitum: ibi multa castella cum magna praeda occupari posse; alii, commeatum
          <lb/>penuriam veriti, Folianum potius petendum censebant.</p>
        <p n="20"><lb/>20. Quod consilium cum magis Ferdinando placuisset eo duxit missique
          <lb/>ab eo ad Senenses qui commeatuum copiam sibi fieri peterent iique
          <lb/>viginti dierum modo, metuebant enim Florentinos, commeatus concesserunt,
          <lb/>sed mox adnitente ea factione quae regi amica erat ac Iohanne
          <lb/>Mauro, Venetorum legato per quem societatem cum Venetis iunxerant,
          <lb/>commeatus, quamquam exigue parceque, praebiti sunt ac ad Licinianum
          <lb/>oppidum, Foliano proximum missi. Eo die quo Folianum itum est Simonetus,
          <lb/>qui a Florentinis conductus fuerat, Aretium accessit seque cum Hestore
          <lb/>Faventino principe, qui et ipse Florentinorum stipendia faciebat, se
          <lb/>coniunxit ibique permansere.</p><p n="21"> 21. Post haec Folianum oppugnari atque obsideri
          <lb/>coeptum multique de exercitu avidius sub muros in fossam progressi
          <lb/>ab oppidanis vulnerati sunt, qui se periculis offerentes ac per moenia
          <lb/>dispositi nullo telorum ac machinamentorum genere quo defendi se posse
          <lb/>arbitrarentur abstinebant. Quod cum Ferdinandus animadverteret, turres
          <lb/>ligneas erigi iussit tanta altitudine ut oppidi muros aequarent, ex quibus
          <lb/>oppidani sagittis petiti multa vulnera ac detrimenta accipiebant. Inter haec
          <lb/>Ferdinando nuntiatur Hestorem Faventinum per Vallianae paludis pontem
          <lb/>cum quingentis aut eo amplius equitibus in montis Politiani agrum transgressum,
          <lb/>eo consilio ut frumentatores regios invaderet, namque eo fere
          <lb/>quotidie regii frumentandi et pabulandi causa proficiscebantur.</p><p n="22"> 22. Quo
          <lb/>cognito Ferdinandus delectam propere equitum manum clam eo mittit
          <lb/>iubetque in proximis silvis occuli atque, ubi hostes in frumentatores sese
          <lb/>effundant, continuo e silvis egressos in eos impetum facere. Quibus profectis
          <lb/>postridie, cum regii frumentatores pro consuetudine frumentandi
          <lb/>causa palati essent, Hestor confestim ex insidiis prodit atque eos invadit.
          <lb/>Regiorum primo pauci in speciem praesidii illis sese opponere, quos cum
          <pb n="478"/>
          <lb/>illi cupidius insequerentur in insidias tracti sunt, tum regii improviso e silvis
          <lb/>provolant et in eos impetum faciunt. Illi primum paucos rati audacius
          <lb/>resistere, mox ubi plures quam pro praesidio esse cognoverunt, insidias
          <lb/>suspicati terga dant. Quos regii persecuti nonnullis eorum caesis, omnes
          <lb/>prope, et in iis plerosque agrestes qui se pro hodierna consuetudine magna
          <lb/>pecunia redemerunt, comprehendunt: centum fere equites lecti in ea pugna
          <lb/>capti sunt.</p><p n="23"> 23. Hestor paucorum quorundam suorum ope, cum equus
          <lb/>vulneratus esset, vix regiorum manus evasit. Hac clade nuntiata adeo territi
          <lb/>fractique sunt hostium animi ut post eum diem nusquam cum regiis
          <lb/>proelio congredi ausi sint ac nisi Sigismundus Malatesta, quem Florentini
          <lb/>eorum copiis praefecerant, advenisset, vix sub Aretii moenibus sese tutos
          <lb/>existimassent. Qui cum caeteris copiis Aretii coniunctus, magno insuper
          <lb/>agrestium delectu a Florentinis habito, ad tredecim milia hominum esse
          <lb/>ferebantur, minitari quotidie sese Folianensibus auxilio venturum. Quod
          <lb/>cum Ferdinando renuntiatum esset complanari loca omnia circa iubet et
          <lb/>ad pugnam comparari.</p>
        <p n="24"><lb/>24.	Coeterum sive simulatio ea fuerit sive illum metus consilium
          <lb/>mutare compulerit, sese in castris apud Aretium continuit. Interim cum
          <lb/>magna muri pars tormentis aeneis quassata esset, oppidani metu perculsi
          <lb/>praesidii incolumitatem atque octo dierum indutias petunt intra quos, nisi
          <lb/>auxilium a Florentinis mittatur, dedituros sese oppidumque pollicentur.
          <lb/>Quod cum frustra ad eam diem expectassent non ausis hostibus fortunam
          <lb/>proelii subire, apertis portis regios intromiserunt.</p>
        <p n="25"><lb/>25.	Post haec Ferdinandus, relicto in eo oppido quadrigentorum
          <lb/>equitum ac totidem peditum praesidio, erat enim peropportune situm
          <lb/>ad excursiones in agrum Florentinum et Aretinum faciundas, Recinium
          <lb/>cum reliquis copiis petiit. Quo cognito Sigismundus cum omnibus copiis
          <lb/>ab Aretio digressus per vallem Nubiam ad montem Imperialem, sic enim
          <lb/>vocant, milia passuum octo a Recinio proficiscitur castraque, quamquam
          <lb/>in monte sita, vallo communit. Ferdinandus vero tormentis aeneis adhibitis
            <pb n="480"/>
          <lb/>murique parte disiecta quiescentibus hostibus septimo die Recinium in
          <lb/>potestatem suam redegit.</p><p n="26"> 26. Quo praesidio privato cum omnibus copiis
          <lb/>Castellinam, id ei castello est nomen - abest autem a Florentia non plus
          <lb/>decem et octo milibus passuum — profectus est ibique castris positis ad
          <lb/>sex castella circumiecta cepit ac diripuit, in quis viginti dierum frumentum
          <lb/>repertum magno usui exercitui fuit. Ea oppidi natura erat, est enim in edito
          <lb/>monte situm, ut absque tormentis aeneis atque operibus expugnari non
          <lb/>posse videretur, quae ex Castelliono vehi mandaverat. Itaque tantisper ab
          <lb/>oppugnatione abstinebat ne milites temere periculo obiiceret. Inter haec
          <lb/>hostes excursione facta haud procul a regiis castris, quasi ea invasuri bis
          <lb/>adventarunt, caeterum ut primum regii in illos conversi sunt arrepta fuga
          <lb/>impetum non tulerunt. Tormento aeneo ex Castelliono advecto murus
          <lb/>oppidi pulsari coepit, sed primo iactu effractum animos oppidanis addidit:
          <lb/>quae quidem res causa fuit ne locus ipse capi potuerit.</p>
        <p n="27"><lb/>27. Dum castellum obsidetur, cum accepisset Ferdinandus Florentinos
          <lb/>agrestes haud procul ab urbe in agris circumiectis cum armentis ac
          <lb/>pecoribus temere vagari, quod sibi in tuto esse viderentur, Diomedem
          <lb/>Caraffam, impigrum virum de quo prioribus libris mentionem fecimus,
          <lb/>cum trecentis equitibus ac peditibus quingentis non sentientibus hostibus
          <lb/>eo confestim mittit.</p><p n="28"> 28. Qui ad pontem [] septem milia a Florentia, profecti,
          <lb/>pagos quatuor improviso adorti, eos una excursione populati sunt,
          <lb/>trecenti in iis rusticani capti, boum ac pecorum capita ad tria milia cum
          <lb/>caetera praeda inde abacta. Agrestium clamor exortus cum ad hostes pervenisset,
          <lb/>Simonetus cum equitibus sexcentis quo clamor vocabat diverso
          <lb/>itinere quam praeda agebatur subito auxilio, sed nequicquam, cucurrit.
          <lb/>Namque per hostilem agrum praeda omnis incolumis in regia castra cum
          <lb/>captivis acta est. Ea vero clades cognita agrestes adeo conterruit ut qui
          <lb/>circa urbem incolebant desertis agris in urbem trepidi se receperint.</p>
        <p n="29"><lb/>29. Tormento aeneo, ut diximus, perfracto mandaverat Ferdinandus
          <lb/>aliud advehi et, quamvis hostes numero superiores essent commeatuumque
          <lb/>penuria exercitus fatigaretur et equis praeterea, pabulum ac stramenta
          <lb/>iam ita defecissent ut illos arborum foliis sustentari oporteret, statuerat tamen
          <pb n="482"/>
          <lb/>in tantis incommodis ab obsidione non discedere. Coeterum hiberno
          <lb/>rigore concretus aer, cum terram nivibus alte operuisset omniaque circum
          <lb/>castra, etsi quid herbidum, erat obruta iacerent nec lignatum calones mitti
          <lb/>possent quis longe a castris ligna, propter regionis asperitatem, petenda
          <lb/>erant et per altas nives aegre iumenta ingrediebantur, nec iam quicquam,
          <lb/>praeter coelum ac nives, oculis occurreret, consilium immutare coactus
          <lb/>est, praesertim inopia commeatuum urgente.</p>
        <p n="30"><lb/>30. Soluta igitur obsidione motisque inde castris Ricinium rediit ibique
          <lb/>triduo moratus, dum defatigatos inopia equos ac milites aliquantum reficeret,
          <lb/>cum nec in eo loco propter nives et rei frumentariae caeterarumque
          <lb/>rerum inopiam hibernandi potestas esset, in loca mari propinqua, ubi
          <lb/>commeatuum et maxime pabuli copia erat ac mitius coelum, cum exercitu
          <lb/>secessit. Namque in iis locis, ea est aeris temperies, quocunque anni tempore
          <lb/>alta gramina terram convestiunt vernatque perpetuis humus floribus
          <lb/>cum interea in mediterraneis omnia gelu ac pruinis exuruntur et squallent
          <lb/>et hanc ob causam in ea loca, per hiemis tempus, pecus atque armentum
          <lb/>omne ab incolis traducitur manetque donec pulso frigore verna amoenitas
          <lb/>redeat.</p><p n="31"> 31. Eius itinere comperto hostes quoque, ex eo monte in quo
          <lb/>castra habebant digressi, et ipsi in hiberna concesserant et Hestor quidem
          <lb/>cum copiis in Pisanum, Simonetus in Aretinum, Sigismundus vero in
          <lb/>Flaminiam profecti sunt. Locus erat haud procul a maris confinio, quem
          <lb/>Abbatiam Galgani vocant, percommode situs ad commeatus terra marique
          <lb/>importandos: ibi castra Ferdinandus fecit. Expectabat enim regias
          <lb/>triremes quae Vadam Florentinorum portum petiturae erant ut iis profectis,
          <lb/>si opus esset, ipse cum copiis celeriter accurreret. Quo duodecimo ab
          <lb/>inde die Antonius Olcina, vir fortis atque impiger, a rege cum triremibus
          <lb/>septem missus in quis pedites octingenti inerant, profectus, turrim quae
          <lb/>portum tuebatur vi cepit antequam terra aut ab hostilibus sentiri aut ei
          <lb/>occurri potuerit ipsamque cum eo peditatu tenuit et ampliore fossa a terra
          <lb/>communivit.</p><p n="32"> 32. Quod ubi Ferdinando nuntiatum est, cum intelligeret
          <lb/>profectione sua haud amplius opus esse, quo maior copia necessariorum
          <lb/>exercitui atque adeo equis esset, Aquam Vivam, id ei loco est nomen, cum
          <lb/>omnibus copiis concessit. At Florentini, ubi cognovere Vadam captam
          <lb/>esse, in graviores curas inciderunt. Nam quod inde in Pisanum maxime
          <pb n="484"/>
          <lb/>agrum facile excursione a regiis fieri poterant, neque enim a Pisis multum
          <lb/>abest, angebantur eum locum in hostium potestatem pervenisse. Itaque
          <lb/>repente coacta copiarum parte Hestorem ac Simonetum duces ad Vadam
          <lb/>ipsam oppugnandam misere. Qua re cognita Ferdinandus haud mora suis
          <lb/>ad iter parari iussis sequenti die cum iis qui parati erant, caeteris sequi
          <lb/>iussis, itineri se committit.</p>
        <p n="33"><lb/>33. Quo die cum sub Gavarranum cum magna copiarum parte pervenisset
          <lb/>et postridie mane iter continuare statuisset, ante lucem per exploratores
          <lb/>quos praemiserat factus est certior hostes audito eius adventu castris
          <lb/>propere motis sub vesperam Vada abiisse. Quo cognito ulterius progredi
          <lb/>destitit. Mansit tamen biduo, veritus ne ea simulatio magis hostium quam
          <lb/>discessus esset, tertio deinde die, ubi eos certo abiisse per exploratores
          <lb/>cognovit, Aquam Vivam unde discesserat in hiberna rediit.</p><p n="34"> 34. Inter haec
          <lb/>equites ferme centum, ex iis quos Foliani praesidio relictos diximus, quotidie
          <lb/>hostilem agrum infestabant transituque per palustria loca cratibus
          <lb/>facto qua minime transire posse putabantur, namque transeuntes equos
          <lb/>altera super alteram congestae crates allevabant, cum improviso hostibus
          <lb/>apparuissent magnam agrestium simul et pecorum praedam reportarunt.
          <lb/>Haec per hiemem gesta. Ineunte autem vere Ferdinandus, ut copias cogeret
          <lb/>seque ad bellum in aestatem praepararet, Castellionum concessit
          <lb/>dumque ii duces ac milites qui permissu eius in regnum per hiemem secesserant
          <lb/>tardius ad se redeunt, multis enim potestatem abeundi domum
          <lb/>fecerat vere primo reversuris, Florentini captato tempore Simonetum ac
          <lb/>Iohannem Franciscum Miletensem cum copiis Folianum mittunt iique
          <lb/>vastatis circa agris haud procul inde castra ponunt.</p><p n="35"> 35. Quod postquam
          <lb/>Ferdinando nuntiatum est confestim cum iis copiis quas tunc habebat
          <lb/>eo iter arripit uti obsessis opem ferat cunque iam ad Tumulum, id ei
          <lb/>regioni est nomen, pervenisset, fit certior hostes ab obsidione Foliani
          <lb/>cognita ipsius profectione discessisse. Quo cognito convocatis quas potuit
          <lb/>undique copiis, ad sex milia militum coegit.</p>
        <p n="36"><lb/>36. Per eosdem ferme dies Alfonsus, cum accepisset naves quasdam
          <lb/>Mauritanorum quibus cum sibi religionis causa bellum erat Tuneta oppidum
          <lb/>ex Alexandria profecturas, naves duas onerarias celeriter armatas,
          <pb n="486"/>
          <lb/>versus Africam misit uti eas in cursu, si fieri posset, comprehenderent.
          <lb/>Forte autem evenit, dum maria illa Africae exposita obirent, ut navis quae
          <lb/>Genuensium, cuius ductor erat Ubertus Squartiaficus, ex orientali
          <lb/>ora Genuam repetens, sibi obvia in cursu fieret. Ad quam cum praefectus
          <lb/>cursum direxisset, ut sciret cuia esset, postquam appropinquare coepit
          <lb/>per lembum id exploratum mittit cunque illis ductoris ac gentis nomen
          <lb/>non edentibus contentio, ut fit, et mox altercatio orta esset, quod alii alios
          <lb/>prius nomen edere debere, vetere navigantium consuetudine, dicerent,
          <lb/>Iohannes Iulius, regius praefectus navim ipsam correptis armis invadit.
          <lb/>Illi vero simul ac regias in se venientes animadvertunt et ipsi magnitudine
          <lb/>navis confisi pro tempore celeriter arma capiunt tormentisque et balistis
          <lb/>eminus praelium committitur.</p>
        <p n="37"><lb/>37.	Postquam vero inter se appropinquarunt, regiae Genuensem
          <lb/>circumsistunt unaque earum in ipsius latus proram infert ac propugnatores
          <lb/>e media navi lapidibus telisque summovet. Ad extremum Genuenses, neque
          <lb/>enim ad bellum instructa navis erat, multis utrinque sauciis ac caesis
          <lb/>cedunt seque positis armis victoris fidei permittunt.</p>
        <p n="38"><lb/>38. Post proelium caedibus et iniuria temperatum est nec quicquam
          <lb/>contumeliae mulieribus, nam in ea navi praeclarae quaedam ex Chio vehebantur,
          <lb/>illatum est. Deinde praefectus impositis in eam nautis ac militibus
          <lb/>omisso priore consilio cum ipsa navi Neapolim rediit. Ea res Genuam
          <lb/>nuntiata patres simul ac plebem vehementer commovit. Navis enim ipsius
          <lb/>iactura multorum civium fortunas everterat, itaque extemplo Baptistam
          <lb/>Guanum iuriconsultum ac Nicolaum Grimaldum, qui navim ac merces
          <lb/>sibi restitui postulent, legatos ad Alfonsum mittunt.</p><p n="39"> 39. Horum oratio
          <lb/>querimoniae primum deinde misericordiae plena fuit: non licuisse regi
          <lb/>per pacis foedera navim suam, nihil a se hostile metuentem, capere nulla
          <lb/>denuntiatione belli prius facta. Multorum privatorum civium fortunas illa
          <lb/>navi amissa funditus everti: Genuensium amicitiam navi una, quamvis
          <lb/>pretiosissima, sibi antiquiorem esse debere; regi praesertim opulentissimo
          <lb/>et maximo gloriam non aurum quaerendum esse.</p><p n="40"> 40. Ad haec Genuenses
          <lb/>captivos, qui triremibus regis detinerentur, aequo iure dimitti oportere
          <lb/>damnis quoque per omne pacis tempus Genuensibus mari illatis satisfadundum
          <pb n="488"/>
          <lb/>esse, de quibus quidem damnis praestandis Andreas Benegasius
          <lb/>iuriconsultus et Angelus Iohannes Lomellinus prius ac deinde Iohannes 
          <lb/>Iustinianus ac Brancaleo Lercarius, Genuensium legati, apud se egissent Ad
          <lb/>postremum orare se uti mallet Genuenses sibi beneficio obligare quam navim
          <lb/>ipsam tenentem illorum animos a maiestatis suae observantia avertere.</p>
        <p n="41"><lb/>41. Rex primum excusare navim ipsam iniussu eius captam esse,
          <lb/>Genuensium culpa atque insolentia, classis suae duci cuia navis esset respondere
          <lb/>indignantium ac vexillum pugnae signum proferentium primo
          <lb/>iurgium mox proelium commissum ac patratum esse. Coeterum illos,
          <lb/>propter auream pateram quam sibi ex foedere deberent biennio non redditam,
          <lb/>in poenam incidisse; multa praeterea detrimenta privatim popularibus
          <lb/>suis illata, navim denique suam non parvi pretii prius a Genuensibus
          <lb/>captam esse. Non recusare tamen se, si Genuenses velint, quominus omnes
          <lb/>eorum controversiae per pontificem maximum aut per alios quosvis
          <lb/>communes iudices Romae cognoscantur componanturque atque ob eam
          <lb/>rem paratum se esse qui Romae apud mensarium caveat de ea summa
          <lb/>quae petatur si idem et ipsi faciant, hanc sententiam eius esse.</p><p n="42"> 42. Res
          <lb/>deinde multis ultro citroque argumentis disputata atque acta est. Ad postremum
          <lb/>legati re infecta discesserunt: ductor navis et qui in ea vecti erant
          <lb/>ut primum Neapolim appulerunt omnes a rege libere dimissi, gemmarum
          <lb/>quoque et unionum qui ad se ex praeda relati fuerant mulieribus, quae
          <lb/>illa amiserant, gratiam fecit. Paucis diebus interiectis postquam ea navis
          <lb/>capta est, Alfonsus certior factus Senenses Florentinorum iniuriis irritatos
          <lb/>fremere ac facile fore ut in belli societatem adversus Florentinos coirent,
          <lb/>Matthaeum Maleferitum legatum ad eos mittit fretus eius viri opera de societate
          <lb/>conventurum. Qui Senas profectus atque in senatum introductus,
          <lb/>cur id eis expediret multis rationibus disseruit.</p>
        <p n="43"><lb/>43. Inter haec Florentini coactis veteribus copiis novisque insuper
          <lb/>conductis ducibus Sigismundo Malatesta et Alexandro Fortia, Francisci
          <lb/>frate, ad dena milia equitum erant praeter peditatum ac delectus, primo
          <lb/>Recinium petunt. Quo cognito confestim Ferdinandus, etsi numero militum
          <lb/>impar erat, tamen, ut spem obsessis daret, Senas cum exercitu proficisci
          <lb/>statuerat. Coeterum cum audisset eam civium partem quae in Florentinos
          <lb/>pronior erat id aegre ferre, ne quam seditionem in civitate amica
          <pb n="490"/>
          <lb/>eius profectio excitaret, consilium omisit. Itaque hostes cum succurri non
          <lb/>posset Recinium interim capiunt eoque praesidio firmato recta Folianum
          <lb/>pergunt obsidentque.</p>
        <p n="44"><lb/>44. Postquam vero Ferdinandus copiis auctus est, ulterius progressus
          <lb/>Soranum petit. Verum enimvero tanta mox in castris lues consecuta est ut
          <lb/>prae languentium numero non modo ad rem gerendam, sed vix ad movenda
          <lb/>castra satis essent. Inter haec, dum Folianum obsidetur, Gerardus
          <lb/>Gambacurta, Florentinorum dominatum aegre ferens, castella quatuor
          <lb/>quae pater a Florentinis acceperat, intra Apenninum sita, per Ludovicum
          <lb/>Podium, Montesiae ordinis antistitem, in regis potestatem tradere se velle
          <lb/>pollicetur. Mittuntur ob eam rem in propinqua loca pedites atque equites
          <lb/>qui rem conficiant. Coeterum cum Gerardus promissum exsequi vellet,
          <lb/>profectus clam ad se qui Balneum castellum in quo et familiam et opes
          <lb/>suas habebat reciperent, proditus a nepote, qui turrem arcis cum sociis
          <lb/>cepit, ut Florentinorum gratiam promereret non potuit destinata perficere.</p>
        <p n="45"><lb/>45. Mature enim auxilium a Florentinis affuit castellumque quod ab
          <lb/>illo tenebatur, regiis qui pauciores erant in fines Urbinatis principis qui
          <lb/>proximus erat digressis, cum multa praeda Florentinis servavit. Perstabant
          <lb/>hostes in obsidione Foliani oppidumque quotidie tormentis quatiebant
          <lb/>et nihilominus praesidii duces illorum conatus contemnebant. Quantum
          <lb/>enim muri per diem tormenta diruebant tantum per noctem ex materia
          <lb/>terraque congesta sufficiebant. Coeterum oppidanorum perfidia, qui cum
          <lb/>de prodendo praesidio clam cum hostibus egissent armis adversus eos
          <lb/>sumptis hostes intromiserunt, oppidum ipsum cum omni praesidio in
          <lb/>hostium potestatem redactum est. Quod tamen scelus haud inultum diu
          <lb/>tulere: nam et ipsi mox victorum praeda affuere, oppidum incensum ac
          <lb/>solo aequatum.</p>
        <p n="46"><lb/>46.	Per eosdem ferme dies Ferdinandus Turrim, quam Valiani vocant,
          <lb/>haud procul a Monte Politiano peropportune sitam, per proditionem recepit.
          <lb/>Ea namque iter, quod unum ad oppidum per paludes est, claudit:
          <lb/>oppidum ipsum magnum atque opulentum et cultoribus frequens, magni
          <lb/>profecto res momenti futura ad bellum Florentinis inferendum. In eam
          <lb/>turrim Cotium Nigrum capuensem imposuit unum ex equitatu eius cui
          <lb/>maxime fidebat. Forte autem contigit ut Florentini per eos dies copias
            <pb n="492"/>
          <lb/>in Pisanum agrum mitterent quae Vadam oppugnarent. Nam quod ex
          <lb/>eo loco Pisanus ager, si maiores copiae eo convenissent, percommode
          <lb/>vexari infestarique poterat, ipsum e regia potestate eripere affectabant
          <lb/>priusquam ad recipiendos milites amplior ac munitior fieret.</p>
        <p n="47"><lb/>47. Calce enim navibus comportata Antonius latiore muro ac fossa
          <lb/>turrim circundederat et exinde finitimos agros infestos faciebat. Itaque
          <lb/>cum hostes ex itinere accepissent, neque enim longo intervallo a Monte
          <lb/>Politiano iter faciebant, ipsam Valiani Turrim captam esse confestim itinere
          <lb/>intermisso eo advolant turrimque circumsistunt. Intelligebant enim, id
          <lb/>quod erat, per turrim illam oppidum facile obsideri et capi posse. At Corius,
          <lb/>et fidei simul et officii oblitus, illam confestim absque vi in Alexandri
          <lb/>Fortiae potestatem tradidit. Qua praesidio firmata incoeptum iter Vadam
          <lb/>persecuti sunt.</p>
        <p n="48"><lb/>48. Dum haec in Tuscia geruntur, Veneti Gentile Lacunissa exercitus
          <lb/>duce celeriter coactis copiis Romanengum oppidum in Cremonensi, quod
          <lb/>a Francisco tenebatur, haud procul ab Olio amne situm, aggrediuntur
          <lb/>idque expugnant eoque praesidio firmato Soncinum petunt et ipsum
          <lb/>super amnis ripa situm Romanengo amplius atque opulentius idque tormentis
          <lb/>adhibitis summa vi oppugnant. Cuius potiundi cupiditas hoc maior
          <lb/>Venetis incesserat, quod in eo oppido flumen ponte iungebatur per quem
          <lb/>in Brixiensem traiectus erat.</p><p n="49"> 49. Quibus rebus cognitis Franciscus convocatis
          <lb/>repente quas habebat copiis Laudum vetus, cuius urbis reliquiae a
          <lb/>Laudo novo parvo admodum intervallo distant, sese confert militibus qui
          <lb/>citra Padum in hibernis erant eo convenire iussis. Interim cum ei nuntiaretur
          <lb/>Soncinum et caetera Cremonensis agri oppida in periculo summo esse
          <lb/>oppugnarique ab hostibus haud amplius differendum ratus cum iis quae
          <lb/>convenerat copiis inde propere movet.</p><p n="50"> 50. Et quanquam iter per Laudensem
          <lb/>agrum brevius aliquanto ac rectius erat, tamen quia per Cremam, potens
          <lb/>ac nobile oppidum quod trans Abduam amnem situm haud multum
          <lb/>a Laudo novo abest, qua in urbe egregium Venetorum praesidium inerat,
          <lb/>ea tuto proficisci non poterat, iuxta Abduam secundo flumine, duodeviginti
          <lb/>milia passuum profectus, Picileonem admirabilis munimenti atque
          <lb/>operis oppidum, quod Philippus Maria ingenti sumptu extruxerat, adit
          <lb/>pontemque transgressus, quo Abdua flumen iungitur, continuato itinere
          <pb n="494"/>
          <lb/>Cremonam contendit. Interim Soncinum proelio saepe per deditionem a
          <lb/>Venetis tentatum est.</p>
        <p n="51"><lb/>51. Post haec accitis ex hibernis omnibus copiis quae in Placentino ac
          <lb/>Parmensi et item in Cremonensi erant, inde digressus Canetum in ripa
          <lb/>ipsius Olii fluminis situm, in quo pons erat quo flumen iungitur, cum toto
          <lb/>exercitu proficiscitur, eo videlicet consilio ut in Brixiensem transeat atque
          <lb/>ut hostes, ab infestatione Cremonensis agri, trans Olium evertat: tene-
          <lb/>batur vero id oppidum a Ludovico Gon2aga mantuano principe qui sibi
          <lb/>foedere iunctus erat.</p><p n="52"> 52. Cuius copiis auctus mox una cum eo Pontem Vicum,
          <lb/>in Brixiensi oppidum, petit idque vi capit: constituerat autem et reliqua
          <lb/>castella atque oppida Brixiensis ac Bergomensis agri, quo super Olio
          <lb/>flumine pons esset, singillatim expugnare, quo Venetorum exercitum inter
          <lb/>Abduam atque Olium clauderet. Coeterum Veneti, ut Pontem Vicum a se
          <lb/>captum cognoverunt, veriti ne aut Brixiensis ager ab eo vastaretur aut ipsi
          <lb/>reditu, amissis oppidis ex quibus in Brixiensem traiiciebatur, prohiberentur,
          <lb/>confestim transeundi fluminis consilium capiunt transgressique illius
          <lb/>conatibus citra tamen proelii fortunam, quantum tuto possent obviam
          <lb/>eunt eiusque impetus reprimunt.</p>
        <p n="53"><lb/>53. Aliquot tamen castella atque oppida studio partium Venetis infensa
          <lb/>sine vi ad illum defecere, nonnulla etiam ab eo debellata. Eo anno nihil
          <lb/>aliud memorabile in Gallia Cisalpina geri contigit; sequenti vero anno
          <lb/>cum Gentili, quem Veneti exercitus ducem diximus, idoneum tempus visum
          <lb/>esset ad ea oppida recipienda quae superiori anno Veneti amiserant,
          <lb/>nondum satis exacta hieme, etsi sciebat magnum hostilium copiarum
          <lb/>numerum in hiberna in ea loca profectum esse, praeter imposita praesidia
          <lb/>convocatiis copiis, Manerbium petit atque haud procul inde castra
          <lb/>ponit. Coeterum dum oppidum expugnare aggreditur, sagitta humerum
          <lb/>ictus in castra se recipit ac paulo post ex eo vulnere moritur. Quo casu
          <lb/>commoti Veneti, quod exercitus sine duce erat, motis inde castris quieverunt.</p>
        <p n="54"><lb/>54. Inter haec cum inter ipsum Gentilem, Gattamelatae nepotem,
          <lb/>qui ante Gentilem Venetos exercitus rexerat, viri in re militari celebrati
          <lb/>nominis, ac Tibertum Brandolinum, eiusdem Gattamelatae generum, de
          <lb/>honore et principatu certatum esset, nec pateretur Tibertus Gentilem sibi
          <lb/>dignitate praeferri, quod illum se inferiorem in armis et ductando exercitu
          <lb/>existimaret, haud dissimulata causa a Venetis discessit ac per Francisci
          <pb n="496"/>
          <lb/>fines, traiecto Pado, Mirandulam, id eius oppidi est nomen, se recepit
          <lb/>ibique aliquandiu cum Venetis reconciliatione simulata tandem ad Franciscum
          <lb/>illius stipendia facturus se contulit.</p><p n="55"> 55. Erat autem inter primos
          <lb/>Veneti exercitus ductores Iacobus Picininus, Nicolai filius, praeter paterni
          <lb/>nominis gloriam in armis late clarus florente aetate iuvenis. Is cum tribus
          <lb/>milibus equitum fortissimorum Braccianae factionis ac paternae disciplinae
          <lb/>priore anno sub Venetis stipendia fecerat multis praeclaris facinoribus
          <lb/>editis neque labores neque pericula detrectando. Demum finito stipendio
          <lb/>Venetis ostendit oportere sibi mercedem augeri, si sua opera uti vellent,
          <lb/>quod multos secum haberet quorum opera fideli ac forti usi essent quibus
          <lb/>stipendia augeri necesse esset.</p><p n="56"> 56. In quo cum Veneti, propter aerarii tenuitatem,
          <lb/>duriores se praeberent, nec ille alioquin permansurus videretur,
          <lb/>Franciscus ac Florentini, arbitrati illum facile, dum animus in dubio esset,
          <lb/>a Venetis distrahi posse, propositis sibi per internuntios honestioribus,
          <lb/>tum mercedis tum agri imperiique, conditionibus, quibus non modo
          <lb/>iuvenis gloriae ac potentiae avidus, verum etiam vir matura aetate et ab
          <lb/>ambitione liberior capi posset, quandoquidem per finitum stipendium
          <lb/>licebat ei absque ulla infamiae nota discedere, tentavere illius animum.</p>
        <p n="57"><lb/>57. Ipse vero, cum famam cunctis rebus antiquiorem duceret, quam nullo
          <lb/>unquam tempore volebat in dubium adduci statueretque Braccianam factionem
          <lb/>cuius ipse dignitate princeps erat tueri, viginti aureorum milibus
          <lb/>ei annuae mercedi additis seque in Gentilis locum exercitus duce suffecto
          <lb/>apud Venetos manere perseveravit. Atque ineunte vere hortari Venetos
          <lb/>coepit darent operam ut copias in bellum in aestatem pararent antequam
          <lb/>Franciscus copiis convocatis in castra exiret: magnae id utilitati Venetis
          <lb/>fore si priores ipsi copias educerent, posse antequam hostes coeant ea
          <lb/>oppida recipi quae priore anno amiserant.</p>
        <p n="58"><lb/>58. Interim dum ab utraque parte necessaria in bellum cum diligentia
          <lb/>parantur, Veneti, persuasi a Carolo Gonzaga, mantuani principis fratre
          <lb/>quicum capitales inimicitias gerebat, uti bellum, ab ea parte quae Veronensem
          <lb/>agrum contingit, se duce gererent, cui putabat, propter popularium
          <lb/>in se benevolentiam, obesse plurimum posse, statuerunt ab ea parte
          <lb/>bellum inferre. Cumque suaderet Carolus ut ipsum Iacobum cum copiis
          <lb/>ad ea loca mitterent, fore enim faciliorem victoriam, Venetos docuit Iacobus
          <lb/>id consilium haud tutum esse quoniam, si copiae eo traducerentur,
          <pb n="498"/>
          <lb/>omnis Brixiensis ac Bergomensis ager praedae hosti relinqueretur quem
          <lb/>mox simul ac discessissent affuturum crederent aliena invadendi insidendique
          <lb/>occasionem nactum.</p><p n="59"> 59. Pellenda potius e Brixiensi Francisci
          <lb/>praesidia aut in Cremonensem ducendas copias et in eius finibus bellum
          <lb/>trahendum, quo magis de suis defendendis quam de alienis oppugnandis
          <lb/>intentus esset, et quoniam Venetos, mantuano principi infensos, in eam
          <lb/>partem proniores sciebat, posse divisis copiis partem Carolo ducendam
          <lb/>in eam expeditionem tradi, reliquos in hostium fines agi, etsi satius esse
          <lb/>existimabat omnes simul copias uno loco continere, quoniam disiunctae
          <lb/>haud pares esse Francisco possent. Neque enim in eorum exercitu plus
          <lb/>quindecim milibus equitum et octo milibus peditum erat.</p><p n="60"> 60. Cuius consilio
          <lb/>probato Veneti, ad quatuor milia equitum ac duo milia peditum Carolo
          <lb/>tradunt. Cum quis adversus fratrem profectus gerere bellum coepit et primo
          <lb/>quidem satis prospere illi res cedere aliquot castellis fratri ereptis. At
          <lb/>frater graviora metuens ad Francis cum auxilium postulatum mittit. Cuius
          <lb/>periculo cognito Franciscus Tibertum Brandolinum cum mille et quingentis
          <lb/>equitibus multoque peditatu ire ad se iubet.</p><p n="61"> 61. Inter haec Iacobus
          <lb/>Picininus, exhortatus diu Venetos ut stipendia militi exolverent quo maturius
          <lb/>comparatis omnibus copias in expeditionem educeret, cum diutius
          <lb/>pati non posset tempus ad res gerendas idoneum frustra teri cum iis quas
          <lb/>paratas habebat copiis ex Leonato, Brixiensi oppido in quo hiemaverat,
          <lb/>legatis castrensibus negotio dato ut reliquas copias ad se quamprimum
          <lb/>mittant, mense Maio digressus, Quintianum, Brixiense oppidum quod
          <lb/>Franciscus superiore anno ceperat validoque praesidio ac fideli imposito
          <lb/>egregie communierat, petere statuit.</p>
        <p n="62"><lb/>62. Coeterum ea vis imbrium ac tempestatis fuit ut ipso die, quo die
          <lb/>alioquin facile pervenisset, non potuerit eo copias ducere. Quae mora hostibus
          <lb/>qui in propinquis locis erant itinere eius comperto facultatem praebuit
          <lb/>in oppidum proxima nocte quos vellent mittendi: quae quidem res
          <lb/>difficiliorem aliquanto oppugnationem reddidit. Postridie vero, quamvis
          <lb/>continuatis imbribus, Quintianum pervenit ibique castra fecit: quo quidem
          <lb/>in loco non plus quatuor milia equitum secum habuit ac, licet in ea
          <pb n="500"/>
          <lb/>obsidione non absque discrimine, praesertim cum tanta paucitate militum,
          <lb/>persistere videretur, cum praeter oppidi munimenta validaque praesidia
          <lb/>octo milia hostilium copiarum aut eo amplius in circumiectis locis essent,
          <lb/>nihilominus hoc initio expeditionis eius plurimum referre existimationis
          <lb/>suae arbitratus praeclarum aliquod a se agi quo maiorem de se expectationem
          <lb/>concitaret admotis proprius castris tormentisque aeneis adhibitis,
          <lb/>caetera expugnationi necessaria cum cura praeparavit.</p>
        <p n="63"><lb/>63. Post haec moenibus biduo percussis ne nocte quidem ad quietem
          <lb/>intermissa cum tamen interea quam plures alii equites ad se in castra accessissent,
          <lb/>oppidum ipsum totis viribus oppugnare adortus est plerisque
          <lb/>hostium qui e proximis locis convenerant eminus spectantibus. Demum
          <lb/>muro eruto per vim oppido potitus est eoque mox praesidio firmato nulla
          <lb/>quiete militi data Pontem Vicum, quem super Olio flumine situm diximus,
          <lb/>quo se hostes post Quintianum captum ex itinere receperant, petit.
          <lb/>Illi autem veriti ne inclusi obsessique, ob rerum necessariarum inopiam,
          <lb/>obsidionem diu ferre non possent, ne in inimici potestatem devenirent,
          <lb/>relictis qui praesidio ac tutelae oppidi sufficere viderentur, Senigam, quina
          <lb/>inde milia passuum a Ponte Vico, se conferunt.</p>
        <p n="64"><lb/>64. Post haec Iacobus castris positis quo hostibus facultas omnis praecidatur
          <lb/>mittendorum e Cremonensi auxiliorum obsessis, propter pontis
          <lb/>commoditatem, simul ut maior ei copia stramenti ac pabuli ex hostili agro
          <lb/>suppeteret, tum etiam ut hostem gravius laederet, pontem vectilem continuo
          <lb/>adhibitis fabris efficit ac supra Pontem Vicum ad mille passus iacit.
          <lb/>Quo facto exposita ultra Olium amnem parte copiarum omnem prope
          <lb/>superiorem Cremonensis agri partem ad Alpes spectantem una prope
          <lb/>excursione in ditionem redegit, nec minore cura interim tormentis aeneis
          <lb/>muros oppidi quatere.</p><p n="65"> 65. Coeterum tanta vis pluviae erat ut non posset
          <lb/>in armis miles consistere, sed cum vel parvam temporis iacturam sibi
          <lb/>perincommodam ac periculosam existimaret ne forte interim valentior
          <lb/>hostis accederet, contra suorum prope omnium sententiam, fortunam
          <lb/>proelii experiri constituit. Admotis itaque copiis summa vi oppidanos
          <lb/>aggressus, multis utrinque caesis ac sauciis, septimo obsidionis die oppido
          <lb/>potitus est. Nec mora Senigam petit, quo se recepisse equites diximus qui
          <pb n="502"/>
          <lb/>Pontem Vicum deseruerant, sperans se oppido, et inclusis in eo equitibus,
          <lb/>uno tempore potiri posse aut certe eos per insidias extra oppidum illectos
          <lb/>comprehendere.</p><p n="66"> 66. Inter haec Franciscus certior factus Quintianum a
          <lb/>Iacobo captum esse, quod putabat nulla quamvis magna hostium potentia
          <lb/>uno mense capi posse, et ad Pontem Vicum castra posita, multa etiam
          <lb/>Cremonensis agri ab eodem in ditionem Venetorum redacta esse, coactis
          <lb/>repente quas potuit e circumiectis locis copiis, Cremonam contendit equitatuque
          <lb/>qui in Cremonensi erat ad se celeriter accito, fretus etiam ea manu
          <lb/>quae apud Senigam erat, Cremona movens citato agmine Pontem Vicum
          <lb/>petit, ratus id oppidum adhuc in suorum potestate esse speransque oppidanos
          <lb/>non solum obsidione liberare posse, sed etiam traiecto flumine su-
          <lb/>bito atque improviso eius adventu hostes opprimere.</p><p n="67"> 67. Cumque citatim
          <lb/>contendens in itinere, praeter spem, accepisset Pontem Vicum captum
          <lb/>esse, primo credidit, quoniam is locus haud facilis expugnatu videbatur,
          <lb/>suorum dolo amissum, ast ubi vi captum cognovit, mutato repente consilio
          <lb/>Senigam profectus est idque optima ratione providit, arbitratus Picininum,
          <lb/>post captum Pontem Vicum, Olii amnis oppida sibi eripere conantem,
          <lb/>ut copiae quas in Brixiensi haberet trans Olium clauderet neque eis
          <lb/>subveniri posset, Senigam, id quod evenit, confestim ducturum.</p>
        <p n="68"><lb/>68. Ac forte cecidit ut eodem tempore ipse a citeriori, ille ab ulteriori
          <lb/>parte oppidi ac fluminis quae Brixiam respicit Senigam pervenerunt. Coeterum
          <lb/>Iacobus, postquam Franciscum adventasse animadvertit sibique
          <lb/>non esse eas copias quibuscum tuto posset ad Senigam castra facere, nec
          <lb/>iaciendi pontis quo oppidanos vehementius premeret sibi facultatem
          <lb/>esse, hostibus in adversa ripa adstantibus proelio cum iis qui intus erant
          <lb/>edito iisque intra portas reiectis retro ad Pontem Vicum, unde venerat,
          <lb/>convertit. Ibi magnam uterque, Franciscus Senigae, Iacobus apud Pontem
          <lb/>Vicum, aestatis partem consumpserunt levibus quibusdam proeliis interim
          <lb/>commissis.</p><p n="69"> 69. Praeterea Iacobus quae ceperat in Cremonensi oppida
          <lb/>tutatus, magnam inde rei frumentariae vim convexit, quae magno Brixiae
          <lb/>usui fuit crebrisque excursionibus agrum Cremonensem infestum faciebat.
          <lb/>Inter haec Carolus Gonzaga, cui initio adversus fratrem aliquantum
          <pb n="504"/>
          <lb/>prospere res ierant, procedente bello aliquando erat adversam fortunam
          <lb/>expertus, tandem statuit totis copiis decertare ac mox cum fratre ac Tiberto
          <lb/>collatis signis congressus infeliciter pugnavit. Et quamvis equitum
          <lb/>quos eo praelio amiserat numerus haud magnus esset, nihilominus, quia
          <lb/>copiarum duces ac primores equitum paene omnes capti fuerant, maior
          <lb/>re ipsa quam videretur ea clades fuit.</p><p n="70"> 70. Ex eo sequutum ut et Veneti de
          <lb/>Veronensi agro solliciti et Ludovicus a fratre metuens indutias in certam
          <lb/>diem inter se fecerint quibus cavebatur uti Veronensis ac Mantuanus ager
          <lb/>trans Mincium amnem a belli cladibus liber esset. Posthaec Franciscus dissimulato
          <lb/>consilio cum ad se Ludovicum ac Tibertum cum copiis e Mantuano
          <lb/>accerseret, quod ab ea parte bellum propter indutias conquievisset,
          <lb/>illos Gaudium oppidum ex itinere petere iubet, locum quidem praeter
          <lb/>nemus circumiectum triplici munimento firmissimum, cum quidem per
          <lb/>Mantuanum et Cremonensem agrum commodius ad se iter esset.</p><p n="71"> 71. Est
          <lb/>autem situm in apertis campis haud procul a Monte Claro et a Brixia non
          <lb/>plus duodecim milia passuum remotum hique profecti subito atque improviso
          <lb/>adventu exterius munimentum ingenti fossa atque aggere circundatum
          <lb/>continuo occupant. Quod ubi Francisco nuntiatum est haud mora
          <lb/>cum omnibus copiis, praeter eas quas praesidio reliquit, quanta maxima
          <lb/>celeritate potuit eo contendit. Cuius discessionis causa cognita Picininus
          <lb/>confestim alio itinere et ipse cum copiis movens eodem advolat tantaque
          <lb/>fuit illius velocitas ut Francisci celeritatem praevenerit, fretus se non
          <lb/>solum posse Gaudiensibus obsessis opem ferre, sed etiam Ludovicum
          <lb/>ac Tibertum aut intra munimenta comprehendere aut, si egressi obviam
          <lb/>irent, fundere ac fugare.</p><p n="72"> 72. Coeterum id consilium, cum legatis castrensibus
          <lb/>periculosum videretur neu pugna implicitos superveniens Franciscus
          <lb/>turbaret remque in discrimen adduceret essetque ambiguum an adhuc
          <lb/>Gaudienses in fide permanerent, omissum est. Ac mox profectus ex altera
          <lb/>parte Franciscus munimentumque ingressus, obsidere oppidum perrexit.
          <lb/>Postquam vero Picininus animadvertit frustra ibi tempus teri, nec posse
          <lb/>ulla vi oppidanis succurri, Portianum, quatuor inde milia passuum, auxilii
          <lb/>spem obsessis ostentans, concessit ibique permansit. Franciscus autem
          <lb/>continuata obsidione oppidum cepit. Et quoniam is locus, ut diximus, ad
          <lb/>infestandum Brixiensem agrum peropportunus videbatur, nihilominus
          <lb/>Iacobus apud Portianum manere perseveravit hostium conatibus crebro
            <pb n="506"/>
          <lb/>sese opponens.</p>
        <p n="73"><lb/>73. In hoc rerum statu omnis aestas atque autumnus consumptus est.
          <lb/>Levia tamen aliquot proelia ac prope aequo marte commissa, sed accepta
          <lb/>apud Castrum Leonem clades calamitatem per Carolum Gonzagam prius
          <lb/>acceptam Venetis renovavit. Quod oppidum cum Iacobus exclusis oppidanis
          <lb/>qui ad agros colendos fide accepta exierant, propter eius opportunitatem,
          <lb/>est enim situm inter Abduam atque Olium amnes, occupare tentasset,
          <lb/>quo Franciscum e Brixiensi agro extraheret, et oppidani iam oppidum
          <lb/>dedituri viderentur, Venetorum vero equites securi magna ex parte arma
          <lb/>posuissent profecta interim a Francisco auxilia castra improviso invadunt
          <lb/>eosque omnes antequam aut arma capere aut gladios stringere potuerint
          <lb/>capiunt: quingenti prope homines capti castra direpta sunt.</p><p n="74"> 74. Inter haec
          <lb/>Franciscus ac Florentini de bello anxii quod regem ac Venetos pecunia
          <lb/>plus posse quam se intelligebant et, si diutius bellum traheretur, veriti ne
          <lb/>sumptus ferre non possent, belli moras praecidere quacunque ratione
          <lb/>cogitant. Et quia Florentini vetere maiorum amicitia Renato affecti erant
          <lb/>putabantque illum Alfonsi statum in neapolitano regno perturbare posse,
          <lb/>approbante consilium Francisco illum per legatos cum duobus milibus
          <lb/>equitum, praeter eos qui arcubus utebantur, in Italiam accersunt, dena
          <lb/>auri milia ei in singulos menses decreta adiectumque foederi uti et Renato,
          <lb/>cum vellet, libera facultas ex Italia decedendi et Francisco ac Florentinis
          <lb/>eius item dimittendi potestas esset, dummodo tribus ante mensibus
          <lb/>ea sibi missio denuntiaretur.</p><p n="75"> 75. Is in Galliam Cisalpinam transgressus,
          <lb/>Guilielmo, Montis Ferrati principis fratri qui a rege ac Venetis mercede
          <lb/>conductus adversus Franciscum bellum gerens agrumque Alexandrinum
          <lb/>ac Novariensem infestans bonam partem equitatus Francisci in se converterat,
          <lb/>ut arma poneret persuasit. Acceptisque illius copiis iisque Bonifacio
          <lb/>eius fratri commissis multisque Alexandrinorum adiectis, ad Franciscum
          <lb/>se contulit castraque cum castris iunxit, eo videlicet consilio ut Venetis
          <lb/>Brixiensi agro expulsis, quod ea aestate putabant fieri posse, inde Florentiam
          <lb/>peteret ab ea parte adversus Alfonsum bellum gesturus. Eius
          <lb/>adventus Francisci res haud dubie confirmavit.</p><p n="76"> 76. Nam et Guilielmum
          <lb/>gravem hostem illi placavit et, praeter equitatum ac sagittarios quos in Italiam
          <lb/>transvexit, ipsius Guilielmi copias sibi conciliavit et Bartolomaeum
          <pb n="508"/>
          <lb/>Coleonem ac nonnullos alios ductores cum tribus milibus equitum, qui
          <lb/>bello contra Gulielmum occupati erant, in castra perduxit. Venere item
          <lb/>a Florentinis per id tempus ad Franciscum in castra Michael Cottiniola
          <lb/>et Alexander eius frater existimantibus tantis viribus coniunctis ea aestate
          <lb/>Brixiam Venetis eripi posse. Cum quibus copiis Franciscus simul et
          <lb/>Renatus motis castris profecti, Ponte Vico primum vi capto multisque
          <lb/>aliis circa oppidis, in quibus expugnandis magna crudelitas praeter Italiae
          <lb/>consuetudinem a Gallis patrata est, omnem Bergomensem ac Brixiensem
          <lb/>agrum et quicquid inter Olium atque Abduam amnes interiacet tanto tumultu
          <lb/>ac terrore involvit ut prope omnia, alia metu alia Venetorum odio,
          <lb/>sese eius fidei ac potestati permiserint.</p>
        <p n="77"><lb/>77. Tantaque eius procellae vis fuit ut Veneti nusquam amplius castra
          <lb/>cum hostium castris conferre iam possent. Nec tamen Picininus in quo
          <lb/>Venetorum conservandi status spes reliqua erat adduci potuit ut aut Brixiae
          <lb/>moenibus se includeret aut Athesim flumen, quod Veronam influit, cum
          <lb/>copiis transiret, sed iuxta Benacum, qui lacus est in Brixiensi nobilis, unde
          <lb/>et Mintius amnis Mantuam praeterfluens exoritur, castra habens indeque
          <lb/>crebras excursiones faciens hostiles agros infestos reddebat.</p>
        <p n="78"><lb/>78. Ad haec Manfredus ac Gibertus Corregensium, principes qui a
          <lb/>rege conducti adversus Franciscum et Ludovicum Mantuanum regulum
          <lb/>bellum gerentes in Mantuano ac Parmensi agro castella quaedam ceperant
          <lb/>multaque egregia facinora ediderant, pluribus excursionibus prope portas
          <lb/>Parmae factis, quibus in locis propter factiones et clientelas magna eorum
          <lb/>auctoritas erat, quod quidam suorum olim Parmam imperio tenuerant,
          <lb/>missa a Francisco adversus eos maiore suorum manu et ipsi cedere coacti
          <lb/>sunt.</p><p n="79"> 79. Quibus difficultatibus ac periculis Veneti circumventi cum status
          <lb/>sui salutem in uno rege positam animadverterent, Iohannem Maurum,
          <lb/>qui Senis ab initio belli fuerat foedusque cum Senensibus composuerat,
          <lb/>paulo ante Venetias reversum, legatum ad eum mittunt oratum ut, si eorum
          <lb/>statum salvum esse cupiat, auctis copiis ipse in Tusciam contendat
          <lb/>quo Florentini iniecto domi metu copias e Gallia in Tusciam revocent.
          <lb/>Multa siquidem in illo fuerunt ornamenta: ingenium ad omnes tum pacis
          <lb/>tum belli artes in primis habile, magnitudo animi, modestiae ac decoris
          <lb/>studium, constantia, probitas, facundia egregia qua saepe reos in iudicio,
          <lb/>orando causas veterum more gravi periculo liberavit. Ob quas quidem
          <pb n="510"/>
          <lb/>virtutes res publica veneta in maximis et honestissimis legationibus eius
          <lb/>opera saepenumero usa est.</p><p n="80"> 80. Is ad regem profectus huiuscemodi oratione
          <lb/>habuit: «Etsi pax tua atque societas, rex inclite, nostrae rei publicae
          <lb/>semper optabilis fuit, quod eam nobis honestissimam ducimus, tamen vel
          <lb/>ea maxime causa illam expetivimus atque contraximus ut Italiam pacatam
          <lb/>tandem aliquando videremus quae, ab ultima memoria nostra, bello
          <lb/>vexata nunquam potuit conquiescere. At vero cum hoc propositum atque
          <lb/>consilium nostrum a Francisco Fortia et Florentinis perturbatum fuisset,
          <lb/>causas belli quaerentibus necesse fuit et tibi et nobis vel invitis arma suscipere.
          <lb/>Verum enimvero hoc bellum longe aliter processit atque ipsi opinabamur
          <lb/>et ratio dictabat. Neque enim verisimile cuiquam videri poterat
          <lb/>Franciscum ac Florentinos tuae ac Venetorum potentiae pares esse posse.</p>
        <p n="81"><lb/>81. Quod quidem, si recte cogitamus, maiestati tuae simul et nostrae rei
          <lb/>publicae dedecori haud dubie cedit, sed maiestati tuae, cuius est maior
          <lb/>etiam auctoritas, pace tua loquar, magis, quoniam in Tusciam non misisti
          <lb/>eum copiarum numerum qui ad tantum bellum gerendum satis esset
          <lb/>quique tanto rege tam opulento tam glorioso dignus videretur, praesertim
          <lb/>cum scires Florentinos eas parasse copias quibus exercitum tuum cedere
          <lb/>neces sum fuerit. Idque magis famae et existimationi tuae officere arbitror
          <lb/>quoniam Ferdinandum filium huius expeditionis ducem effecisti, cui quidem
          <lb/>cedere sit turpius quam unicuivis privato copiarum duci.</p>
        <p n="82"><lb/>82. Qui quidem sat scio, si pro sua egregia virtute, si par aut certe non
          <lb/>multo inferior copiis hostibus fuisset, hodie ipsum in eorum finibus cum
          <lb/>magna tua gloria bellum gerentem videremus, sed cum parva manu maioribus
          <lb/>copiis resistere aut obsessis opem ferre non poterat, quibus quidem
          <lb/>rebus a te, rex, consuli oportuit, tum ob foedus quod tecum sanximus,
          <lb/>tum, vel in primis, gloriae tuae causa quam ut tueare omni a te ratione
          <lb/>curandum est, ne quando uspiam, apud rerum scriptores, exstet exercitum
          <lb/>tuum Florentinorum exercitui cedere coactum. Multum etenim tibi, rex,
          <lb/>non solum quid praesentes de te sentiant, sed etiam magis quid posteri de
          <lb/>te existimaturi sint cogitandum est, quorum hoc liberiora fuerint de te iudicia
          <lb/>quo ab omni metu ac spe remotiores fuerint.</p><p n="83"> 83. Erunt qui hoc aliter
          <lb/>interpretentur: putabunt aliqui te non tantum opibus ac potentia valuisse,
          <lb/>alii id tibi negligentiae adscribent eamque ut in tantis rebus fugiendam
          <pb n="512"/>
          <lb/>improbabunt. Nonnulli etiam fortasse tuam erga socios atque amicos fidem
          <lb/>atque officium desiderabunt. Haec autem omnia iudicia effugies si, quod
          <lb/>nostrae rei publicae salutare in tantis malis videtur, copiis equestribus ac
          <lb/>pedestribus quamprim comparatis ipse in Tusciam proficiscare. Erit sane
          <lb/>tua profectio magno hostibus terrori. Neque enim solum eorum impetum
          <lb/>ac ferociam cohibebis, propter eam opinionem quae de tua virtute apud
          <lb/>illos increbruit, cuius insignia experimenta neapolitano bello edidisti, sed
          <lb/>etiam iis depressis et fractis Venetorum sociorum et amicorum statum
          <lb/>quem tuum existimare debes vehementer sublevabis.</p><p n="84"> 84. Ad haec Franciscum,
          <lb/>qui Mediolanensibus oppressis imperium illud occupavit, Mediolani
          <lb/>possessione cedere compelles. Denique eadem opera totam Italiam
          <lb/>pacaveris, quod fuerat tuum ac rei publicae nostrae consilium, quod
          <lb/>quidem maxime a te optari, rex, debet ut tanti boni auctor praedicere. In
          <lb/>quo enim, bone Deus, magis aut melius elucescere potest vel virtus tua vel
          <lb/>gloria quam id efficere atque conari ut Italia consopito armorum strepitu
          <lb/>otio et quiete perfrui possit?</p><p n="85"> 85. Erit in manu tua leges dare pacis et belli
          <lb/>quibus velis, nec erit qui auctoritati tuae non pareat, sed scito haec consilia,
          <lb/>si rem sero exequare, vana aut nulla fore: iam enim aestas, ut vides,
          <lb/>praeceps est et, nisi matures, per hiemem eundum erit, quod anni tempus
          <lb/>ad rem gerendam inutile est. Ita nec sociis aliquam malorum allevationem
          <lb/>afferes et omnis sumptus in militem perierit et de existimatione tua non
          <lb/>parum detrahetur, si in ipso profectionis initio cessaveris teque intra castra
          <lb/>continueris. Oportet, si velis, sociorum saluti ac dignitati tuae consultum
          <lb/>iri, celeritati servias quae cum caeteris in rebus tum maxime in re militari
          <lb/>plurimum valet. Frustra enim, ubi semel opportunitas e manibus elapsa
          <lb/>est, Dei auxilium implores. Quapropter, quaeso, abiecta mora sociorum
          <lb/>saluti ac dignitati fac consulas, sic et gloriae et existimationi maiestatis tuae
          <lb/>prospicies».</p>
        <p n="86"><lb/>86. Quae cum dixisset rex placide hunc in modum respondit: «Ego
          <lb/>quid mihi neglecti erga vos Venetos socios et amicos officii iure imputari
          <lb/>possit non video. Nam simul ac a me petistis ut exercitum in Tusciam mitterem,
          <lb/>quoniam Franciscus fines vestros invasisset, Florentinorum opibus
          <lb/>adiutus, confestim, ut par fuit, exercitum paravi et quo maior Florentinis
          <lb/>belli metus incuteretur non per alium gerere id bellum volui quam per
          <lb/>Ferdinandum filium, mihi carissimus, easque copias scripsi quas putavi
          <pb n="514"/>
          <lb/>satis esse ad id bellum administrandum, sed, sive fortuna propitia hostibus
          <lb/>fuerit sive nostri copiarum duces minorem equitatum quam debuerint in
          <lb/>castra perduxerint, res aliter atque ipsi sperabamus evenit.</p><p n="87"> 87. Accesserunt
          <lb/>alia incommoda, quod in finibus hostium bellum gerendum fuit, in magna
          <lb/>rerum necessariarum penuria quodque a Senensibus sociis timide atque
          <lb/>exigue nobis suppeditata sunt omnia qui neque oppida neque receptus
          <lb/>ullos in eorum oppidis, in quibus tutus esset noster exercitus, concedere
          <lb/>sustinuerunt. Quod si esset ab illis factum, nihil dubitari potest quin Florentini
          <lb/>in maximum discrimen rerum suarum ab exercitu nostro adducti
          <lb/>essent, sed veriti finitimorum hostium potentiam nec amicos se nec inimicos
          <lb/>praestiterunt.</p><p n="88"> 88. Pax quidem et quies Italica mihi maxime curae
          <lb/>est nec quicquam est in quo frequentius animus et cogitatio mea versetur
          <lb/>ac pro ea componenda omnes profecto labores libens subierim: quam
          <lb/>rem, si minus efficere et consequi potero, at apud omnes hunc animi mei
          <lb/>affectum testatum relinquam. Sed quamvis omnia quae iure foederis debui
          <lb/>a me vobis praestita esse intelligam, misso in Tusciam exercitu, misso
          <lb/>Ferdinando filio, paratis etiam novis copiis quas cum Iohanne Vintimillio,
          <lb/>praestantissimo copiarum duce, eodem mitterem, tamen, ut agnoscatis,
          <lb/>Veneti, salutem status vestri, ut sociorum, ut amicorum, mihi carissimam
          <lb/>esse, non gravabor ipse quamprimum auctis copiis eodem proficisci, nec
          <lb/>per me steterit quin et vestram rem publicam tanto periculo sublevem et
          <lb/>optata pace Italia nostra opera aliquando frui possit».</p><p n="89"> 89. Ab hoc sermone
          <lb/>digressus cogitare de bello attentius coepit. Itaque confestim milites
          <lb/>scribere atque omnia parare quae expeditioni usui esse viderentur. Et
          <lb/>quo citius copias cogeret pro consuetudine in prata Campana se contulit,
          <lb/>omnibus eo convenire iussis qui essent secum profecturi. Coeterum iis
          <lb/>sero advenientibus illum citra campum Latronem hiems oppressit cunque
          <lb/>adhuc rex ibidem esset, Franciscus Aringherius legatus a Senensibus ad
          <lb/>eum venit de communi foedere acturus. Quae res pluribus diebus per
          <lb/>Matthaeum Maleferitum, legatum regium, apud Senenses agitata fuerat.</p>
        <p n="90"><lb/>90. Cum autem legatus Venetus magnopere instaret uti traiecto flumine
          <lb/>in sacrosanctae romanae ecclesiae fines transiret atque iter coeptum
          <lb/>persequeretur, respondit profectionem in Tusciam per id anni tempus, iam
          <lb/>enim calendae octobris praeterierant, inutilem sibi videri, praesertim cum
          <lb/>in Senensi agro nullum haberent oppidum quo se cum exercitu in hiberna
          <pb n="516"/>
          <lb/>reciperent. Ex eo futurum ut nequicquam equitatus peditatusque consumeretur,
          <lb/>nec eius postea ullum ineunte vere usum fore atque ideo in id
          <lb/>tempus transitum differre satius esse.</p>
        <p n="91"><lb/>91. At legatus magis magisque instare nec ullo modo intermittendam
          <lb/>profectionem tam necessariam dicere quandoquidem, si a Senensibus in
          <lb/>oppida non recipiantur at in Aversi Ursini finibus sibi receptus futurus
          <lb/>sit, non posse eum salva fide et maiestatis suae dignitate iter differre,
          <lb/>praesertim cum Veneti Renati bellum sua causa tollerent qui multas sibi et
          <lb/>magnas conditiones proponat, quas quidem omnes reiecerint ut qui eius
          <lb/>societatem et amicitiam usque ad ultimum discrimen tueri decreverint.
          <lb/>Quibus rationibus motus, rex statuerat postridie amnem transire.</p><p n="92"> 92. Coeterum
          <lb/>proxima nocte, quasi manifesto inhibente Deo transitum quem et
          <lb/>vates quidam sibi exitiabilem futurum monuerat, repentinus quidam dolor
          <lb/>crus eius dextrum invasit cuius vis tanta fuit ut moveri inde non posset.
          <lb/>Quinto abinde die continuato dolore nihilominus deliberaverat, lectica
          <lb/>delatus, iter ingredi atque amnem traiicere. Coeterum cum ad vehementer
          <lb/>cruris dolorem et febris accessisset consilium mutare suadentibus medicis
          <lb/>coactus, Fontanam, castellum iis locis proximum, lectica se deportari curavit.
          <lb/>Ibi cum pharmacum sumpsisset curandae valetudinis causa, ex subita
          <lb/>humorum commotione inter suorum manus collapsus, creditus est e vita
          <lb/>discessisse. Quae res continuo in vulgus edita popularium animos mirum
          <lb/>in modum perculit.</p><p n="93"> 93. Physicorum deinde fomentis ad se reversus, dum
          <lb/>se propediem convaliturum sperat, equitatum ne mitteret aliquot adhuc
          <lb/>diebus se continuit, sed, praeter opinionem omnium, ingravescente in dies
          <lb/>morbo, postulante Ferdinando partem equitatus confestim ad se mitti,
          <lb/>quod diceret se confidere, propter discessum Alexandri Fortiae, quem ad
          <lb/>Franciscum fratrem cum Michaele Cottiniola profectum diximus, posse
          <lb/>ereptis tormentis aeneis hostes, qui adhuc Vadam obsiderent, castris
          <lb/>exuere, Inicum Ghevaram cum mille equitibus eo proficisci quamprimum
          <lb/>praecipit.</p><p n="94"> 94. Coeterum antequam in castra pervenire potuerit, Vada turre
          <lb/>ac munimentis eversis, iam enim Antonius Olcina iussu regis abierat, capta
          <lb/>et in hostium potestatem redacta est, nec tamen e regiis quisquam captus.
          <lb/>Nam postquam disiecto muro locum se tueri non posse animadverterunt,
          <lb/>conscensis navibus quae in portu erant, saluti consuluerunt.
          <pb n="518"/>
          <lb/>Cum autem regi ulcus inuri oporteret, nec aliter physicis sanari posse
          <lb/>videretur essentque qui suaderent ei propter doloris impatientiam cohibendas
          <lb/>manus, vetuit perpessurum se omnia affirmans quae medici iuberent.
          <lb/>Atque ita interritus urentem spectare sustinuit.</p>
        <p n="95"><lb/>95. Inter haec per legatos cunctarum partium de communi pace, pro
          <lb/>qua quidem re Marinus Caratiolus ac Michael Ritius a rege missi, apud
          <lb/>summum pontificem Romae actum. Et in eo quidem Alfonsus, quo res
          <lb/>conficeretur, nonnihil de iuribus suis hortantibus Venetis detrahi patiebatur.
          <lb/>Verum enimvero ea pacis mentio frustra fuit. Rex deinde percurato
          <lb/>ulcere in magna salutantium et congratulantium turba Neapolim rediit.
          <lb/>Quo paulo post Matthaeus Maleferitus, Senensium rogatu ad se reversus,
          <lb/>societatem de qua diu actum fuerat, edocto rege cur id expediret, confecit.
          <lb/>Postquam Iohannes Maurus rebus, ut diximus, infectis legatos de pace
          <lb/>Roma discessisse accepit, cum iam plane omnis de bello cura esset, regi
          <lb/>persuasit uti stipendium in militem conferret.</p>
        <p n="96"><lb/>96. Novem milia equitum, quatuor peditum, partim iam in castris erant
          <lb/>partim nuper mercede conducta, cumque iam parti ducum stipendium
          <lb/>traditum esset, allatum est, praeter omnium opinionem, pacem inter
          <lb/>Venetos, Franciscum ac Florentinos ad Laudum oppidum factam esse.
          <lb/>Quod ubi Alfonsus rescivit, valde quidem primo, ut par fuit, quoniam
          <lb/>se inconsulto facta fuerat atque insciis Ludovico Podio et Antonio Pisaurensi,
          <lb/>eius legatis qui ab initio belli Venetias profecti res communes
          <lb/>tractaverant, commotus est.</p><p n="97"> 97. Nec quam indignationem animo conceperat
          <lb/>apud legatum dissimulanter tulit, quidvis aliud potius auditurum se
          <lb/>credidisse propalam dicere, quam se in re tanta quaeque sua tantopere
          <lb/>interesset a sociis neglectum esse, pro quorum statu conservando tot labores,
          <lb/>tot sumptus subiisset atque in Tusciam traiicere parasset, quorum
          <lb/>denique rogatu multam iam pecuniam in militum stipendium effudisset;
          <lb/>non potuisse salvo foedere absque eius consensu pacem fieri.</p><p n="98"> 98. At legatus
          <lb/>placare regis animum magis magis que niti: causari id a civibus suis
          <lb/>necessitate factum, nec aliter existimandum esse; in ipsa tamen pace honestam
          <lb/>de se mentionem non omissam, licere sibi in ea comprehendi, si
            <pb n="520"/>
          <lb/>velit salva dignitate trium mensium spatium sibi ad deliberandum dari.
          <lb/>Paratos esse Venetos praestare omnia quae eius honori conducant.</p>
        <p n="99"><lb/>99. His atque huiusmodi verbis aliquantum mitigatus, post aliquot dies
          <lb/>cum eius voluntas de pace exquireretur, pacem quidem non abnuere se
          <lb/>dixit, at pacis ipsius conditiones, quippe quas nesciret quaenam aut cuiusmodi
          <lb/>essent, neque enim ab iis qui pacem fecerant, per legatos aut per
          <lb/>nuntios, ut par erat, ad se delatae fuerant, non admittere: si quis pacem
          <lb/>a se petat, se non tam inhumanum esse ut eum a se reiiciat aut aspernetur,
          <lb/>quinve concedat, si honesta postulentur atque ita per praeconem
          <lb/>publice pronuntiari iussit. At Senenses, simul atque iis denuntiatum est
          <lb/>pacem factam esse sibique integrum ea comprehendi, si velint, confestim
          <lb/>ut quos belli satietas dudum ceperat pacem se accipere dixerunt. Quo
          <lb/>facto postea passi non sunt Ferdinandum ex eorum finibus Florentinos
          <lb/>vexare.</p><p n="100"> 100. Qua re cognita Alfonsus, Ferdinandi moram in Senensi agro
          <lb/>supervacuam iam intelligens, eum cum copiis ad se reverti iussit. Qui Tyberim
          <lb/>transgressus et in Marsos profectus, relicta ibi copiarum parte, ad
          <lb/>regem se contulit. Per id ferme temporis cum Genuam perlatum esset tres
          <lb/>naves a rege armari et Genuenses naves aliquot loclupetissimas ex Chio
          <lb/>insula expectarent, veriti ne regiae propterea armarentur, ut illas in cursu
          <lb/>invaderent, accedente gravi indignatione quam animis conceperant ex eo
          <lb/>quod rex navim Squartiaficam oratoribus ad se missis non reddidisset nec
          <lb/>pretium mercium persolvisset, naves octo, in quibus duae minores quas
          <lb/>vulgo balenerios vocant, celeriter comparant eisque Iohannem Philippum
          <lb/>Fliscum, antiquae nobilitatis virum, praeficiunt.</p>
        <p n="101"><lb/>101. Quas postquam ad cursum paratas esse Alfonso nuntiatum est,
          <lb/>confestim tris illas naves, quae iam ultra Siciliam profectae fuerant, revocat
          <lb/>atque in neapolitano portu collocat. At Iohannes Philippus, navalibus
          <lb/>sociis et commeatibus caeterisque necessariis in naves impositis, soluta
          <lb/>classe in altum evectus, praeter omnium opinionem, in Siciliam primum
          <lb/>navigat Drepanumque haud hostiliter profectus, accepto commeatu circumitaque
          <lb/>insula Ionium mare transgressus, ad insulam quam Sapientiam
          <lb/>vocant navigat, ibi navium ex Chio adventum mansurus ad quas prius Geprius
          <lb/>nuenses miserant qui classis profectionem nuntiarent monerentque utrae
          <lb/>naves ad eam insulam pervenissent, alteras expectarent.</p><p n="102"> 102. Quibus
          <lb/>duobus fere mensibus post profectis et cum classe coniunctis, sex hae
          <pb n="522"/>
          <lb/>fuerunt, cum Alfonso nuntiatum esset propalam minitari se neapolitanum
          <lb/>portum petituros et regias naves incensuros, primum omnium Bernardo
          <lb/>Villamarino, classis suae praefecto, negotium dat ut cum triremibus quas
          <lb/>habebat eat ac scitetur quid agant, quem cursum teneant observet ac, si
          <lb/>Neapolim petant, ubi appropinquare caeperint celeriter ad se advolet.
          <lb/>Deinde portus fauces, quod erat maxime necessarium, obtrudere incipit.
          <lb/>Saxa ingentia e proximis lapidicinis praepropere excidi et in profundum
          <lb/>iaci imperat et quo citius muniat, ratus Genuensium naves mox affuturas,
          <lb/>in cumulos exstrui tam propinquos inter sese ut nulla adversariorum navis
          <lb/>interlabi posse videretur. Huic munimento ligneam primo catenam,
          <lb/>e multis trabibus compactam, deinde ferream adiici praecipit.</p><p n="103"> 103. Qua
          <lb/>lapidum congeries deficiebat molem a tergo muro circumplectitur tantae
          <lb/>altitudinis quae navis onerariae altitudinem superaret. Tormenta aenea,
          <lb/>quae multa ac varia mirae magnitudinis habebat, circa molem et contra
          <lb/>molem opportunis quibusque locis disponit, equitatus partem in urbem
          <lb/>accersit cum delectibus in Campano agro habitis, urbanam iuventutem
          <lb/>arma parare et, ubi opus sit, adesse praecipit, defensores navium fortes
          <lb/>viros deligit.</p>
        <p n="104"><lb/>104. Interea allatum est triremes decem Genuae armari quae onerariis
          <lb/>coniungantur, sine quibus propter triremes quas tum rex habebat, Genuenses
          <lb/>arbitrari videbantur onerariarum usum inanem fore: quo magis
          <lb/>Alfonso curae fuit munimenta incepta maturare, nequedum enim saxa
          <lb/>contra portum proiecta in tantam altitudinem creverant ne superlabi oneraria
          <lb/>navis posset. Interim Genuensium naves quatuordecim intra Capreas
          <lb/>Aenariamque prospectae sunt. Quo cognito Alfonsus arma expediri et ad
          <lb/>molem accurri, si forte accedant, imperat, opere tamen muniendi portus
          <lb/>nec noctu nec interdiu intermisso. Coeterum Genuensium classis recta in
          <lb/>Prochytae sinum profecta sui metum paulisper regiis sustulit.</p><p n="105"> 105. Postera
          <lb/>die Bernardus Villamarinus cum triremibus reversus defendi naves in portu
          <lb/>posse spem fecit. Tertia die Genuensium classis Neapolim versus profecta
          <lb/>ac supra portum extra tantum tormenti iactum explicato velo evecta,
          <lb/>ostentatione modo sui facta, vanis terroribus illatis, unde moverat rediit.
          <lb/>Idem triduo post ac nequicquam fecit, mirantibus omnibus tam vanae
          <lb/>ostentationis causam, et sane si viri fuissent, propter opera et munimenta
          <pb n="524"/>
          <lb/>adhuc imperfecta, regiae naves aegre defensae essent.</p>
        <p n="106"><lb/>106. Tum plane intellectum est triremes a Iohanne Philippo expectari,
          <lb/>sine quibus diffidere videbatur posse se destinata exequi. Quas dum
          <lb/>expectat, lente enim ac segniter ea res Genuae agebatur, complures dies
          <lb/>consumpti sunt. Inter haec muniendi portus ac perficiendorum operum
          <lb/>spatium regi datum, lapidum cumuli ad summam aquam perducti,
          <lb/>spatium quod intermissum erat immensi profecto operis expletum est.
          <lb/>Catena lignea et item altera ferrea absolutae naves, quae moli adalligatae
          <lb/>erant in portum interiorem minoris altitudinis, praeter illas duas ingentes
          <lb/>et Squartiaficam, traductae sunt haeque corio crudo ab exteriori parte et
          <lb/>earum quoque mali contra vim ignium circuntectae. Atque haec opera
          <lb/>diutina quaedam atque inaudita maris tranquillitas quo maturius efficerentur
          <lb/>adiuvit.</p><p n="107"> 107. Paucis post diebus Iohannes Philippus, serum triremium
          <lb/>ad se adventum demiratus, soluta classe Pontiam versus contendit, sive
          <lb/>ut advenientibus advorsus iret sive quod aquandi commode in illis locis
          <lb/>rostratis regiis prohibentibus potestas non esset: ex Pontia deinde Plumbinum
          <lb/>navigat dimissis Genuam navibus quas e Chio profectas diximus,
          <lb/>praedae magis quam bello aptis. Quo aliquanto post onerariae tres ad bellum
          <lb/>instructae ad se Genua missae sunt. Nam quod rex onerarias sex magnas,
          <lb/>inter quas duas illas incognitae magnitudinis, habebat, haud tutum
          <lb/>Genuensibus visum est, sex navibus classi detractis, cum caetera classe
          <lb/>Neapolim adire portumque invadere, naves illas submiserunt. Eo quoque
          <lb/>triremes illae decem, quas segnius propter ordinum discordiam parari
          <lb/>diximus, duce Masino Fregoso, Petri fratre qui tum princeps Genuensem
          <lb/>rem publicam tenebat, convenere.</p><p n="108"> 108. Eodem et Siretus Vultabius, is opinatus
          <lb/>eam discordiam componi posse ex Neapoli Genuam se contulerat,
          <lb/>una cum Angelo Iohanne Lomellino, cui componendae controversiae
          <lb/>cum Iohanne Philippo ac Masino potestas data erat, profectus et cum
          <lb/>eo de tota senatus sententia collocutus, relictis haud procul a Plumbino
          <lb/>navibus monitisque ne intra regni terminos accederent, terrestri itinere ad
          <lb/>regem venit speque facta rem componi posse regem primo seorsum affatus,
          <lb/>deinde in senatum introductus quid Genuenses vellent exposuit. At
          <lb/>cum eiusmodi postulata haudquaquam aequa senatui visa essent, ea irrita
          <pb n="526"/>
          <lb/>rex habuit maxime quod fama erat totam classem adventare.</p><p n="109"> 109. Turpe
          <lb/>enim regio nomini existimabant regem cum armato adversario intra regni
          <lb/>sui fines pacisci, ne videretur id metu compulsus effecisse. Quod cum
          <lb/>ille animadverteret dari sibi navim rogavit qua confestim classem adiret,
          <lb/>ne intra regni terminos appropinquaret, sed dum accepta bireme navigat,
          <lb/>Masinum cum triremibus novem ad Pontiam insulam iam profectum repetit
          <lb/>non expectatis onerariis.</p><p n="110"> 110. Nam is quidem Iohanni Philippo penes
          <lb/>quem summa imperii erat, usque adeo ea tempestate inter nobilitatem
          <lb/>ac plebem vetus certamen et perniciosa contentio exarserat, haud satis
          <lb/>audiens erat. Hunc Siretus docuit quatuordecim naves longas armis virisque
          <lb/>egregie instructas regi esse, tot enim paraverat ubi cognovit decem a
          <lb/>Genuensibus armari: non esse iis locis immorandum absque onerariarum
          <lb/>praesidio, proinde quamprimum ad onerarias se reciperet nec cunctaretur,
          <lb/>putare se illas subito affuturas.</p>
        <p n="111"><lb/>111. At ille, tum studio visendae insulae tum quod re ad consilium delata
          <lb/>alii occasum solis expectandum alii lunae exortum, quod aer anceps
          <lb/>videretur, dicerent, perstitit. Alfonsus vero opinatus aut casu aut iudicio
          <lb/>fieri posse uti Genuensium triremes seorsum ac procul ab onerariis accederent,
          <lb/>Bernardum Villamarinum cum iis quatuordecim rostratis quas
          <lb/>habebat, impositis in eas, praeter navales turmas, quam pluribus lectis viris,
          <lb/>sub vesperam eo versus iubet contendere isque ad Aenariam insulam primum
          <lb/>delatus, per noctem inde solvens, Pontiam petit praemissis triremibus
          <lb/>septem in praedae speciem, si forte ibi Genuenses essent. Coeterum ea
          <lb/>fuit Genuensium incuria atque imprudentia in disponendis speculatoribus
          <lb/>ut parum abfuerit quin omnes in ipso portu oppressi fuerint.</p><p n="112"> 112. Itaque
          <lb/>ut regias triremes iam appropinquantes viderunt, tum demum damnatis
          <lb/>eorum consiliis omnia tumultuose ac trepide agere, socii remigum, remiges
          <lb/>sociorum officia turbare. Una denique salus in tanto discrimine iis visa
          <lb/>est in celeri fuga posita, antequam propius congressis regiis portus exitu
          <lb/>prohiberentur. Itaque confestim remo veloque summo certamine obnixi
          <lb/>fugam arripiunt. Quod ut Bernardus animadvertit, exhortatus ceteras
          <lb/>naves insequi fugientes cepit. Coeterum plus valuit Genuensium timor
          <lb/>quam regiorum studium, quamvis regiarum triremium duae celeriores
          <lb/>Genuenses terra intercludere conantes eas haud multo intervallo consequerentur.</p>
          <pb n="528"/>
        <p n="113"><lb/>113. Cum autem Circeo iam monte transmisso, supra quinque
          <lb/>et vigintimilia passuum a Pontia fugiendo emensi, sese premi nec evadere
          <lb/>posse animadverterent, sex earum quae sibi propiores periculo videbantur,
          <lb/>in quis erat Masinus, conversis puppibus proras in litus tanto impetu
          <lb/>adiuvante velo adigunt, ut tota paene triremium ipsarum corpora illisa
          <lb/>atque confracta in terram penetraverint. Tantaque fuit trepidatio ac pavor
          <lb/>instantibus tergo regiis, ut omnes salutis tantummodo memores caetera
          <lb/>neglexerint.</p><p n="114"> 114. Itaque desertis triremibus passim in terram dilapsi, pars
          <lb/>semiermes, alii inermes procul a litore diffugiunt: armorum, signorum ac
          <lb/>tormentorum magnus numerus cum caetera praeda a regiis captus, tres
          <lb/>vero reliquae, quae paulo longius aberant, continuata fuga cum in altum
          <lb/>magis evectae essent captivitatem evaserunt. Triduo post cum Anichinus
          <lb/>Corsus, e Genuensi ora rediens ignarus acceptae calamitatis, qui cum sua
          <lb/>navi longa, quae erat una ex decem, sub Genuensibus merebat, Pontiam
          <lb/>peteret ubi Genuensium reliquas triremes putabat esse, Bernardus qui ad
          <lb/>eam insulam, post fugatos adversarios, cum classe se contulerat, novem
          <lb/>modo triremibus emissis signisque hostium quae ceperat in classis Genuensis
          <lb/>speciem praelatis, propius adventantem illexit.</p><p n="115"> 115. Qui tandem
          <lb/>dolo cognito cum frustra fugam a se tentari intueretur, in scapham delapsus
          <lb/>et ad eum profectus, illius se fidei ac potestati permisit. Posthaec
          <lb/>a regiis tentatum si qua inde vi Genuensium triremes revelli possent, sed
          <lb/>una tantum ex omnibus quae caeteris erat robustior vix extracta est caeteris
          <lb/>adeo confractis et arena ac terra immersis, ut nulli prorsus usui futurae
          <lb/>viderentur. Itaque cum laborem inanem sumi non placeret iis crematis
          <lb/>abierunt.</p>
        <p n="116"><lb/>116. Eius calamitatis nuntio accepto Iohannes Philippus Pontiam
          <lb/>usque cum onerariis profectus, quod nihil absque triremibus perfici poterat,
          <lb/>retro conversus abire statuit dumque Genuam versus contendit, iuxta
          <lb/>insulam Corsicam teterrima tempestate exorta: ita disiecta est omnis classis
          <lb/>ut desperata salute alia effracto malo navis, alia amissis antennis, alia
          <lb/>velo discisso, alia sine malo, nulla integra, praeter praetoriam, in diversa
          <lb/>delatae sint. Per eosdem dies atrox ac procellosus turbo apud Neapolim
          <lb/>noctu repente excitatus regiarum navium et Squartiaficae malos vi sua
          <lb/>ad imum perfregit ac deiecit.</p><p n="117"> 117. Quorum casus, propter gravitatem ac
            <pb n="530"/>
          <lb/>pondus, ipsarum navium corpora adeo labefactavit atque concussit, proras
          <lb/>praesertim, ut nihil esset aspectu foedius atque ut ea res pro miraculo
          <lb/>apud omnes haberetur. Itaque quod salutare contra incendia inventum
          <lb/>fuerat, in illo casu adversum atque incommodum fuit. Taurinis namque
          <lb/>pellibus obvoluti mali, cum venti vim in se reciperent, ipsi turbini facile
          <lb/>cessere. Ad haec rudentes, propter ignium metum, in alterum navis latus
          <lb/>coacti, infirmiores malos faciebant. Maris quoque tempestas, quae postea
          <lb/>in multos dies continuata est, proiecta ante molem pro munimento saxa
          <lb/>disturbavit catenamque ligneam dissolvit ac disiecit.</p><p n="118"> 118. Sedata tempestate
          <lb/>Bernardus, cum classe Neapolim reversus, adductis Genuensium triremibus
          <lb/>captis, una cum sociis eius expeditionis, in quis erant aliquot summi
          <lb/>viri, laetissime a rege acceptus est eique, ob versos in fugam adversarios,
          <lb/>datum ut equo per urbem inter principes viros veterum more invectus
          <lb/>magnaque civium caterva stipatus incederet.</p>
        <p n="119"><lb/>119.	Per eosdem ferme dies Franciscus Fortia ac Florentini, quo magis
          <lb/>eorum status confirmarent, legatos ad Venetos mittunt qui suadeant uti
          <lb/>pro communi Italiae quiete confectae paci societatem adiiciant. Quam
          <lb/>quidem rem Venetis confestim nuntiari regi placuit. Et quo magis lenirent
          <lb/>illius animum, honestas eius rei causas afferebant atque ut eius societatis
          <lb/>particeps fieri vellet orabant. At cum multa eam rem agitando in dies
          <lb/>occurrerent quae partium animos distraherent, tantum valuit Iohannis
          <lb/>Mauri legati prudentia nunc regem nunc Venetos hortando, monendo,
          <lb/>orando ut pristinam inter regem ac Venetos amicitiam redintegrarit.</p>
        <p n="120"><lb/>120.	Persuasit Venetis, ut in ipso foedere caverent, regii honoris causa, legatos
          <lb/>a Francisco ac Florentinis, una cum suis, ad regem mitti oratum, uti
          <lb/>communem pacem ac societatem honestis conditionibus datis acceptisque
          <lb/>ne recusaret. Missi in id a Venetis Hieronymus Barbadicus ac Zacharias
          <lb/>Trivisanus, a Francisco Bartholomaeus Vicecomes, novariensis episcopus,
          <lb/>et Albericus Mallectus, a Florentinis Bernardus Medices et Dietesalvius
          <lb/>Nero, viri in agendis rebus late cogniti.</p>
        <p n="121"><lb/>121.	Et quoniam Iohannes Maurus longo usu sensum atque animum
          <lb/>regis callebat, placuit Venetis et ipsum quoque pari honore ac potestate
          <lb/>cum iis quos nominavi communes res agere. Per id etiam temporis Nicolaus
          <pb n="532"/>
          <lb/>pontifex maximus, missis ad omnes christianos populos ac principes
          <lb/>legatis ut imminenti barbarorum periculo occurrerent, iam enim finitimi
          <lb/>Graeciae populi Teucris parere cogebantur et erat ingens metus propter
          <lb/>ingentes illorum apparatus nuntiatos, ne Italiam terra marique invaderent,
          <lb/>Alfonsum ac Franciscum, item Florentinos ac Venetos, magnopere
          <lb/>hortabatur ac pro ea re iam prius ad regem miserat qui rem Genuensem
          <lb/>componeret, Dominicum Capranicensem, cardinalem firmanum qui pro
          <lb/>ea re antea ad Genuenses se contulerat.</p>
        <p n="122"><lb/>122.	Qui quoniam dux et auctor huius Italicae pacis ac societatis fuit
          <lb/>ac pro ea conficienda unus omnium maxime elaboravit, aliquid mihi hoc
          <lb/>loco de eo dicendum putavi. Vita fuit in primis emendata et quae honestate
          <lb/>ac probitate omnibus exemplo esset: frugalitate eximia neglecto
          <lb/>supellectilis luxu quem caeteri adamarent, pietate, fide atque innocentia,
          <lb/>singulari doctrina ac iuris pontificii scientia in primis excellens de quibuscunque
          <lb/>posset bene mereri studebat. Is suscepta provincia componendae
          <lb/>Italicae pacis ac societatis, postquam legati quos supra memoravi Romam
          <lb/>convenerunt, una cum iis iter ingressus, rege prius de omnibus certiore
          <lb/>facto Caietam venit.</p><p n="123"> 123. Rex venandi studio Traiectum oppidum petierat,
          <lb/>quod a Caieta decem milibus passuum abest, cognitoque legatorum
          <lb/>adventum Caietam versus proficiscitur. Qui legati cum sibi obviam honoris
          <lb/>gratia plus duo milia passuum extra urbem processissent, iis perhumaniter
          <lb/>susceptis Caietam adiit ubi omnibus hospitia pro civitatis copia –
          <lb/>parari iusserat. Hic enim mos ei semper fuit omnibus legatis quicunque ad
          <lb/>se proficiscerentur diversoria et quotidiana cibaria non minore elegantia
          <lb/>quam copia cum lautitia praebere.</p>
        <p n="124"><lb/>124. Eo die nihil de communibus negotiis tractatum. Postridie cum
          <lb/>omnes oratores ad pontificis legatum convenissent, ad regem profecti
          <lb/>sunt remotis que arbitris cum omnes illi primas dicendi partes aequo iure
          <lb/>concessissent, ipse pro his omnibus hunc in modum disseruit: «Rem
          <lb/>sane facilem et tibi ultro expetendam, ut pro omnibus his legatis verba
          <lb/>faciam, te rex oratum venimus, pacem scilicet ac societatem tuam quorum
          <lb/>utrunque et dare et accipere tuae bonitatis est, praesertim hoc miserrimo
          <lb/>tempore quo universo christiano generi ac religioni nostrae sanctissimae
          <lb/>ingens periculum ab exteris nationibus impendet.</p><p n="125"> 125. Quae causa in primis
          <lb/>hosce populos ac principes movit uti armis positis communi quieti
          <lb/>consulerent. Nec vero putes te ab hisce in agenda pace contemptum esse
          <pb n="534"/>
          <lb/>aut neglectui habitum quod eam te inconsulto fecerint. Ita enim fieri necesse
          <lb/>fuit quo facilius conficeretur quae fortasse aliquanto plus difficultatis
          <lb/>alioquin fuisset habitura. In ea enim haud praeterita est honesta de tua
          <lb/>dignitate mentio, sed et tibi relictus et concessus eius ineundae locus ne tu
          <lb/>id in status tui detrimentum aut dedecus ullum factum arbitrere.</p>
        <p n="126"><lb/>126. Quod si te non alia ratio moveret quam Italicae quietis, quae provincia
          <lb/>diutissime exagitata atque intestinis bellis vexata est, ita ut qui vicit
          <lb/>similior victo videatur esse, tamen et aequitatis et humanitatis tuae communem
          <lb/>hanc pacem et societatem amplecti, ut tandem aliquando, quantum
          <lb/>in te esset, requiesceret atque ut hanc ex ea pacata laudem gloriamque
          <lb/>tuarum laudum cumulo adiiceres. At cum impraesentiarum non de ea pacanda,
          <lb/>sed potius de tutanda et conservanda agatur, multo magis debes
          <lb/>communi huic foederi et consentienti caeterorum populorum ac principum
          <lb/>voluntati acquiescere. Imminet enim nobis bellum et grave et periculosum
          <lb/>quale multis iam saeculis in Italia non est auditum.</p><p n="127"> 127. Agitur salus Italiae,
          <lb/>agitur salus totius christianae rei publicae, agitur salus sanctissimae religionis
          <lb/>nostrae. Mahometus atrocissimus, christiani nominis hostis, non contentus
          <lb/>capta Costantinopoli, quae urbs a Costantino potissimum adversus
          <lb/>Teucrorum impetus condita est, in cuius expugnatione quas caedes, quae
          <lb/>incendia, quas rapinas, quos incestus, quas templorum violationes, quas
          <lb/>sacrorum corporum profanationes, quae Christi Dei nostri, quae Virginis
          <lb/>sanctissimae ludibria commiserit non es nescius; non contentus, inquam,
          <lb/>Graecia oppressa, quae aut iam omnis paret aut metu eius contremiscit,
          <lb/>non contentus denique finitimarum gentium obsequio, emergere iam e
          <lb/>Graeciae claustris atque in Italiam erumpere Romamque caput ac sedem
          <lb/>sacrosanctae religionis nostrae petere se velle minitatur, nec solum nullam
          <lb/>adhuc accepit pro tantis sceleribus suis poenam, sed tertium iam annum
          <lb/>Thraciae Graeciaeque dominatur, omni interim, post captam Costantinopolim,
          <lb/>tempore ad comparandos exercitus contrahendasque vires ex
          <lb/>quibus cunque gentibus collato.</p>
        <p n="128"><lb/>128. Persuasit sibi hostis callidissimus, si dissentientem Italiam invenerit,
          <lb/>ea se facile potiri posse: hac autem subacta caeteros christianos
          <lb/>populos ac principes imperata facturos. Properat hostis acerbissimus quo
          <lb/>nos bello contendentes improviso opprimat, nullum tempus pestiferis
          <lb/>consiliis eius exequendis aptius existimans. Nec fallent eum profecto
          <lb/>cogitationes suae, si otiosi illius conatus spectabimus, si non occurrerimus
          <pb n="536"/>
          <lb/>eius furori: tanta est eius potentia, tanta auri atque argenti vis, tanta
          <lb/>classium moliendarum opportunitas, tanta denique eius hominum in bellum
          <lb/>multitudo.</p><p n="129"> 129. Clausum iam est mare Aegeum navibus nostris, nec
          <lb/>amplius nisi plures simul onerariae eaeque magnae Aegei maris insulas et
          <lb/>orientales oras, quibus in locis Christianis negotiatoribus uberrimus quaestus
          <lb/>solebat esse, adire iam possunt. Clausum est nobis mare ponticum et
          <lb/>ipsum generi nostro fructuosum, castellis transitum impedientibus in ipso
          <lb/>Bosforo Thracio ab utroque litore excitatis.</p><p n="130"> 130. Habet praeterea in id bellum
          <lb/>consentientes Scythas, genus hominum et multitudine et corporum
          <lb/>robore et bellandi artibus formidabile, qui Christianorum oppida quae in
          <lb/>Ponto sunt aut brevi oppriment aut certe quieta esse non sinent. Divisit
          <lb/>iam in omnes partes barbarorum et infidelium nationum oratores, ad eos
          <lb/>maxime quos mari viciniores expeditioni suae prodesse posse intelligat, ut
          <lb/>illorum auxiliis atque opibus suffultus, incorruptissimam fidem nostram
          <lb/>funditus evertat ac sacrilegi illius Mahometi, quod Deus avertat, nefandis
          <lb/>legibus subiiciat. Nec dubium est quin et Syros et Afros et Mauros reges et
          <lb/>caeteros, etiam a mari remotiores, adversus christianos in belli societatem
          <lb/>trahat.</p>
        <p n="131"><lb/>131. Mira est enim vis religionis quae, etiam si mala ac detestabilis sit,
          <lb/>tamen animis semel insita ac penitus impressa inflammare homines et
          <lb/>concitare ad sui tuitionem solet: omnes enim quam ipsi colunt religionem
          <lb/>potiorem ac sanctiorem aliena putant. Haec mala Italiae atque pericula
          <lb/>sola pax atque consensus vel tollere vel sublevare potest. Tantum enim
          <lb/>est Italiae in armis nomen ut vel solo rumore confectae pacis ac publici
          <lb/>foederis possit insolentissimum hostem a perniciosis conatibus suis
          <lb/>absterrere, sed ne hoc quoque satis est. Duce enim et auctore opus est,
          <lb/>praesertim bello maritimo in quo maxime victoria reposita videtur: qui
          <lb/>enim plus classe potuerit, facilem profecto terrestris belli victoriam caeteris
          <lb/>reliquerit.</p><p n="132"> 132. Nam quandiu mare tutum ac liberum illi fuerit, nec
          <lb/>commeatu nec milite, propter vicinitatem terrae Asiae ac paterni regni,
          <lb/>prohiberi poterit. Quo commercio atque opportunitate sublata aut fame
          <lb/>aut ferro vincatur necesse est. Te autem uno neminem aptiorem ad tantum
          <lb/>imperium gerendum arbitrantur omnes, ad te summo consensu hanc
          <lb/>praefecturam deferunt. Vident in te omnia abunde esse quibus eiusmodi
          <pb n="538"/>
          <lb/>imperatorem praeditum esse oporteat: summam scilicet belli scientiam,
          <lb/>egregiam virtutem, amplissimam auctoritatem, maximam felicitatem.</p>
        <p n="133"><lb/>133. Quarum omnium rerum mirifica exempla iis quae gessisti bellis
          <lb/>demonstrasti neapolitano, hispano, massiliensi, africano. Vident etiam, id
          <lb/>quod maxime huiuscemodi bello requiritur, te maritimis copiis ac navibus
          <lb/>plurimum posse tantumque maiestati tuae tribui ut nulla Italiae civitas,
          <lb/>nulla classis futura sit quae tua signa non libens sequatur quaeque mandatis
          <lb/>tuis parendum sibi non existimet, quae res maxime in hac expeditione
          <lb/>necessaria existimatur. Caeteris enim aequalitas ipsa invidiam excitat, nec
          <lb/>alios aliis praeesse patitur, tibi omnes promptissime absque invidia obtemperaturi
          <lb/>sunt. Nec vero, etsi magna antehac et praeclara facinora gessisti,
          <lb/>superiora bella tua cum hoc bello gloria comparanda sunt.</p><p n="134"> 134 Illa enim
          <lb/>superiora habent fortasse aliquid quod non omnes probent, quoniam non
          <lb/>sine Christianorum sanguine confecta sint. Hoc autem veram et solidam et
          <lb/>constantem omnium opinione gloriam in se habet, quod contra barbaras
          <lb/>gentes, contra religionis persecutores atrocissimos suscipitur ac geritur in
          <lb/>quo qui interficit magnum pietatis locum sibi apud Deum immortalem
          <lb/>vendicat. Hoc tuum factum omnes uno ore laudabunt et consentienti favore
          <lb/>prosequentur. Nec erit ullus tam iniquus rerum aestimator qui non
          <lb/>illud omnibus rebus hac aetate nostra ab omnibus regibus gestis merito
          <lb/>anteponendum iudicet.</p><p n="135"> 135. Hanc igitur provinciam quo possis suscipere
          <lb/>communem hanc Italiae pacem ac foedus ineas oportet. Nam absque hoc
          <lb/>nec Italiae vires componi, neque magnum aliquid mari geri potest, praesertim
          <lb/>contra hostem potentissimum. Qui postquam Constantinopoli potitus
          <lb/>est, nihil omnino praetermisit temporis ad aedificandas classes, cuius
          <lb/>rei magnam ei commoditatem praebet et loci situs et materiae copia quae
          <lb/>in ea regione permagna est. Hoc ut agas a te petit vehementer Nicolaus
          <lb/>pontifex maximus a quo ego ad te legatus venio. Qui imminentibus periculis
          <lb/>fidei ac rei publicae christianae obviam iri quamprimum expetit.</p>
        <p n="136"><lb/>136. Hoc te orant hi legati clarissimi viri, hoc te omnis Italia, hoc
          <lb/>denique universum christianum genus, ut te duce maritimi belli in communibus
          <lb/>periculis uti queat. Noli, obsecro, Italiae deesse, rem publicam
          <lb/>Christianam, sanctissimam religionem nostram, quantum in te est, tuere ac
          <lb/>serva. Noli pati fidem nostram ruere in qua animorum nostrorum salus
          <pb n="540"/>
          <lb/>consistit, occurre impendenti malo. Noli expectare dum immanissimae
          <lb/>gentes christiano nomini inimicissimae ad tantum bellum coeant, quod
          <lb/>sustinere tota Europa non valeat. Nam quota pars orbis terrarum Europa
          <lb/>est? Cuius etiam magnam partem Scythae tenent. Tantos possunt
          <lb/>hae gentes exercitus conficere, ut illorum tantummodo aspectum
          <lb/>christiani ferre vix possint. At si maturabimus omnia nobis secunda
          <lb/>erunt.</p><p n="137"> 137. Recepta enim maris possessione cum in Graeciam et Thraciam
          <lb/>exercitus nostri transmiserint, et Mahometi furor cohibebitur et
          <lb/>caeterae gentes rei eventum tacitae spectabunt. Cave, rex, praetermittas
          <lb/>hanc sempiternae ac verae gloriae occasionem quae tibi a Deo immortali
          <lb/>permissa et parata est. Cogita quanta sit eorum principum gloria qui, pro
          <lb/>christiano nomine, vel amplificando vel conservando, adversus hostes religionis
          <lb/>nostrae bella gesserunt. Carolus ille Gallorum rex qui Aquitaniam
          <lb/>et Galliam Togatam et Thraciam et alias quasdam gentes, e manu barbarorum
          <lb/>ereptas, ad fidem nostram redegit et ‘Magni’ appellationem meruit
          <lb/>et quandiu orbis terrarum stabit ab omnibus mortalibus pleno ore laudabitur.</p>
        <p n="138"><lb/>138. Gothofredi nomen, qui Hierosolymas et Christi Dei nostri
          <lb/>sacratissimum monumentum eiectis Syris aliquando recepit, qui postea
          <lb/>locus rursum in illorum potestatem nostra negligentia recidit, in omnibus
          <lb/>gentibus perquam illustre est. Sigismundi imperatoris gloriam, qui contra
          <lb/>hosce Teucros saepius prospere pugnavit, nulla unquam aetas conticescet.
          <lb/>Iohannis Vaivodae, qui totiens sua virtute atque consilio huius Mahometi
          <lb/>patrem proelio fudit ac vicit, multis Teucrorum milibus caesis, quanta
          <lb/>sit fama apud omnes vides, sed nihil te magis commovere debet quam
          <lb/>religionis nostrae sanctissimae discrimen in qua animarum nostrarum felicitas
          <lb/>sempiterna continetur. Pro hac decertandum, pro hac effundendae
          <lb/>vires, pro hac denique vita ipsa exponenda est.</p>
        <p n="139"><lb/>139. Si tu pacem hanc et foedus Italicum aspernabere, reliqua Italia
          <lb/>obtorpescet aut de bello intestino solicita erit. Qua cessante aut de maritimis
          <lb/>apparatibus nihil cogitante caeteri christiani principes ac populi
          <lb/>qui sibi remotiores ab hoc incendio videntur et ipsi quoque omissis belli
          <lb/>curis domi se continebunt. Quapropter amplectere, obsecro, hanc communem
          <lb/>pacem ac societatem, quae communis non solum Italiae salutis
          <lb/>sed et totius christani generis atque ordinis causa instituta est, teque ad
          <lb/>benemerendum de toto genere christiano, de Italia praesertim, quae te
          <lb/>tanquam ducem et imperatorem suum respicit, natum esse ostende. Pro
          <lb/>qua quidem re componenda in iis quae aequa et honesta postulaveris,
          <lb/>hosce legatos et eorum civitates ac principes eam ob rem ad te profectos
          <pb n="542"/>
          <lb/>faciles reperies» Ea legati multis verbis confirmavere.</p>
        <p n="140"><lb/>140. Ad quae Alfonsus: «Nunquam mihi adeo secundae res, aut domi
          <lb/>aut belli, fuere quin, si cum bello pacem commutare licuerit, bello pacem
          <lb/>praetulerim. Nec vero, nisi aut lacessitus aut pro sociis, ad hunc diem
          <lb/>arma suscepi ac gessi, nec me tam ratio ulla movit imperii aut regni augendi,
          <lb/>quod Dei munere satis est amplum atque opulentum, quam meae ac
          <lb/>popularium meorum quietis ac tranquillitatis. Isque semper finis consiliorum
          <lb/>meorum fuit ut absque iniuria in pace viverem. In bello pacem, non
          <lb/>in pace bellum quaerere soleo. Et si quando a nobis hostis pacem petiit,
          <lb/>nunquam eum aspernatus sum, nunquam reieci, sed honestis conditionibus
          <lb/>petitis pacem dedi proque amico postea habitum, passus regnorum
          <lb/>meorum commercio perfrui.</p><p n="141"> 141. Hoc posterius bellum florentinum iam
          <lb/>neminem nescire, arbitror, Venetorum sociorum et amicorum causa, non
          <lb/>ulla cupiditate mea, a me susceptum esse. Quos cum urgeri premique ab
          <lb/>hostibus cernerem, non fuit aequitatis meae in tanto status discrimine
          <lb/>destituere. Ita, si a me esset petita pax, ut a Venetis, non fuissem profecto
          <lb/>durior in ea concedenda, quam ipsi Veneti quorum gratia bellum susceperam.
          <lb/>Nec debuit certe, ut Venetorum pace loquar, res tanta, praesertim
          <lb/>quae mea tantopere referret, me inscio atque inconsulto agi, sed quae
          <lb/>acta sunt redargui magis quam emendari queunt. Ego per me stare nolim
          <lb/>quin haec pax atque societas communis fiat.</p><p n="142"> 142. Nolo consentienti Italiae
          <lb/>deesse, potissimum cum hanc ipsam societatem ac pacem, quemadmodum
          <lb/>ipsi disseruistis, ad totius christiani generis salutem et conservationem
          <lb/>pertinere agnoscam. Video enim quorsum tendant Mahometi huius
          <lb/>insolentissimi conatus, video quid struat ac moliatur tantarum classium
          <lb/>atque exercituum apparatibus, video quid spectet illius audacia quove sit
          <lb/>pertinacia et cupiditas eius evasura. Si fuissem bello vacuus, omnes profecto
          <lb/>iam vires in eius perniciem convertissem, nec essem passus, quantum
          <lb/>in me fuisset, eius furorem evagari latius, sed bellum consilia mea
          <lb/>perturbavit; quo nunc liberatus Deo volente propositum meum persequi
          <lb/>potero.</p><p n="143"> 143. Ego enim labenti rei publicae christianae deesse nec volo, nec
          <lb/>possum et vel dux vel comes huius gloriosissimae expeditionis ire non recuso,
          <lb/>tantumque abest ut eam deserere in animo habeam ut omnes copias
          <lb/>ac facultates meas in eam rem collaturus sim, ne vitae quidem parsurus.
            <pb n="544"/>
          <lb/>Statui enim pro illius religione defendenda vitam exponere, qui pro humano
          <lb/>genere conservando vitam exponere non dubitavit. Sic maiores mei sic
          <lb/>ego ab adolescentia institutus sum ut divinam religionem omnibus rebus
          <lb/>anteponam. Si honesta concedentur ac postulabuntur, nec pontificis maximi
          <lb/>cuius auctoritatem plurimi facio, nec horum populorum ac principum
          <lb/>voluntati refragabor, atque huic necessariae expeditioni serviam».</p>
        <p n="144"><lb/>144. Post haec cum his de rebus agi incoeptum esset et aliqua rex
          <lb/>postularet quae consultatione civitatum ac principum egere videbantur,
          <lb/>legati tempus ad respondendum petierunt. At cum videretur non posse
          <lb/>tantam multitudinem, magnum enim legati comitatum secum adduxerant
          <lb/>et regem plurimi secuti fuerant, in ea urbe commode divertere aegreque
          <lb/>quae equis necessaria erant eo comportari, redeundi Neapolim consilium
          <lb/>cepit. Itaque praemissis qui hospitia pararent, legatos Neapolim ire iussit
          <lb/>ubi et honorificentissime admissi et pro amplitudine civitatis ac rerum
          <lb/>abundantia lautius accepti sunt.</p>
        <p n="145"><lb/>145. Rex aliquot diebus Traiecti commoratus, deinde Puteolos petiit
          <lb/>ubi, dum moram facit, navim unam e duabus maximis forte amisit.
          <lb/>Nam cum iam refectis iis partibus quas venti procella conquassaverat et
          <lb/>eam, quae magnitudine secunda erat ac pulchritudine prima habebatur,
          <lb/>extrinsecus, ut fit, nautae amburerent, ut eam denuo pice circumlinirent,
          <lb/>per foramina e quibus aqua egeritur clam omnibus ingressus scintillans
          <lb/>ignis, tormentorum pulvere correpto qua materia pleni quam plures cadi,
          <lb/>nautarum negligentia, in ea relicti fuerant, uno momento totam navem
          <lb/>compraehendit tanta vi ut tabulata superiora, veluti aeneo quodam tormento
          <lb/>excussa, maximo cum fragore loco moverit, iis qui in superiore
          <lb/>parte erant repentino in mare saltu servatis ac paucis quibusdam infimae
          <lb/>sortis, qui interius erant, quis crassa caligo prospectum ad superiora auferebat,
          <lb/>extinctis. Ita quam navim regis diligentia ab adversariorum vi conservarat
          <lb/>perdidit casus.</p><p n="146"> 146. Alfonso deinde Neapolim reverso, de pace ac
          <lb/>societate agi perseveratum atque in multos dies ea agitatio protracta est
          <lb/>contendente rege pro officio uti Giberto Corregio, Nicolao Guerriero,
          <lb/>Gherardo Gambacurtae ac caeteris qui suas partes in bello secuti eorum
          <lb/>oppida amiserant ablata restituerentur. Atque in eo vehementer pugnatum
          <pb n="546"/>
          <lb/>est, Francisco ac Florentinis, in quorum potestate ea pervenerant,
            <lb/>ea reddere recusantibus.</p><p n="147"> 147. Dum haec aguntur Genuenses, a pontifice
          <lb/>maximo persuasi et item literis iis commoti quas rex post fugatas triremes
          <lb/>Genuam atque in omnes partes scripserat, quibus nihilominus pacem se
          <lb/>non abnuere significabat, Gottardum Donatum, facundum virum, Romam
          <lb/>misere qui una cum pontificis legato, quem supra memoravimus,
          <lb/>de componendis controversiis ageret, qui Romam profectus non reperto
          <lb/>amplius pontificis legato, cum id Genuenses docuisset, iussus est suadente
          <lb/>pontifice Neapolim ire ut communibus rebus tractandis interesset. Isque
          <lb/>ad regem profectus de pace orationem habuit.</p><p n="148"> 148. Inter haec pontificis
          <lb/>legatus omni diligentia instare ut communis pax ac societas conficeretur,
          <lb/>rem quoque Genuensem, simul ac Gottardus accessit, tractare aggressus,
          <lb/>sed caetera prius componenda erant. Demum tantum valuit huius viri
          <lb/>prudentia atque auctoritas cunctarum partium, legatis summis precibus
          <lb/>id orantibus, pax ea, quae apud Laudum oppidum a Venetis sociis cum
          <lb/>Francisco Fortia ac Florentinis eorumque foederatis facta fuerat, paucis
          <lb/>quibusdam in ea moderatis, a rege comprobata est.</p>
        <p n="149"><lb/>149. Simul et societas communis ab eodem confirmata est quam ipsi
          <lb/>Veneti inter ipsas partes sanxerant, quibusdam etiam correptis atque
          <lb/>immutatis quae regi non satis placebant in haec ferme verba: «amicitia,
          <lb/>foedus ac societas Venetis, Francisco Fortiae ac Florentinis eorumque
          <lb/>foederatis cum Alfonso rege, pro communi Italiae quiete et salute, potissimum
          <lb/>pro reprimendis Teucrorum conatibus a quibus grave bellum
          <lb/>christianae genti imminet, his legibus inviolabilis in annos quinque et
          <lb/>viginti esto, et eo amplius, quoad cunctis partibus placuerit.</p><p n="150"> 150. Alfonsus
          <lb/>Venetorum, Francisci ac Florentinorum et foederatorum, e contra Veneti,
          <lb/>Franciscus ac Florentini Alfonsi ac foederatorum statum, adversus eos
          <lb/>qui bellum inferant aut lacessant, sive Italicus sive alienigena hostis fuerit,
          <lb/>tanquam rem propriam defendunto. Rebus quietis mutuae opis causa, si
          <lb/>qua forte repentina vis ingrueret, Alfonsus, Veneti ac Franciscus singuli
          <lb/>octo milia equitum, duo peditum, Florentini vero equitum duo milia, pedites
          <lb/>mille, per belli vero tempus, Alfonsus, Veneti ac Franciscus singuli
          <lb/>sex milia equitum, peditum quatuor milia, Florentini quina milia equitum,
          <lb/>duo peditum in armis parata habento singulique militibus et copiis
            <lb/>suis stipendia persolvunto.</p><p n="151"> 151. Si bellum alicunde oriri contingat, nulli
          <lb/>partium, nisi de communi omnium consensu, pacem componere liceto,
          <pb n="548"/>
          <lb/>nec regi nec sociis cum ulla Italica natione societatem aut foedus facere,
          <lb/>absque communi consensu, fas esto. Fremente bello singuli dimidiam saltem
          <lb/>equitatus partem et peditatus constituti auxilio ad eum quem lacessi
          <lb/>contingerit impigre mittunto, nec illud donec patratum sit bellum inde
          <lb/>revocanto. Si contingat auxilia ad aliquam partem mitti belli causa, ea pars
          <lb/>quae auxilium acceperit, auxiliaribus copiis loca in quis divertant assignato
          <lb/>annonamque et caetera ad victum necessaria eodem pretio quo popularibus
          <lb/>suis venundato.</p><p n="152"> 152. Si qua partium aut foederatorum aut eorum qui in
          <lb/>hoc foedus adsciti fuerint alicui partium aut foederatorum bellum intulerit,
          <lb/>foedus ex eo violatum quoad caeteras partes non esto, sed integrum atque
          <lb/>incorruptum habetur caeteraeque partes lacessito auxilium praebento, non
          <lb/>minore studio quam si is qui lacessat in ipso foedere comprehensus non
          <lb/>esset. Si cui partium bellum inferatur nulli partium reliquarum per eorum
          <lb/>fines lacessenti transitum concedere aut commeatus praebere fas esto, sed
          <lb/>omni vi lacessentis conatibus obstanto».</p>
        <p n="153"><lb/>153.	Haec sic Venetiis inter Venetos, Franciscum ac Florentinos acta
          <lb/>fuerant quae ab Alfonso hunc in modum correcta sunt. Quoniam dubitari
          <lb/>posset oriente bello inter aliquas partium aut foederatorum quisnam
          <lb/>lacesseret aut lacessitus esset, optimum esse statuit ad tollendam iniuriae
          <lb/>causam caeterarum partium ac foederatorum iussu arma deponi controversiisque
          <lb/>eorum cognitis per iniuriam ablata iis quibus erepta sint restitui,
          <lb/>cognitionem causae intra triginta dies finiri eamque cognitionem haberi
          <lb/>ubi pontificem maximum esse contigerit.</p>
        <p n="154"><lb/>154.	«Si qua earum partium quae arma ceperint sententiae latae per reliquas
          <lb/>partes parere recusaverit, eo casu delectis ad eam rem statuere liceat
          <lb/>qui auxiliarium copiarum numerus adversus contumacem a caeteris sociis
          <lb/>mittendus sit, nec tamen iis liceat maiorum militum summam imponere
          <lb/>quam quaevis partium ex foedere pacis tempore tenere debeat. Iidem ipsi
          <lb/>delecti decernant ac iudicent quonam modo cavere ac satisfacere lacessito
          <lb/>debeat, qui absque reliquarum omnium partium consensu pacem aut indutias
          <lb/>fecisset quae triginta dierum terminum excederent. Si quis e sociis
          <lb/>aut foederatis bello petitus sit, sive is qui lacessierit ex sociorum et foederatorum
          <lb/>numero unus fuerit, sive sit externus et alienigena, intelligatur
          <lb/>lacessito auxilium praestandum esse.</p><p n="155"> 155. Rex non minorem equitum ac
          <lb/>peditum numerum, per pacis ac belli tempus, quam Veneti ac Franciscus
          <lb/>in armis habeat, nec Veneti regi nec rex Venetis auxilium maritimum, si
          <pb n="550"/>
          <lb/>qua maritima vis ingruat, praestare teneantur, neque huius foederis vi iuribus
          <lb/>quae rex adversus ducem et civitatem Genuensium habere praetendat,
          <lb/>neque item iis iuribus quae contra Sigismundum Malatestam atque Hestorem
          <lb/>Manfredum, copiarum duces, pro pecunia olim iis credita habere
          <lb/>se asserit praeiudicium ullum esto». His conditionibus italica pax atque
          <lb/>societas composita est omnibus Italiae civitatibus ac regulis, praeter Genuenses,
          <lb/>in ea comprehensis, quibus tamen eius ineundae locus in certam
          <lb/>diem reservatus est.</p><p n="156"> 156. Unum illud opus restabat, ut scilicet res Genuensis
          <lb/>componeretur quo omnis Italia sopitis sublatisque discordiis tandem
          <lb/>requiesceret ac maritimae expeditioni deserviretur. Namque inter Italiae
          <lb/>civitates quae mari pollerent Genua non in postremis habebatur. Itaque
          <lb/>et pontificis et Venetorum Florentinorum ac Sabaudiensis principis legati
          <lb/>qui tum aderant caeteris iam curis soluti, in eam rem unam incumbentes,
          <lb/>nunc singillatim, nunc una omnes cum oratore Genuensi orare
          <lb/>regem pergunt ut Genuensium postulatis aliquo modo compensatis iis
          <lb/>pacem, in tam miseris tamque afflictis temporibus, det.</p><p n="157"> 157. Quibus
          <lb/>rex sicut antea non abnuere se pacem respondit si aut Genuenses ab
          <lb/>eorum postulatis desistant ac superiorum temporum pateras aureas,
          <lb/>quas sibi ex foedere deberent, ad se deferant, aut si damnis acceptis
          <lb/>satisfieri velint et ipsi damnis quae sibi ac popularibus suis intulissent
          <lb/>satisfaciant.</p><p n="158"> 158. Quae res cum componi nullo modo posset, Genuensi
          <lb/>legato navim et res ablatas aut earum pretium deponi apud sequestrum
          <lb/>debere asserente, nec aequum esse regem sibi ipsum navi capta ius dicere
          <lb/>navimque ipsam quae appareret ante omnia restitui oportere, pontificis
          <lb/>legatus una cum caeteris omnibus nequicquam tentatis abeundi consilium
          <lb/>cepit. Itaque petita a rege venia Romam atque inde domos quisque suas
          <lb/>reversi sunt. Genuensis quoque legatus, cum frustra sese ibi tempus terere
          <lb/>iis digressis animadverteret, et ipse statim Romam se contulit ubi, dum
          <lb/>moram facit legati pontificis quem diximus hortatu, Nicolaus pontifex
          <lb/>maximus, qui tum graviter aegrotabat, e vita discessit.</p>       
      </div>
    </body>
  </text>
</TEI>
