<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Eglogae</title>
				<author>Dantes Alagherii (et Iohannes de Virgilio)</author>
				<respStmt>
					<resp key="print_editor">Edizione critica a stampa a cura di</resp>
					<name>E. Cecchini</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="RRDT">Roberto Rosselli Del Turco</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2054" unit="words">Parole: 2054</measure>
				<measure quantity="12016" unit="characters_without_spaces">Caratteri (spazi esclusi): 12016</measure>
				<measure quantity="13779" unit="characters_witht_spaces">Caratteri (spazi inclusi): 13779</measure>
			</extent>
			<publicationStmt>
				<publisher>ALIM</publisher>
				<date when="2013-04-10">10/04/2013</date>
			</publicationStmt>
			<notesStmt>
				<note>Genere: Poesia bucolica</note>
				<note>Tipo: Fonti Letterarie</note>
				<note>Note: Datazione delle opere: 1319-20/1321 parole: 2153 caratteri (senzi spazi) 12229 […] indicano
				                    integrazioni dell'editore CC</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Dante Aligherii </author>
						<title>Eglogae</title>
					</analytic>
					<monogr>
						<author>Dante Aligherii </author>
						<title level="m">Dante Aligherii, Opere minori, tomo II</title>
						<editor>E. Cecchini</editor>
						<imprint>
							<pubPlace>Milano-Napoli</pubPlace>
							<publisher>Ricciardi</publisher>
                                                        <biblScope unit="volume">2</biblScope>
							<biblScope unit="page">652-689</biblScope>
							<date>1979</date>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi</term>
					<term type="source">Fonti Letterarie</term>
					<term type="genre">Poesia bucolica</term>
				</keywords>
			</textClass>
			<creation>
				<date when-iso="1301/1400">XIV</date>
			</creation>
		</profileDesc>
		<revisionDesc>
			<change who="RRDT">Export nel formato TEI P5 a partire da ALIM 1 [livello ALIM2_0]</change>
			<change when="2018-05" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">- ok</item></list></change>
		</revisionDesc>
	</teiHeader>
<text>
	<body>
		<pb n="652"/>
		<div>
			<head><lb/>[IOHANNES DE VIRGILIO DANTI ALAGHERII - CARMEN]</head>
			<lb/>
			<lg>
				<l>Pyeridum vox alma, novis qui cantibus orbem</l>
				<l>mulces letifluum, vitali tollere ramo</l>
				<l>dum cupis, evolvens triplicis confinia sortis</l>
				<l>indita pro meritis animarum - sontibus Orcum,</l>
				<pb n="654"/>
				<l n="5">astripetis Lethen, epyphebia regna beatis -,</l>
				<l>tanta quid heu semper iactabis seria vulgo,</l>
				<l>et nos pallentes nichil ex te vate legemus?</l>
				<l>Ante quidem cythara pandum delpyna movebis,</l>
				<l>Davus et ambigue Sphyngos problemata solvet,</l>
				<l n="10">Tartareum preceps quam gens ydiota figuret</l>
				<l>et secreta poli vix experata Platoni:</l>
				<l>que tamen in triviis nunquam digesta coaxat</l>
				<pb n="656"/>
				<l>comicomus nebulo, qui Flaccum pelleret orbe. </l>
				<l>«Non loquor his, ymmo studio callentibus», inquis.</l>
				<l n="15">Carmine sed laico: clerus vulgaria tempnit,</l>
				<l>et si non varient, cum sint ydiomata mille; </l>
				<l>Preterea nullus, quos inter es agmine sextus,</l>
				<l>nec quem consequeris celo, sermone forensi</l>
				<l>descripsit. Quare, censor liberrime vatum,</l>
				<l n="20">fabor, si fandi paulum concedis habenas.</l>
				<l>Nec margaritas profliga prodigus apris,</l>
				<l>nec preme Castalias indigna veste sorores;</l>
				<l>at, precor, ora cie que te distinguere possint </l>
				<l>carmine vatisono, sorti comunis utrique.</l>
				<pb n="658"/>
				<l n="25"> Et iam multa tuis lucem narratibus orant:</l>
				<l>dic age quo petiit Iovis armiger astra volatu,</l>
				<l>dic age quos flores, que lilia fregit arator, </l>
				<l>dic Frigios damas laceratos dente molosso,</l>
				<l>dic Ligurum montes et classes Parthenopeas,</l>
				<l n="30">carmine quo possis Alcide tangere gades </l>
				<l>et quo te refluus relegens mirabitur Hyster, </l>
				<l>et Pharos et quondam regnum te noscet Helysse.</l>
				<l>Si te fama iuvat, parvo te limite septum</l>
				<l>non contentus eris, nec vulgo iudice tolli.</l>
				<l n="35">En ego iam primus, si dignum duxeris esse, </l>
				<l>clericus Aonidum, vocalis verna Maronis,</l>
				<l>promere gimnasiis te delectabor, ovantum </l>
				<l>inclita Peneis redolentem tempora sertis,</l>
				<l>ut prevectus equo sibi plaudit preco sonorus</l>
				<l n="40">festa trophea ducis populo pretendere leto. </l>
				<pb n="660"/>
				<l> Iam michi bellisonis horrent clangoribus aures:</l>
				<l>quid pater Appenninus hiat? Quid concitat equor</l>
				<l>Tyrrenum Nereus? Quid Mars infrendet utroque?</l>
				<l>Tange chelim, tantos hominum compesce labores.</l>
				<l n="45">Ni canis hec alios a te pendendo poeta,</l>
				<l>omnibus ut solus dicas, indicta manebunt.</l>
				<l>Si tamen Eridani michi spem mediamne dedisti</l>
				<l>quod visare notis me dignareris amicis, </l>
				<l>nec piget enerves numeros legisse priorem</l>
				<l n="50">quos strepit arguto temerarius anser olori, </l>
				<l>respondere velis aut solvere vota, magister. </l>
			</lg>
		</div>
                <pb n="662"/>
		<div>
			<head><lb/>[DANTES ALAGHERII IOHANNI DE VIRGILIO - EGLOGA I]</head>
			<lb/>
			<lg>
				<l>Vidimus in nigris albo patiente lituris</l>
				<l>Pyerio demulsa sinu modulamina nobis.</l>
				<l>Forte recensentes pastas de more capellas</l>
				<l>tunc ego sub quercu meus et Melibeus eramus.</l>
				<l n="5">Ille quidem - cupiebat enim consciscere cantum -</l>
				<l>«Tityre, quid Mopsus? Quid vult? Edissere» dixit.</l>
				<l>Ridebam, Mopse; magis et magis ille premebat.</l>
				<l>Victus amore sui, posito vix denique risu,</l>
				<l>«Stulte, quid insanis?» inquam: «Tua cura capelle</l>
				<l n="10">te potius poscunt, quanquam mala cenula turbet.</l>
				<l>Pascua sunt ignota tibi que Menalus alto</l>
				<pb n="664"/>
				<l> Vertice declivi, ce1ator solis inumbrat,</l>
				<l>herbarum vario florumque inpicta colore.</l>
				<l>Circuit hec humilis et tectus fronde saligna</l>
				<l n="15">perpetuis undis a summo margine ripas</l>
				<l>rorans alveolus, qui, quas mons desuper edit,</l>
				<l>sponte viam, qua mitis erat, se fecit aquarum.</l>
				<l>Mopsus in his, dum lenta boves per gramina ludunt,</l>
				<l>contemplatur ovans hominum superumque labores;</l>
				<l n="20">inde per inflatos calamos interna recludit</l>
				<l>gaudia, sic ut dulce melos armenta sequantur,</l>
				<l>placatique ruant campis de monte leones,</l>
				<l>et refluant unde, frondes et Menala nutent».</l>
				<l>«Tityre,» tunc «si Mopsus» ait «decantat in herbis</l>
				<l n="25">ignotis, ignota tamen sua carmina possum,</l>
				<l>te monstrante, meis vagulis prodiscere capris».</l>
				<l>Hic ego quid poteram, cum sic instaret anhelus?</l>
				<l>«Montibus Aoniis Mopsus, Melibee, quot annis,</l>
				<l>dum satagunt alii causarum iura doceri,</l>
				<l n="30">se dedit et sacri nemoris perpalluit umbra.</l>
				<l>Vatificis prolutus aquis, et lacte canoro</l>
				<l>viscera plena ferens et plenus ad usque palatum,</l>
				<l>me vocat ad frondes versa Peneyde cretas». </l>
				<l>«Quid facies?» Melibeus ait: « Tu tempora lauro</l>
				<l n="35">semper inornata per pascua pastor habebis?».</l>
				<l>«O Melibee, decus vatum, quoque nomen in auras</l>
				<pb n="666"/>
				<l>fluxit, et insomnem vix Mopsum Musa peregit»;</l>
				<l>retulerarn, cum sic dedit indignatio vocem:</l>
				<l>«Quantos balatus colles et prata sonabunt,</l>
				<l n="40">si viridante coma fidibus peana ciebo! </l>
				<l>Sed timeam saltus et rura ignara deorum.</l>
				<l>Nonne triumphales melius pexare capillos</l>
				<l>et patrio, redeam si quando, abscondere canos</l>
				<l>fronde sub inserta solitum flavescere Sarno?»</l>
				<l n="45">Ille: «Quis hoc dubitet? Propter quod respice tempus</l>
				<l>Tityre, quam velox; nam iam senuere capelle</l>
				<l>quas concepturis dedimus nos matribus hircos».</l>
				<l>Tunc ego: « Cum mundi circumflua corpora cantu </l>
				<l>astricoleque meo, velut infera regna, patebunt,</l>
				<l n="50">devincire caput hedera lauroque iuvabit:</l>
				<l>concedat Mopsus». «Mopsus» tunc ille « quid? » inquit. </l>
				<l>«Comica nonne vides ipsum reprehendere verba,</l>
				<pb n="668"/>
				<l> tum quia femineo resonant ut trita labello,</l>
				<l>tum quia Castalias pudet acceptare sorores?»</l>
				<l n="55">ipse ego respondi, versus iterumque relegi,</l>
				<l>Mopse, tuos. Tunc ille humeros contraxit et «Ergo</l>
				<l>quid faciemus» ait «Mopsum revocare volentes?».</l>
				<l>«Est mecum quam noscis ovis gratissima,» dixi</l>
				<l>«ubera vix que ferre potest, tam lactis abundans;</l>
				<l n="60">rupe sub ingenti carptas modo ruminat herbas.</l>
				<l>Nulli iuncta gregi nullis assuetaque caulis,</l>
				<l>sponte venire solet, nunquam vi, poscere mulctram.</l>
				<l>Hanc ego prestolor manibus mulgere paratis,</l>
				<l>hac implebo decem missurus vascula Mopso. </l>
				<pb n="670"/>
				<l n="65">Tu tamen interdum capros meditere petulcos</l>
				<l>et duris crustis discas infigere dentes».</l>
				<l>Talia sub quercu Melibeus et ipse canebam,</l>
				<l>parva tabernacla nobis dum farra coquebant.</l>
			</lg>
		</div>
                <pb n="672"/>
		<div>
			<head><lb/>[IOHANNES DE VIRGILIO DANTI ALAGHERII
			<lb/>EGLOGA RESPONSIVA]</head>
			<lb/>
			<lg>
				<l>Forte sub irriguos colles, ubi Sarpina Rheno</l>
				<l>obvia fit, viridi niveos interlita crines</l>
				<l>nympha procax, fueram nativo conditus antro.</l>
				<l>Frondentes ripas tondebant sponte iuvenci,</l>
				<l n="5">mollia carpebant agne, dumosa capelle. </l>
				<pb n="674"/>
				<l>Quid facerem? - Nam solus eram puer incola silve;</l>
				<l>irruerant alii causis adigentibus urbem,</l>
				<l>nec tum Nisa michi nec respondebat Alexis, </l>
				<l>suetus uterque comes. - Calamos moderabar ydraules</l>
				<l n="10">falce recurvella, cuncte solamima, quando</l>
				<l>litoris Adriaci resonantem Tityron umbra,</l>
				<l>quo dense longo pretexunt ordine pinus</l>
				<l>pascua, porrecte celo geniogue locali,</l>
				<l>alida myrtetis et humi florentibus herbis,</l>
				<l n="15">quaque nec arentes aries fluvialis arenas</l>
				<l>esse sinit, molli dum postulat equora villo,</l>
				<l>retulit ipse michi flantis leve sibilus Euri,</l>
				<l>quo vocalis odor per Menala celsa profusus</l>
				<l>balsamat auditus et lac distillat in ora,</l>
				<l n="20">quale nec a longo meminerunt tempore mulsum</l>
				<l>custodes gregium, quanquam tamen Archades omnes.</l>
				<l>Archades exultant audito carmine Nymphe</l>
				<l>pastoresque, boves et oves hirteque capelle</l>
				<l>arrectisque onagri decursant auribus ipsi:</l>
				<l n="25">ipsi etiam Fauni saliunt de colle Licei.</l>
				<l>Et mecum: «Si cantat oves et Tityrus hircos</l>
				<pb n="676"/>
				<l>aut armenta trahit, quianam civile canebas </l>
				<l>urbe sedens carmen? Quando hoc Benacia quondam</l>
				<l>pastorale sonans detrivit fistula labrum,</l>
				<l n="30">audiat in silvis et te cantare bubulcum».</l>
				<l>Nec mora: depostis calamis maioribus inter,</l>
				<l>arripio tenues et labris flantibus hysco.</l>
				<l>«Sic, divine senex, a sic eris alter ab illo!</l>
				<l>Alter es, aut idem, Samio si credere vati</l>
				<l n="35">sic liceat Mopso, sicut liceat Melibeo.</l>
				<l>Eheu, pulvereo quod stes in tegmine scabro</l>
				<l>et merito indignans singultes pascua Sarni</l>
				<l>rapta tuis gregibus, ingrate dedecus urbi,</l>
				<l>humectare genas lacrimarum flumine Mopso</l>
				<l n="40">parce tuo, nec te crucia crudelis et illum,</l>
				<l>cuius amor tantum, tantum complectitur, inquam,</l>
				<l>iam te, blande senex, quanto circumligat ulmum </l>
				<l>proceram vitis per centum vincula nexu.</l>
				<l>O si quando sacros iterum flavescere canos</l>
				<l n="45">fonte tuo videas et ab ipsa Phillide pexos,</l>
				<l>quam visando tuas tegetes miraberis uvas!</l>
				<l>Ast intermedium pariat ne tedia tempus</l>
				<l>letitie, spectare potes quibus otior antris</l>
				<l>et mecum pausare. Simul cantabimus ambo:</l>
				<l n="50">ipse levi calamo, sed tu gravitate magistrum</l>
				<l>firmius insinuans, ne quem sua deserat etas.</l>
				<l>Ut venias, locus ipse vocat: fons humidus intus</l>
				<l>antra rigat, que saxa tegunt, virgulta flabellant;</l>
				<pb n="678"/>
				<l> circiter origanum redolet; quoque causa soporis</l>
				<l n="55">herba papaveris est, oblivia, qualiter aiunt,</l>
				<l>grata creans; serpylla tibi substernet Alexis,</l>
				<l>quem Corydon vocet ipse rogem; tibi Nisa lavabit</l>
				<l>ipsa pedes accinta libens cenamque parabit;</l>
				<l>Testilis hec inter piperino pulveve fungos</l>
				<l n="60">condiet, et permixta doment multa allia, si quos</l>
				<l>forsitan inprudens Melibeus legerit hortis;</l>
				<l>ut comedas apium memorabunt mella susurri;</l>
				<l>poma leges Niseque genas equantia mandes;</l>
				<l>pluraque servabis nimio defensa decore.</l>
				<l n="65">Iamque superserpunt hedere radicibus antrum,</l>
				<l>serta param tibi. Nulla est cessura voluptas.</l>
				<l>Huc ades: huc venient, qui te pervisere gliscent,</l>
				<l>Parrhasii iuvenesque senes, et carmina leti</l>
				<l>qui nova mirari cupiantque antiqua doceri.</l>
				<l n="70">Hi tibi silvestres capreas, hi tergora lincum</l>
				<l>orbiculata ferent, tuus ut Melibeus amabat.</l>
				<l>Huc ades, et nostros timeas ne, Tityre, saltus;</l>
				<l>namque fidem celse concusso vertice pinus</l>
				<l>glandifereque etiam quercusque arbusta dedere.</l>
				<l n="75">Non hic insidie, non hic iniuria, quantas</l>
				<l>esse putas. Non ipse michi te fidis amanti?</l>
				<l>Sunt forsan mea regna tibi despecta? Sed ipsi</l>
				<l>di non erubuere cavis habitare sub antris:</l>
				<l>testis Achilleus Chyron et pastor Apollo. </l>
				<l n="80">Mopse, quid es demens? Quia non permittet Iollas</l>
				<l>comis et urbanus, dum sunt tua rustica dona,</l>
				<l>hisque tabernaclis non est modo tutius antrum,</l>
				<pb n="680"/>
				<l>quis potius ludat. Sed te quis mentis anhelum</l>
				<l>ardor agit, vel que pedibus nova nata cupido?</l>
				<l n="85">Miratur puerum virgo, puer ipse volucrem,</l>
				<l>et volucris silvas et silve flamina verna; </l>
				<l>Tityre, te Mopsus: miratio gignit amorem.</l>
				<l>Me contempne: sitim Frigio Musone levabo,</l>
				<l>scilicet - hoc nescis? - fluvio, potabor avito.</l>
				<l n="90">Quid tamen interea mugit mea bucula circum?</l>
				<l>Quadrifluumne gravat coxis humentibus uber?</l>
				<l>Sic reor: en propero situlas inplere capaces</l>
				<l>lacte novo; quo dura queant mollescere crusta.</l>
				<l>Ad mulctrale veni, si tot mandabimus illi</l>
				<l n="95">vascula, quot nobis promisit Tityrus ipse.</l>
				<l>Sed lac pastori fors est mandare superbum».</l>
				<l>Dum loquor, en comites, et sol de monte rotabat</l>
			</lg>
		</div>
                <pb n="682"/>
		<div>
			<head><lb/>[DANTES ALAGHERII IOHANNI DE VIRGILIO - EGLOGA II]</head>
			<lb/>
			<lg>
				<l>Velleribus Colchis prepes detectus Eous, </l>
				<l>alipedesque alii pulcrum Titana ferebant.</l>
				<l>Orbita, qua primum flecti de culmine cepit, </l>
				<l>currigerum canthum libratim quemque tenebat; </l>
				<l n="5">resque refulgentes, solite superarier umbris,</l>
				<l>vincebant umbras et fervere rura sinebant.</l>
				<l>Tityrus hoc propter confugit et Alphesibeus </l>
				<l>ad silvam, pecudumque suique misertus uterque,</l>
				<l>fraxineam silvam tiliis platanisque frequentem. </l>
				<l n="10">Et dum silvestri pecudes mixteque capelle</l>
				<l>insidunt herbe, dum naribus aera captant,</l>
				<l>Tityrus - hic annosus enim - defensus acerna</l>
				<l>fronde soporifero gravis incumbebat odori; </l>
				<l>nodosoque piri vulso de stirpe bacillo</l>
				<l n="15">stabat subnixus, ut diceret, Alphesibeus.</l>
				<l>« Quod mentes hominum» fabatur « ad astra ferantur</l>
				<l>unde fuere, nove cum corpora nostra subirent;</l>
				<l>quod libeat niveis avibus resonare Caistrum</l>
				<l>temperie celi letis et valle palustri;</l>
				<pb n="684"/>
				<l n="20">quod pisces coeant pelagi pelagusque relinquant</l>
				<l>flumina qua primum Nerei confinia tangunt;</l>
				<l>Caucason Hyrcane maculent quod sanguine tigres,</l>
				<l>et Libies coluber quod squama verrat arenas,</l>
				<l>non miror - nam cuique placent conformia vite -,</l>
				<l n="25">Tityre; sed Mopso miror, mirantur et omnes</l>
				<l>pastores alii mecum Sicula arva tenentes,</l>
				<l>arida Ciclopum placeant quod saxa sub Ethna».</l>
				<l>Dixerat, et calidus et gutture tardus anhelo</l>
				<l>iam Melibeus adest et vix « En, Tityre» dixit.</l>
				<l n="30">Inrisere senes iuvenilia guttura, quantum</l>
				<l>Sergestum e scopulo vulsum risere Sicani.</l>
				<l>Tum senior viridi canum de cespite crinem</l>
				<l>sustulit et patulis efflanti naribus infit:</l>
				<l>«O nimium iuvenis, que te nova causa coegit</l>
				<l n="35">pectoreos cursu rapido sic angere folles?».</l>			
				<l>Ille nichil contra, sed, quam tunc ipse tenebat,</l>
				<l>cannea cum tremulis coniuncta est fistula labris,</l>
				<l>sibilus hinc simplex avidas non venit ad aures,</l>
				<l>verum, ut arundinea puer is pro voce laborat</l>
				<l n="40">- mira loquar, sed vera tamen -, spiravit arundo:</l>
				<l><hi rend="italic"> Forte sub inriguos colles, ubi Sarpina Rheno;</hi></l>
				<l>et, tria si flasset ultra spiramina flata,</l>
				<l>centum carminibus tacitos mulcebat agrestes.</l>
				<l>Tityrus et secum conceperat Alphesibeus,</l>
				<l n="45">Tityron et voces compellant Alphesibei:</l>
				<l>« Sic, venerande senex, tu roscida rura Pelori</l>
				<l>deserere auderes, antrum Ciclopis iturus?».</l>
				<pb n="686"/>
				<l> Ille: «Quid hoc dubitas? Quid me, carissime, tentas?»</l>
				<l>«Quid dubito? Quid tento?» refert tunc Alphesibeus:</l>
				<l n="50">«Tibia non sentis quod fit virtute canora </l>
				<l>numinis et similis natis de murmure cannis,</l>
				<l>murmure pandenti turpissima tempora regis</l>
				<l>qui iussu Bromii Pactolida tinxit arenam?</l>
				<l>Quod vocet ad litus Ethneo pumice tectum,</l>
				<l n="55">fortunate senex, falso ne crede favori,</l>
				<l>et Driadum miserere loci pecorumque tuorum.</l>
				<l>Te iuga, te saltus nostri, te flumina flebunt</l>
				<l>absentem et Nymphe mecum peiora timentes,</l>
				<l>et cadet invidia quam nunc habet ipse Pachynus;</l>
				<l n="60">nos quoque pastores te cognovisse pigebit.</l>
				<l>Fortunate senex, fontes et pabula nota</l>
				<l>desertare tuo vivaci nomine nolis».</l>
				<l>«O plus quam media merito pars pectoris huius, »</l>
				<l>(atque suum tetigit) longevus Tityrus inquit, </l>
				<l n="65">«Mopsus amore pari mecum connexus ob illas</l>
				<l>que male gliscentem timide fugere Pyreneum,</l>
				<l>litora dextra Pado ratus a Rubicone sinistra</l>
				<l>me colere, Emilida qua terminat Adria terram,</l>
				<l>litoris Ethnei commendat pascua nobis,</l>
				<l n="70">nescius in tenera quod nos duo degimus herba</l>
				<l>Trinacride montis, quo non fecundius alter</l>
				<l>montibus in Siculis pecudes armentaque pavit.</l>
				<l>Sed quanquam viridi sint postponenda Pelori</l>
				<l>Ethnica saxa solo, Mopsum visurus adirem,</l>
				<l n="75">hic grege dimisso, ni te, Polipheme, timerem».</l>
				<pb n="688"/>
				<l>«Quis Poliphemon» ait « non horreat» Alphesibeus</l>
				<l>«assuetum rictus humano sanguine tingui, </l>
				<l>tempore iam ex illo quando Galathea relicti </l>
				<l>Acidis heu miseri discerpere viscera vidit?</l>
				<l n="80">Vix illa evasit: an vis valuisset amoris, </l>
				<l>effera dum rabies tanta perferbuit ira? </l>
				<l>Quid, quod Achemenides, sociorum cede cruentum</l>
				<l>tantum prospiciens, animam vix claudere quivit?</l>
				<l>A, mea vita, precor, nunquam tam dira voluptas</l>
				<l n="85">te premat, ut Rhenus et Nayas illa recludat</l>
				<l>hoc illustre caput, cui iam frondator in alta</l>
				<l>virgine perpetuas festinat cernere frondes». </l>
				<l>Tityrus arridens et tota mente secundus</l>
				<l>Verba gregis magni tacitus concepit alumni.</l>
				<l n="90">Sed quia tam proni scindebant ethra iugales,</l>
				<l>ut rem quamque sua iam multum vinceret umbra,</l>
				<l>virgiferi, silvis gelida cum valle relictis, </l>
				<l>post pecudes rediere suas, hirteque capelle,</l>
				<l>inde velut reduces ad mollia prata, preibant.</l>
				<l n="95">Callidus interea iuxta latitavit Iollas,</l>
				<l>omnia qui didicit, qui retulit omnia nobis:</l>
				<l>ille quidem nobis, et nos tibi, Mopse, poymus.</l>
			</lg>
		</div>
	</body>
</text>
</TEI>
