<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>V tabule salutationum</title>
				<author>Boncompagnus de Signa</author>
				<respStmt>
					<resp key="print_editor">Edizione critica a stampa a cura di</resp>
					<name>G. Voltolina</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="6711" unit="words">Parole: 6711</measure>
				<measure quantity="42514" unit="characters_without_spaces">Caratteri (spazi esclusi): 42514</measure>
				<measure quantity="48984" unit="characters_witht_spaces">Caratteri (spazi inclusi): 48984</measure>
			</extent>
			<publicationStmt>
				<publisher>ALIM</publisher>
				<date when="2007-06-26">26/06/2007</date>
			</publicationStmt>
			<notesStmt>
				<note>Genere: Trattatistica</note>
				<note>Tipo: Fonti Letterarie</note>
				<note>Note: Parole: 7.336
					Caratteri spazi esclusi: 42.842
				CD</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
                                                <author>Boncompagno da Signa</author>
						<title level="m">Un trattato medievale di "ars dictandi" Le "V tabule salutationum" di Boncompagno da Signa</title>
						<editor>G. Voltolina</editor>
						<imprint>
							<publisher>Casamari</publisher>
							<pubPlace>Casamari</pubPlace>
							<date>1990</date>
							<biblScope unit="page">5-40</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Trattatistica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok. È diviso in cinque "Tabulae", ma queste non sembrano di essere divise in &lt;p&gt;. Ogni tabula è quindi un &lt;p&gt; molto lungo. Si potrebbe dividere secondo i due punti (Imperatrix salutatur sic: &lt;lb/&gt; "blabla") che spesso si trovano alla fine di una riga, ma al contrario, spesso sono in mezzo, e anche se sono alla fine, non c'è nessun caso in cui sarebbe chiaro e innegabile che sia la fine di un paragrafo (cioè la riga sarebbe più corta rispetto alle altre). Bisogna vedere l'edizione stampata.</item></list></change>
		</revisionDesc>
	</teiHeader>

<text>
	<body>
		<pb n="5"/>
		<div>
			<lb/><p>Patrum primus vicarius Christi et magister catholice fidei
				<lb/>summus pontifex generaliter salutat omnes christianos hoc
				<lb/>modo: "C(elestinus) episcopus servus servorum dei - posito
				<lb/>nomine recipientis - salutem et apostolicam benedictionem". Diversificat
				<lb/>enim nomina dignitatum in salutationibus et parum
				<lb/>merita personarum. Imperatorem salutat hoc modo:
				<lb/>" C(elestinus) episcopus sicut supra dilecto in Christo filio
				<lb/>H(enrico) romanorum imperatori et semper augusto salutem
				<lb/>et apostolicam benedictionem". Eodem modo salutat imperatricem
				<lb/>mutato masculino in femininum. Regem Francie
				<lb/>hoc modo: "C(elestinus " episcopus sicut supra dilecto in
				<lb/>Christo filio P(hilippo) illustri francorum regi viro catholico
				<lb/>et christianitatis imitatori salutem et apostolicam benedictionem".
				<lb/>Eodem modo salutat ierosolimitanum regem et appellat
				<lb/>eum " christiani nominis defensorem". Imperatorem
				<lb/>constantinopolitanum hoc modo: "C(elestinus) episcopus
				<lb/>sicut supra dilecto in Christo filio Ysaac Angelo constantinopolitano
				<pb n="6"/>
				<lb/>imperatori salutem et apostolicam benedictionem".
				<lb/>Regem Anglie hoc modo: "C(elestinus) episcopus sicut supra
				<lb/>dilecto in Christo filio R(ichardo) illustri anglorum
				<lb/>regi salutem et apostolicam benedictionem". Regem Scicilie
				<lb/>in salutatione appellat " karissimum et specialem ecclesie romane
				<lb/>filium christianissimum et catholicum". Sed remota causa
				<lb/>remotus est effectus. Omnes alios reges salutat sicut regem
				<lb/>Anglie, mutatis nominibus regum et propriis secundum quod
				<lb/>mutari debent. Reginas eodem modo mutato masculino in
				<lb/>femininum. Patriarchas, archiepiscopos, salutat hoc modo:
				<lb/>" C(elestinus) episcopus venerabili fratri G(aldino) mediolanensi
				<lb/>archiepiscopo salutem et apostolicam benedictionem".
				<lb/>Sic salutat omnes istos, mutatis nominibus dignitatum
				<lb/>et propriis secundum quod mutari debent. Si aliquis eorum
				<lb/>fungitur aliqua legatione dicit " apostolice sedis legato", vel
				<lb/>si fuerit eorum aliquis alicuius provincie primas, sicut gradensis
				<lb/>patriarcha, dicit " totius Dalmatie atque Croatie primati".
				<lb/>Et nota quod solummodo patriarchas, archiepiscopos
				<lb/>et episcopos appellat " venerabiles fratres", et omnes alios
				<lb/>homines cuiuscumque sint ordinis vel conditionis dummodo
				<lb/>sint de christianorum numero. Si non fuerint interdicti
				<lb/>aut excomunicati appellat " filios dilectos" vel "karissimos "
				<pb n="7"/>
				<lb/>secundum quod est curie consuetudo. Et nota quod nullum
				<lb/>episcopum qui sit de septem episcopis cardinalibus appellat
				<lb/>" cardinalem " in salutationibus, sed salutat eos sicut alios
				<lb/>episcopos. Sed ecclesie maguntinus archiepiscopus est unus
				<lb/>de septem episcopis cardinalibus, et hoc modo salutabitur
				<lb/>a papa: "C(elestinus) episcopus sicut supra venerabili fratri
				<lb/>A(rnoldo) maguntino archiepiscopo et sabinensi episcopo salutem
				<lb/>et apostolicam benedictionem". Veronensem episcopum,
				<lb/>qui est cardinalis et non habet assignatum titulum,
				<lb/>salutat hoc modo: "C(elestinus) episcopus sicut supra venerabili
				<lb/>fratri A(delardo) veronensi episcopo et sancte romane
				<lb/>ecclesie cardinali salutem et apostolicam benedictionem".
				<lb/>Johannem Lombardum, qui est viterbiensis episcopus et tituli
				<lb/>sancti Clementis presbyter cardinalis, salutat hoc modo: "C(elestinus)
				<lb/>episcopus sicut supra venerabili fratri J(ohanni)
				<lb/>viterbiensi episcopo et tituli sancti Clementis presbytero cardinali
				<lb/>salutem et apostolicam benedictionem". Presbyteros
				<lb/>cardinales ita salutat: "C(elestinus) episcopus sicut supra
				<lb/>dilecto filio M. tituli sanctorum Johannis et Pauli presbytero
				<lb/>cardinali salutem et apostolicam benedictionem". Et si fuerit
				<lb/>in legatione dicit " apostolice sedis legato". Quando scribit
				<lb/>duobus episcopis simul premittit nomen dignioris et salutat
				<lb/>eos sic: "C(elestinus) episcopus sicut supra venerabilibus
				<lb/>in Christo fratribus G(erardo) bononiensi et A(rdizio)
				<lb/>mutinensi episcopis salutem et apostolicam benedictionem".
				<pb n="8"/>
				<lb/>Si scripserit duobus ecclesiarum prelatis consimilibus
				<lb/>in dignitate salutat hoc modo: "Celestinus) episcopus
				<lb/>sicut supra dilectis filiis S. sancti Victoris et sancte Marie
				<lb/>† prioribus salutem et apostolicam benedictionem". Si
				<lb/>scripserit duobus qui non sunt consimiles in dignitate salutat
				<lb/>eos sic: "C.(elestinus) episcopus dilectis filiis abbati sancti
				<lb/>Proculi et priori sancti Victoris sicut supra. Et hunc modum
				<lb/>tenent patriarche, archiepiscopi, episcopi et legati omnes suis
				<lb/>inferioribus mutatis his que mutari debent. Et nota quod
				<lb/>Rome illa ecclesia dicitur " titulus " in qua est presbyter
				<lb/>cardinalis et in illis ecclesiis non possunt esse diacones cardinales
				<lb/>nisi ad sacerdotium promoveantur. Cardinales ecclesie
				<lb/>sanctorum apostolorum sic salutat: "C(elestinus) episcopus
				<lb/>sicut supra dilecto filio basilice XII apostolorum presbytero
				<lb/>cardinali salutem et apostolicam benedictionem". Diacones
				<lb/>cardinales salutat hoc modo: "C(elestinus) episcopus sicut
				<lb/>supra dilecto filio P. sancte Marie inviolate diaconi cardinali "
				<lb/>et si fuerit in legatione " apostolice sedis legato salutem
				<lb/>et apostolicam benedictionem". Abbates, decanos, diacones,
				<lb/>prepositos, archidiacones et omnes ecclesiarum prelatos
				<lb/>salutat hoc modo: "C(elestinus episcopus sicut supra
				<lb/>dilecto filio P. abbati nonantulensi salutem et apostolicam
				<lb/>benedictionem". Omnes autem subditos salutat hoc modo:
				<pb n="9"/>
				<lb/>" C(elestinus) dilecto filio magistro G. salutem et apostolicam
				<lb/>benedictionem". Et sic salutat omnes ecclesiasticos viros
				<lb/>mutatis nominibus dignitatum et propriis. Abbatissas et monachas
				<lb/>sic salutat: "C(elestinus) episcopus sicut supra dilecte
				<lb/>in Christo filie M. abbatisse sancti Barbatiani salutem et apostolicam
				<lb/>benedictionem". Et nota quod imperatoribus, regibus,
				<lb/>imperatricibus, et reginis atque monasterialibus dicitur
				<lb/>" dilecto in Christo filio" vel "dilecte in Christo filie " et
				<lb/>non aliis. Principes, duces, comites, proceres et alios nobiles
				<lb/>viros salutat hoc modo: "C(elestinus) episcopus sicut supra
				<lb/>dilecto filio H(enrico) illustri duci Saxonie salutem et apostolicam
				<lb/>benedictionem". Aliquem nobilem virum salutat hoc
				<lb/>modo: "C(elestinus) episcopus sicut supra dilecto filio A. de
				<lb/>Mucillo nobili viro salutem et apostolicam benedictionem".
				<lb/>Et raro aliquem de his appellat " nobilem virum " in salutationibus
				<lb/>nisi hoc de speciali gratia procedat. Aliquam magnam
				<lb/>comitissam salutat hoc modo: "Dilecte filie comitisse
				<lb/>M. salutem et apostolicam benedictionem". Consules civitatum
				<lb/>et omnes homines usque ad servos glebe salutat hoc
				<lb/>modo: "C(elestinus) episcopus sicut supra dilectis filiis consulibus
				<lb/>florentinis salutem et apostolicam benedictionem".
				<lb/>Et sic potest dici " Petro Johanni Francisco Martinello salutem
				<lb/>et apostolicam benedictionem". Cum autem contingerit
				<lb/>ipsum scribere interdictis aut excomunicatis vel his qui ceciderunt
				<lb/>in canonem late sententie, non salutabit eos, sed negabit
				<lb/>eis salutationem hoc modo: "C(elestinus) episcopus
				<lb/>sicut supra tarvisiensium consulibus et universo eiusdem civitatis
				<lb/>populo quod vobis salutationis alloquium non impendimus,
				<lb/>non de mea duritia sed de vestro promto procedit
				<pb n="10"/>
				<lb/>excessu. Ponatur quod velit scribere Massamuto vel filio Saladini,
				<lb/>non salutat eos sed credo quod ita posset scribere illis:
				<lb/>" C(elestinus) episcopus sicut supra et apostolicam benedictionem",
				<lb/>quondam Saladini filiis sarracenorum inclitis regibus
				<lb/>salutationis vobis alloquium non impendimus. Nota quod
				<lb/>salutem et salutationem vobis cordis affectionibus non optemus
				<lb/>sed quia Christum filium Virginis qui pro humani generis
				<lb/>salute formam servi suscepit et christiani nominis imitatores
				<lb/>iugiter blasfemare ac multis iniuriis fatigare non formidatis.
				<lb/>Et nota quod papa semper premittit nomen suum cuicumque
				<lb/>scribat et quicumque sibi scribunt semper nomen pape premittunt
				<lb/>licet Gregorius et quidam alii olim aliter fecerant.
				<lb/>Reperitur enim in decretis quod quidam summi pontifices
				<lb/>premiserunt nomina imperatorum in salutatione. Est preterea
				<lb/>notandum quod numquam aliquis debet in salutationibus ponere
				<lb/>nisi nomen mittentis et recipientis cum paucissimis adiectivis
				<lb/>ad laudem recipientis spectantibus quia vitiosum est
				<lb/>facere verborum prolixitatem in salutationibus cum in narratione
				<lb/>plene possit dictator suam exprimere voluntatem et
				<lb/>affectum. Nam salutatio secundum grecorum tradictionem
				<lb/>non est nisi quidam titulus qui ob hoc in principio epistule
				<lb/>ponitur ut nomen mittentis et recipientis specificetur. Ego autem
				<lb/>istud approbo et insuper dico quod est quedam benevolentie
				<lb/>captatio que verborum paucitate debet concludi.
				<lb/>Multam enim captamus benevolentiam quando aliquem bene
				<lb/>salutamus et si hoc fuerit, fiat in via vel in aliqua
				<pb n="11"/>
				<lb/>publica strata. Unde si aliquis in salutatione dicat scolasticis
				<lb/>disciplinis deditus, eadem ratione posset dicere existens Bononie,
				<lb/>volens ire Parisius, habens paucos denarios et sic posset
				<lb/>facere unam compositionem mendosam. Dico ergo firmiter
				<lb/>quod non sunt in salutationibus aliqua verba ponenda nisi
				<lb/>solummodo que ad optationem salutis pertinere videantur.
				<lb/>Vel aliquid in loco salutationis est ponendum salutationis
				<lb/>contrarium vel prorsus silenda est salutatio si scribat illis quibus
				<lb/>merito debeat denegari. Et notandum est quod non debet in
				<lb/>salutationibus aliquid de facto narrari quoniam salutatio nihil
				<lb/>aliud est quam optatio salutis. Quod autem Paulus apostolus
				<lb/>narrando salutabat non est trahendum ad consequentiam
				<lb/>quia ebreorum consuetudinem imitabat et frequentius in
				<lb/>secunda persona salutabat quod nos hodie non facimus quia
				<lb/>ecclesia romana ipsum in his nullatenus imitatur. Preterea
				<lb/>salutatio et narratio sunt opposita et non habent aliquid commune
				<lb/>in officio nisi quod sunt unius corporis membra id est
				<lb/>epistole. Nam oculus, lingua, manus, pes in corpore uno
				<lb/>consistunt et sunt unius corporis membra, non tamen idem officium
				<lb/>habent. Actio enim in naturis membrorum certum et
				<lb/>prefixum habet terminum ut officium sibi destinatum perficiat
				<lb/>et alienum perficere non possit. Sic ergo quelibet pars epistole
				<lb/>le locum teneat condecentem et per alterius agrum non presumat
			<lb/>temere pertransire.</p>
			<lb/><p>Explicit I Tabula</p>
		</div>
		<pb n="13"/>
		<div>
			<head><lb/>INCIPIT II TABULA</head>
			<lb/><p>Pertractata prima tabula in qua continentur solummodo
				<lb/>salutationes quas papa mittit, agendum est de secunda in qua
				<lb/>continentur solummodo salutationes que domino pape transmittuntur.
				<lb/>Ceterum, nolens per brevitatem dare confusionem,
				<lb/>positum per ordinem de quolibet exemplum. Imperator salutat
				<lb/>papam hoc modo: "Venerabili patri et domino C(elestino)
				<lb/>dei gratia sacrosancte ac universalis ecclesie summo
				<lb/>pontifici H(enricus) eadem gratia romanorum imperator et
				<lb/>Scicilie rex debitam cum subiectione reverentiam". Et nota
				<lb/>quod omnes reges et principes et omnes christiani a maiori
				<lb/>usque ad minorem possent ita salutare papam si mutarent
				<lb/>ea que mutanda sunt convenienter. Sed ecce imperator indignatur
				<lb/>domino pape non salutabit eum sed premittet nomen
				<lb/>suum in epistola dicens: "H(enricus) dei gratia romanorum
				<lb/>imperator et semper augustus pape C(elestino) " et postea
				<lb/>procedit in narratione secundum arbitrium suum. Imperatrix
				<lb/>eodem modo salutat eum mutato masculino in femininum.
				<lb/>Constantinopolitanus imperator hoc modo: "Sanctissimo
				<lb/>patri sicut supra Ysaac Angelus † imperator et semper
				<lb/>augustus promtam reverentiam cum subiectione". Regine
				<lb/>eodem modo salutant eum mutatis his que mutari debent convenienter.
				<pb n="14"/>
				<lb/>Antiochinus patriarcha hoc modo: "Piissimo
				<lb/>patri et domino sicut supra J. Antiochinus patriarcha licet immeritus
				<lb/>tam promtam quam devotam in omnibus reverentiam".
				<lb/>Sic salutant eum archiepiscopi, episcopi mutatis nominibus
				<lb/>dignitatum et propriis. Episcopi quandoque ad maiorem
				<lb/>humilitatem demonstrandam dicunt " ecclesie bononiensis
				<lb/>humilis minister " et eodem modo salutant eum episcopi
				<lb/>cardinales. Abbas claravallensis salutat eum sic: "Sanctissimo
				<lb/>patri sicut supra B. claravallensis abbas dictus licet
				<lb/>indignus cum universis eiusdem ecclesie fratribus cum osculo
				<lb/>pedum inclinatissimum famulatum D. Sunt preterea quidam
				<lb/>abbates qui dicunt: "Frater M. peccator monachus et talis
				<lb/>cenobii minister licet indignus" vel "talis conventus fratrum
				<lb/>servus". Quidam sunt etiam abbates iuxta partes Grecie qui
				<lb/>appellant se " archimandritas " a grecis sumentes exemplum.
				<lb/>Florentinus episcopus hoc modo: "Sanctissimo patri sicut
				<lb/>supra P(etrus) (sic) florentinus episcopus licet indignus promptissimam
				<lb/>in omnibus cum subiectione reverentiam". Et sic possunt
				<lb/>eum salutare omnes episcopi, abbates, archidiaconi, primicerii,
				<lb/>prepositi, abbatisse et omnes ecclesiarum prelati et
				<lb/>subditi mutatis his que mutari debent convenienter. Preterea
				<lb/>reges, principes, patriarche, archiepiscopi, episcopi et multi
				<lb/>ecclesiarum prelati secundum diversitates provinciarum diversas
				<lb/>habent consuetudines salutandi. Providus dictator cum ad
				<lb/>aliquam provinciam pervenerit, studeat sedulus addiscere
				<lb/>et se consuetudini et provinciarum moribus informare et si
				<lb/>reprobabiles fuerint mores apud illas provincias. Duces, principes,
				<lb/>marchiones, comites ed alii nobiles viri hoc modo:
				<lb/>" Sanctissimo patri sicut supra (Henricus) dux Saxonie promptum
				<pb n="15"/>
				<lb/>et devotum in omnibus famulatum". Consules civitatum
				<lb/>hoc modo: "Piissimo patri sicut supra veronensium consules
				<lb/>consiliarii et universus eiusdem civitatis populus cum
				<lb/>sincera reverentia promptum in omnibus famulatum". Proceres
				<lb/>et magni viri salutant eum hoc modo: "Sanctissimo patri
				<lb/>sicut supra A. de Mucillo promptum famulatum cum sincera
				<lb/>devotione". Si fuerit vassallus ecclesie et tenuerit ab eo terram
				<lb/>dicet " promptum servitium cum sincera fidelitate". Comitisse
				<lb/>ac magne domine hoc modo: "Clementissimo patri
				<lb/>et domino sicut supra comitissa Matilda cum osculo pedum
				<lb/>inclinatissimum famulatum". Si habuerit virum nominabit
				<lb/>virum suum ita si noluerit: "Comitissa G. comitis Guidonis
				<lb/>Guerre uxor". Si fuerit filia alicuius magni viri et non habuerit
				<lb/>virum, nominabit patrem suum hoc modo: "M. filia B.
				<lb/>de Corivago", vel habuerit virum et mortuus est " Uxor
				<lb/>quondam talis et talis". Populares et servi glebe hoc modo:
				<lb/>" Sanctissimo patri sicut supra M. quicquid tanto patri devotissimus
				<lb/>filius". Et nota quod de hac tabula poteris modos
				<lb/>plurimos salutandi sumere pro quibuslibet qui suis maioribus
				<lb/>scribunt et precipue pro ecclesiasticis personis. Preterea dicunt
				<lb/>quidam quod ubicumque non ponitur hoc nomen " salus "
				<lb/>non est salutatio sed quedam commendatio. Sed ipsi nihil
				<lb/>dicunt et frivola est eorum oppinio quia si recte volumus inspicere
				<lb/>hec magis proprie dicitur salutatio quia salutatio est
				<lb/>salutis optatio. Quomodo ergo possem alicui melius salutem
				<lb/>optare quam devotionem meam corde sincero et totis affectionibus
				<lb/>alicui offerre. Qui autem tibi se ipsum exhibet gratis
				<lb/>verisimiliter poteris credere quod omnimodam tibi desiderat
				<lb/>salutem. Sunt autem quidam bipedes hirci dicentes quod quando
				<lb/>nomen recipientis scribitur per accusativum casum intelligitur
				<pb n="16"/>
				<lb/>ibi " cupit " et " desiderat " et consimilia. Ego autem
				<lb/>dico quod numquam nomen recipientis debet scribi per accusativum
				<lb/>casum. Quando vero papa dicit " salutem et apostolicam
				<lb/>benedictionem " intelligitur ibi " mandat", "mittit "
				<lb/>et consimilia verba quia potest papa in veritate ista mandare.
				<lb/>Cum vero imperator dicit " salutem et gratiam suam " intelliguntur
				<lb/>ibi duo verba. In hoc nomine " salutem " intelligitur
				<lb/>" desiderat", in aliis intelliguntur " mittit" vel consimile
				<lb/>quia imperator gratiam suam dare potest, salutem nemini valet
				<lb/>conferre nisi temporalem que non potest dici " salus "
				<lb/>cum sit transitoria et fugitiva. Similiter " omne bonum " quod
				<lb/>frequenter imperator in suis epistolis ponere consuevit. Et,
				<lb/>ut brevius concludam, quecumque in veritate mandari possunt:
				<lb/>in his verba missiva intelliguntur, in aliis vero solummodo
				<lb/>desiderativa. Multa enim possumus omnibus desiderare
				<lb/>sed transmittere impossibilia: impossibilitas omnino denegare
			<lb/>videtur.</p>
			<lb/><p>Explicit II Tabula</p>
		</div>
		<pb n="17"/>
		<div>
			<head><lb/>INCIPIT III TABULA</head>
			<lb/><p>Pertractata secunda tabula in qua continentur solummodo
				<lb/>salutationes que transmittuntur domino pape, agendum est
				<lb/>de tertia in qua continentur salutationes imperatorum et regum.
				<lb/>Dominus imperator sic salutat omnes reges qui non sunt
				<lb/>vassalli eius: "Philippo dei gratia illustri francorum regi
				<lb/>H(enricus) eadem gratia romanorum imperator et semper augustus
				<lb/>salutem cum sincere dilectionis perseverantia". Et ita
				<lb/>salutat constantinopolitanum et appellat eum " regem". Si
				<lb/>autem scripserit alicui regi qui sit vassallus eius, salutat eum
				<lb/>hoc modo: "H(enricus) dei gratia sicut supra suo dilecto fideli
				<lb/>G. illustri regi Datie salutem et gratiam suam". Rex
				<lb/>Francie salutat imperatorem hoc modo: "H(enrico) dei gratia
				<lb/>romanorum imperatori et semper augusto P(hilippus) eadem
				<lb/>gratia francorum rex salutem cum sincera dilectione". Et sic
				<lb/>salutant eum reges qui non sunt sub eo. (sic) Constantinopolitanus imperator
				<lb/>sicut dicitur cum arrogantia salutat nostrum imperatorem
				<lb/>premittendo nomen suum hoc modo: "Ysaac † imperator et
				<lb/>semper augustus nobilissimo viro H(enrico) romanorum advocato
				<lb/>salutem cum omnimoda prosperitate". Imperator salutat
				<lb/>imperatricem hoc modo: "H(enricus) dei gratia sicut supra
				<lb/>dilecte uxori sue C(onstantie) eadem gratia romanorum imperatrici
				<lb/>et semper auguste salutem cum sue bone voluntatis et
				<lb/>gratie plenitudine". Et quando imperatrix salutat imperatorem
				<pb n="18"/>
				<lb/>his verbis utitur vel uti debet: "Invictissimo domino
				<lb/>H(enrico) dei gratia sicut supra C(onstantia) eius uxor fidelissima
				<lb/>romanorum imperatrix et semper augusta quicquid
				<lb/>dilectionis et reverentie potest". Et sic omnes regine possunt
				<lb/>salutare maritos suos mutatis nominibus dignitatum et
				<lb/>propriis secundum quod mutari debent. Et nota quod imperatrices
				<lb/>et regine ac omnes mulieres debent plurimum honorare
				<lb/>maritos suos in salutationibus et in omnibus aliis, quia,
				<lb/>sicut ait apostolus, ' caput mulieris est vir '.
				<lb/>Imperatrix hoc modo salutat vel salutare
				<lb/>potest reginas: "Dilectissime amice sue A(gneti) forma et
				<lb/>morum elegantie decorate et dei gratia regine Francie C(onstantia)
				<lb/>eadem gratia romanorum imperatrix et semper augusta
				<lb/>salutem cum indissolubili vinculo amoris". Et sic possunt
				<lb/>se salutare ad invicem omnes regine ac magne domine
				<lb/>mutatis his que mutanda sunt convenienter. Et est sciendum
				<lb/>quod mulieres appetunt laudari quia vulpis amat fraudem,
				<lb/>lupus agnum, femina laudem. Qualiter autem imperatores,
				<lb/>reges et regine adinvicem se salutant ex supradictis facile patebit
				<lb/>si sciveris revolvere ac mutare secundum quod oportebit.
				<lb/>Imperator salutat episcopos cardinales hoc modo: "H(enricus)
				<lb/>dei gratia sicut supra A(lbino) venerabili albanensi episcopo
				<lb/>salutem et omne bonum". Presbiteros cardinales hoc
				<lb/>modo: "H(enricus) dei gratia sicut supra M. viro venerabili
				<lb/>tituli sanctorum Johannis et Pauli presbitero cardinali salutem
				<lb/>et omne bonum". Et si fuerit amicus eius appellat eum
				<lb/>" specialem amicum". Et sic salutat omnes archiepiscopos et
				<lb/>episcopos extra imperium suum commorantes. Omnes alios
				<lb/>clericos tam archiepiscopos quam episcopos, tam duces quam
				<lb/>marchiones, tam comites quam consules civitatum et omnes
				<pb n="19"/>
				<lb/>nobiles viros appellat " dilectos fideles " et salutat eos hoc
				<lb/>modo: "H(enricus) dei gratia sicut supra dilecto fideli " vel
				<lb/>" dilecto imperii fideli coloniensi archiepiscopo salutem et
				<lb/>gratiam suam". Et sic salutat omnes mutatis nominibus dignitatum
				<lb/>et propriis. Hinc collige quod omnes reges possunt
				<lb/>eundem modum tenere nisi quia debent premittere nomina
				<lb/>cardinalium quando salutant eos. Et nota quod quando imperator
				<lb/>vel reges alicui sunt indignati dicunt salutem pro
				<lb/>meritis. Imperatrix eodem modo salutat omnes mutatis his
				<lb/>que mutari debent convenienter. Sed regine debent in omnibus
				<lb/>dimissius loqui quam imperatrix et etiam omnes reges
				<lb/>debent subesse imperatori et imperio exhibere omnimodam
				<lb/>reverentiam vel fidelitatem. Et nota quod imperatrix et regine
				<lb/>ac omnes mulieres propter femineum sexum magnam debent
				<lb/>ecclesie reverentiam exhibere quia ' earum caput est
				<lb/>vir ', id est ' Christus qui est ipsius ecclesie
				<lb/>caput '. Cardinales autem hoc modo salutant
				<lb/>imperatorem: "Invictissimo domino H(enrico) dei gratia romanorum
				<lb/>imperatori et semper augusto et Sicilie regi
				<lb/>A(nonymus) eadem gratia prenestinus episcopus promptum
				<lb/>famulatum cum gloria et honore in longitudine dierum". Et
				<lb/>hac salutatione possunt uti omnes cardinales, archiepiscopi
				<lb/>et episcopi, duces et principes qui non sunt de imperio suo.
				<lb/>Omnes archiepiscopi, episcopi, duces, principes, marchiones,
				<lb/>comites, proceres, consules civitatum et omnes a maiori usque
				<lb/>ad minorem mutatis nominibus dignitatum et propriis sicut
				<pb n="20"/>
				<lb/>mutari debent possunt eos salutare hoc modo: "Invictissimo
				<lb/>domino H(enrico) dei gratia romanorum imperatori et semper
				<lb/>augusto C. coloniensis archiepiscopus licet immeritus promptissimum
				<lb/>et semper devotum in omnibus famulatum". Et
				<lb/>ita possunt salutare imperatricem mutatis his que mutari
				<lb/>debent. Hinc extrahe formam salutandi reges et reginas et
				<lb/>muta quod mutandum est. Et nota quod licet hec nomina
				<lb/>scilicet " gloriosissimus", "invictissimus " possunt largo modo
				<lb/>dici tam pro imperatoribus quam pro regibus, " serenissimus "
				<lb/>et " invictissimus " tamen ad imperatorem debent
			<lb/>proprie pertinere.</p>
			<lb/><p>Explicit III Tabula.</p>
		</div>
		<pb n="21"/>
		<div>
			<head><lb/>INCIPIT IV TABULA.</head>
			<lb/><p>In tertia tabula salutationum dictum est qualiter imperatores
				<lb/>et reges debeant salutare et salutari. Nunc autem in
				<lb/>quarta tabula est agendum qualiter omnis clerus a papa inferius
				<lb/>se debeat adinvicem salutare et quomodo debeant salutare
				<lb/>inferiores se et ab eisdem salutari. Exemplum, Jerosolimitanus
				<lb/>patriarcha hoc modo salutat cardinales: "Venerabili
				<lb/>in Christo fratri A. dei gratia portuensi episcopo G(uilielmus)
				<lb/>eadem gratia sancte ressurrectionis ecclesie patriarcha
				<lb/>veram in vero salutari salutem" vel "salutem in eo sine
				<lb/>quo non est vera salus" vel "salutem cum sincere karitatis
				<lb/>fervore" vel "ardore", vel potest dicere " salutem et perfectam
				<lb/>in domino karitatem", qua salutatione possunt uti
				<lb/>omnes ecclesiarum prelati et subditi et omnes religiose persone
				<lb/>cuiuscumque sint ordinis vel condictionis, vel "salutem
				<lb/>et prosperos in domino successus". Et nota quod his salutationibus
				<lb/>omnes ecclesiarum prelati uti possunt et multi alii
				<lb/>si mutarentur que mutanda sunt convenienter. Si fuerit eius
				<lb/>specialis amicus vocet eum " precordialem amicum " et " specialem,
				<lb/>" dilectum" vel "dilectissimum" secundum quod
				<lb/>dictatori occurrerit. Si fuerit consanguineus eius dicit " speciali
				<lb/>amico et predilecto consanguineo". Hoc modo salutat
				<pb n="22"/>
				<lb/>cardinales, archiepiscopos, episcopos, patriarchas et omnium
				<lb/>nomina premittit in salutatione. Sed potest querere si archiepiscopos
				<lb/>et episcopos qui sunt sub eo salutabit ita. Dico quod
				<lb/>non sed salutabit eos hoc modo premittendo nomen suum:
				<lb/>" G(uilielmus) sancte ressurrectionis ecclesie patriarcha venerabili
				<lb/>fratri M. cesariensi episcopo salutem et benedictionem
				<lb/>in domino" vel potest uti supradictis salutationibus
				<lb/>et semper nomen suum premittit in salutationibus. Super eo
				<lb/>quod patriarche, archiepiscopi et episcopi dicunt in suis salutationibus
				<lb/>" dei gratia " et postea " licet immeritus", merito
				<lb/>sunt reprehendendi. Quoniam ex quo dicit " dei gratia "
				<lb/>numquam debet se postea " immeritum " vocare quia gratia
				<lb/>dei, sicut ait apostolus, numquam in aliquo vacua fuit. Sed
				<lb/>si vellet se vocare " immeritum " ubi dicit " dei gratia", deberet
				<lb/>dicere " per missionem divinam", quia merita premittit
				<lb/>Deus que de sua gratia non procedunt. Et nota quod
				<lb/>sunt quidam patriarche et archiepiscopi qui semper in episcopatu
				<lb/>suo sunt apostolice sedis legati, sicut cantuarensis
				<lb/>et eboracensis, et quidam non sunt et alii qui se in suis salutationibus
				<lb/>appellant primates quarundam provinciarum, sicut
				<lb/>gradensis patriarcha et episcopus pisanus. Gradensis patriarcha
				<lb/>dicit: "I(ohannes) gradensis patriarcha licet indignus
				<lb/>et totius Dalmatie atque Croatie primas"; pisanus dicit: "G.
				<lb/>dei gratia pisanus archiepiscopus Sardinie primas et apostolice
				<lb/>sedis legatus", et sic diversi secundum diversas provincias
				<lb/>et consuetudinem locorum diversis nominibus se appellant.
				<lb/>Quas diversitates addiscere studeat providus dictator
				<lb/>cum ei fuerit opportunum. Et nota quod non solum imitande
				<pb n="23"/>
				<lb/>sunt consuetudines provinciarum et locorum sed etiam quilibet
				<lb/>dictator vel rhetoricus debet se informare moribus illorum
				<lb/>si fieri potest, qui sibi materiam exhibent dictandi nisi
				<lb/>vacuum cerebrum habuerit et mentem vesanam. Nam ego
				<lb/>cum a partibus constantinopolitanis redirem iuxta †
				<lb/>cuiusdam episcopi curiam intravi. Post triduum vero iniunxit
				<lb/>mihiut cuidam episcopo pro eo scriberem ut ipse
				<lb/>ab eo posset benevolentiam captare. Servato recepto secundum
				<lb/>formam curialem dictavi continuo sibi epistolam presentem at
				<lb/>ille subridens ait: "Hoc unum postea diligenter infra me
				<lb/>ipsum excogitavi ut quasdam similitudines epistule tue superaddas
				<lb/>quas ego ipse studiose dictavi, sicut vulpes amat
				<lb/>pullos et vermis araneus muscas, ita semper dilexistis sapientiam".
				<lb/>Quid plura? Contexui et lanam succidam ipsius
				<lb/>curialis purpure ac totam epistolam veneno illo toxicavi, dicens
				<lb/>quod erat salomonior Salomone. Sic enim oleo adulationis
				<lb/>caput eius perunxi quod bipes hircus vel cymera cornuta
				<lb/>honorabiles mihi pelles donavit. Sit ergo vobis vulpis exemplum
				<lb/>et vermis araneus consuetudo vos instruat texere telam.
				<lb/>Preterea sunt quidam patriarche qui non habent archiepiscopos
				<lb/>sub se sed solummodo episcopos sicut archiepiscopi.
				<lb/>Verumtamen, quicumque sit, si patriarcha habuerit archiepiscopos
				<lb/>vel episcopos sub se, semper appellabit omnes archiepiscopos
				<lb/>vel episcopos suffraganeos " venerabiles fratres",
				<lb/>et alios omnes de patriarchatu " dilectos filios" vel a karissimos "
				<lb/>secundum quod est curie consuetudo, et multotiens
				<lb/>hoc erit in arbitrio dictatoris. Similiter omnes archiepiscopi
				<lb/>debent appellare suos episcopos " venerabiles fratres " et mittere
				<lb/>illis " salutem et benedictionem " quia recipiunt ab eo
				<pb n="24"/>
				<lb/>consacrationis munus. Alias faciat dictator secundum consuetudinem.
				<lb/>Ravennas archiepiscopus sic salutat bononiensem episcopum:
				<lb/>" G(erardus) dei gratia ravennas archiepiscopus
				<lb/>venerabili fratri B. bononiensi episcopo salutem et benedictionem",
				<lb/>vel "salutem in vero salutari", et poteris uti omnibus
				<lb/>supradictis salutationibus si volueris. Preterea licet papa, patriarche
				<lb/>et archiepiscopi qui non solum episcopos appellant
				<lb/>" venerabiles fratres " sed etiam multos ecclesiarum prelatos
				<lb/>" fratres" vel "filios " indifferenter appellant non adhibentes
				<lb/>ibi aliquam discretionem et quandoque contingit propter
				<lb/>imperitiam dictatorum. Quare non possent omnes christianos
				<lb/>appellare " fratres " rationem non video, quoniam apostolus
				<lb/>quando epistolas mittebat ad romanos si non ad hephesios
				<lb/>vel ad corinthios, omnes qui erant in ecclesia indifferenter
				<lb/>" fratres " appellabat. Et quandoque dicebat, sed raro, in
				<lb/>variatione " filioli" vel "filii". Quicquid tamen fuerit semper
				<lb/>dico esse consuetudinem imitandam si non fuerit contra fidem
				<lb/>vel anime salutem. Sunt autem quidam archiepiscopi qui suis
				<lb/>episcopis dicunt " dei gratia " in salutatione et quidam non;
				<lb/>dictator vero semper consuetudinem imitetur. Sed de frequentiori
				<lb/>consuetudine patriarche, archiepiscopi non debent
				<lb/>suis episcopis scribere " dei gratia " quia iam videretur quod
				<lb/>facerent sibi eos equales. Preterea patriarche, archiepiscopi
				<pb n="25"/>
				<lb/>et cardinales nomina omnium episcoporum debent premittere
				<lb/>in salutationibus, dummodo non sint sub eorum iure
				<lb/>metropolito vel legationis et etiamsi jerosolimitanus patriarcha
				<lb/>scripserit episcopo comaclensi. Licet enim comaclensis
				<lb/>parvam habet civitatem, paucos redditus et vilem episcopatum.
				<lb/>Episcopus tamen est et nec subest alicui eorum nisi
				<lb/>ravennati archiepiscopo post papam. Jerosolimitanus patriarcha
				<lb/>ita debet sibi scribere: "Venerabili in Christo fratri I.
				<lb/>dei gratia episcopo comaclensi G(uilielmus) eadem gratia
				<lb/>Jerosolimitanus patriarcha salutem in vero salutari". Eodem
				<lb/>modo posset episcopus comaclensis patriarcham salutare premisso
				<lb/>nomine patriarche, nec teneretur aliter facere si ei non
				<lb/>placeret. Sed salva reverentia comaclensis debet patriarchas
				<lb/>et archiepiscopos appellare " venerabiles fratres et dominos "
				<lb/>quia sunt maiores illo et ad maiorem humilitatem demonstrandam.
				<lb/>Quod autem de comaclensi dico, de omnibus
				<lb/>aliis episcopis est intelligendum. Cum autem patriarche vel
				<lb/>archiepiscopi salutant aliquem prelatum vel clericum de patriarchatu
				<lb/>vel archiepiscopatu suo, salutant eum hoc modo:
				<lb/>" G(aldinus) dei gratia mediolanensis archiepiscopus dilecto
				<lb/>in Christo filio B. preposito cremonensi salutem et benedictionem
				<lb/>in domino". Et sic salutat omnes a maiori usque ad minorem
				<lb/>preter episcopos mutatis nominibus dignitatum et propriis.
				<lb/>Et est notandum quod si aliquis modo eligitur in patriarcham,
				<lb/>archiepiscopum, episcopum aut cardinalem vel abbatem
				<pb n="26"/>
				<lb/>et vocabatur primo " magister", extinguitur propter dignitates
				<lb/>istas nomen magistrale et postea non appellatur " magister "
				<lb/>nec debet appellari. Unde si aliquis scribat episcopo
				<lb/>ferrariensi non debet eum appellare " magistrum " nec ipse
				<lb/>vocat se " magistrum", et dominus papa tacet nomina magistralia
				<lb/>in dignitatibus et etiam in omnibus prelatis ecclesiarum
				<lb/>et prioribus similiter. Alii vero in his prelatis nomina magistralia
				<lb/>tacent et alii ponunt. In subditis autem nomen magistrale
				<lb/>a nullo tacetur. Legati autem dominum papam, quicumque
				<lb/>illi fuerint, summi cardinales aut archiepiscopi vel
				<lb/>episcopi vel diaconi auctoritate legationis, et quia funguntur
				<lb/>vice dominum papam, debent premittere nomen suum
				<lb/>omnibus patriarchis, archiepiscopis, episcopis et omnibus aliis
				<lb/>qui sunt in provinciis illis ad quas in legatione transmittuntur,
				<lb/>et omnes illi debent premittere nomen ipsius legati pro
				<lb/>dicta ratione. Porro cardinales, quando sunt in legatione, auctoritate
				<lb/>legationis debent premittere nomen suum universis ecclesiarum
				<lb/>prelatis. Sed multotiens premittunt archiepiscoporum
				<lb/>et quam prelatum nomina cum scribunt eis pro aliquo facto
				<lb/>quod non comportat ad legationem, ut puta quod suis nepotibus
				<lb/>conferant prebendas vel etiam ut diligentius respiciant sue
				<lb/>burse defectum. Hoc autem salutationis genus francigene medicinam
				<lb/>laxativam appellant quoniam eorum bursas non modica
				<lb/>perturbatione ad vomitum perducet. Et nota quod cardinalium
				<lb/>egritudines removeri non possunt nisi emplastro
				<pb n="27"/>
				<lb/>simplicis auri vel argenti. Si autem non fuerint in legatione
				<lb/>semper premittunt nomina patriarcharum, archiepiscoporum,
				<lb/>episcoporum et etiam maiorum abbatum sicut claravallensis
				<lb/>in salutatione. Nam omnes patriarche, archiepiscopi et episcopi
				<lb/>debent talium abbatum nomina premittere in salutationibus
				<lb/>si eorum abbatie fuerint exempte per apostolica
				<lb/>scripta ab illorum iurisdictione, nisi forte in provincia illa
				<lb/>sit sedis apostolice legatus. Omnes autem religiosi viri debent
				<lb/>ab omnibus multimode honorari quia sunt filii dei excelsi et
				<lb/>per dilectionem dei et per Christum qui karitas est deo sunt
				<lb/>uniti et membra Christi efficiuntur. Preterea legati, patriarche,
				<lb/>archiepiscopi et episcopi eundem modum debent tenere
				<lb/>in salutationibus in patriarchatu vel archiepiscopatu domini
				<lb/>sui. Ravennas archiepiscopus quando scribit generaliter omnibus
				<lb/>de archiepiscopatu suo pro aliquibus negotiis, salutat eos
				<lb/>hoc modo: "G(erardus) ravennas archiepiscopus licet immeritus
				<lb/>venerabilibus in Christo fratribus et dilectis filiis abbatibus
				<lb/>omnibusque ecclesiarum prelatis et universis dei fidelibus
				<lb/>per ravennatem archiepiscopatum constitutis ad quos
				<lb/>littere presentes advenerint salutem et benedictionem in eo
				<lb/>sine quo non est vera salus nec benedictio fructuosa", vel
				<lb/>" in vero salutari salutem" vel "salutem " simpliciter. Si autem
				<lb/>scripserit pro aliquo penitentiali † ad sanctum Iacobum
				<lb/>vel ultramare hoc modo facet vel facere debet salutationem:
				<lb/>" Venerabilibus in Christo fratribus patriarchis, archiepiscopis
				<lb/>et episcopis, abbatibus omnium ecclesiarum dei prelatis et
				<lb/>universis Christi fidelibus ad quos presentes littere advenerint
				<lb/>salutem et benedictionem in eo sine quo non est salus vera
				<pb n="28"/>
				<lb/>vel benedictio fruotuosa" vel "in eo in quo est salus vera et
				<lb/>benedictio fructuosa" vel "salutem in vinculo karitatis et
				<lb/>dilectionis". Hanc formam salutandi possunt tenere patriarche,
				<lb/>archiepiscopi, episcopi si providus dictator sciverit mutare
				<lb/>mutanda. Sunt autem quidam episcopi qui dicunt in
				<lb/>salutationibus penitentialium " salutem et piam erga peccantes
				<lb/>miserationem habere". Alii sunt qui dicunt presentiam
				<lb/>portitoris sarcinam orationibus et elemosinis iuvare. Eadem
				<lb/>ratione dicere possunt " licentiam portandi subtellares, presentiam
				<lb/>portitori tribuere vel in necessitatibus sibi providere ";
				<lb/>et sic salutando possunt caudatis quibusdam distinctionibus
				<lb/>totum tractatum facere caudatum in salutatione. Provideatis
				<lb/>igitur ne satis in salutationibus † caudati cum totum
				<lb/>factum possitis exprimere narrando. Nam perpetuum vituperium
				<lb/>est anglicis qui caudati vocantur. Nam cauda semper
				<lb/>est significativa mali, nec est signum aliquod in firmamento
				<lb/>quod in astronomia sic videatur nocivum. Episcopus bononiensis
				<lb/>ita salutat ravennatem archiepiscopum: "Venerabili
				<lb/>patri et domino G(erardo) dei gratia ravennati archiepiscopo
				<lb/>G(erardus) bononiensis episcopus licet immeritus debitam cum
				<lb/>subiectione reverentiam". Et potest dicere " ecclesie bononiensis
				<lb/>humilis minister " si voluerit se humiliare. Et sic salutant
				<lb/>eum omnes de archiepiscopatu suo mutatis nominibus
				<lb/>et aliis que mutari debent. Et nota quod omnibus salutationibus
				<lb/>que ponuntur in secunda tabula omnes archiepiscopi,
				<lb/>episcopi et ecclesiarum prelati et subditi et laici possunt uti
				<lb/>cum scribunt ecclesiasticis personis que sint in maiori dignitate
				<lb/>et teneantur illis reverentiam exhibere preter quam
				<lb/>" osculo pedum " quod, sicut credo, ad solum papam debet
				<pb n="29"/>
				<lb/>transmitti. Nam dico quod omnes salutationes ille omnibus
				<lb/>conveniant sed oportet dictatorem providum esse atque discretum
				<lb/>in mutando et variando et que mutari debent et variari.
				<lb/>Ego enim non possum dicere omnia quia omnium
				<lb/>consuetudines nescio et scire non possum et si possem dicere
				<lb/>non deberem quia generaret tedium. Sed dico quedam generalia
				<lb/>quibus rationabiliter possumus uti. Consuetudinem vero
				<lb/>sicut dixi, studiosius debes imitari quia, sicut diversi sunt
				<lb/>hominum vultus, ita et mores, et quod unus approbat alter
				<lb/>sepe numero vituperat. Abbas vallombrosianus sic salutat
				<lb/>abbatem claravallensem: "Venerabili patri et domino G.
				<lb/>dei gratia claravallensi abbati et toti eiusdem ecclesie capitulo
				<lb/>frater A. peccator monachus vallombrosiane congregationis
				<lb/>abbas licet indignus" vel "humilis abbas". Quidam dicunt
				<lb/>quod dicit archimandrita " veram in vero salutari salutem".
				<lb/>Abbas claravallensis eodem modo salutat vel salutare potest
				<lb/>eum et sic possunt se abbates adinvicem salutare sed consueverunt,
				<lb/>sicut audivi, abbates et viri religiosi dicere sibi adinvicem
				<lb/>" salutem et orationem in domino". Huiusmodi enim
				<lb/>religiose persone semper nituntur ad humilitatem demonstrandam
				<lb/>et omnes prelatos ecclesiarum premittunt in suis salutationibus
				<lb/>nisi subsunt eis et semper minores omnibus se volunt
				<lb/>demonstrare. Aliquis monachus ita potest salutare abbatem
				<lb/>suum: "Venerabili patri et domino B. dei gratia cenobii
				<lb/>sancti Proculi abbati dignissimo frater I. peccator monachus
				<lb/>promptam in omnibus obedientiam et devotam".
				<lb/>Et sic possunt plures sibi scribere. Abbatisse sic se salutant:
				<lb/>" Venerabili in Christo matri vel sorori A. dei gratia monasterii
				<pb n="30"/>
				<lb/>sancti Barbatiani abbatisse dignissime G. peccatrix
				<lb/>monacha et cenobii sancti Columbani humilis abbatissa salutem
				<lb/>et orationem in domino". Hoc modo salutat monacha
				<lb/>suam abbatissam: "Venerabili in Christo matri ac domine
				<lb/>C. cenobii sancti Barbatiani abbatisse dignissime soror M.
				<lb/>peccatrix monacha debitam obedientiam cum omnimoda
				<lb/>subiectione". Decani vero, archidiaconi, primicerii, archipresbiteri,
				<lb/>plebum priores et huiusmodi ecclesiarum prelati
				<lb/>et subditi, unus premittit nomen alterius in salutatione et appellat
				<lb/>eum " venerabilem in Christo fratrem" aut "precordialem
				<lb/>amicum" vel "specialem" vel "preelectum consanguineum "
				<lb/>si consanguineus est, et dicit " salutem cum sincere
				<lb/>dilectionis affectu" vel "salutem cum sincere karitatis fervore "
				<lb/>vel "ardore", vel "in vero salutari salutem", et multas
				<lb/>alias salutationes possunt ponere. Subditi autem hoc
				<lb/>modo salutabunt suos prelatos: "Venerabili patri et domino
				<lb/>G. ecclesie de Carpo archipresbitero M. eiusdem ecclesie
				<lb/>canonicus tam promptam quam devotam in omnibus reverentiam".
				<lb/>Et possunt uti salutationibus in secunda positis, si
				<lb/>convenienter sciverit mutare mutanda. Magister salutat discipulum
				<lb/>suum tamquam amicum dicens: "Dilecto et amabili
				<lb/>socio" vel "dilecto et precordiali amico salutem cum sincere
				<lb/>dilectionis affectu", vel "salutem cum indissolubili dilectionis
				<lb/>vinculo"; et potest uti omnibus optationibus salutationis
				<lb/>quas amici sibi adinvicem mittere consueverunt. Verumtamen
				<lb/>non debet eum appellare " discipulum " sed " socium",
				<lb/>ne propter hoc videatur esse superbus. Discipulo vero
				<lb/>ita valet suum salutare magistrum: "Domino et magistro
				<lb/>J." vel "magistro et domino J. H. ipsius humilis discipulus
				<lb/>et devotus quicquid devotionis et reverentie potest",
				<pb n="31"/>
				<lb/>vel "se ipsum in omni genere devotionis", vel "quicquid
				<lb/>servitii et reverentie potest". Et potest uti cunctis optationibus
				<lb/>salutationis quas minores persone mittere maioribus
				<lb/>consueverunt. Item quia potest captari benevolentia si
				<lb/>sumatur proprietas a facultatibus in quibus student ipsi doctores,
				<lb/>dicitur aliquando " gramatico Prisciani alumpno",
				<lb/>" dialetico vicario Aristotelis", "rethorico floribus eloquentie
				<lb/>purpurato" aut "viro facundo (sic)" aut "eloquentie titulus
				<lb/>radiato". Item in quadrivio erudito dici potest "philosophie
				<lb/>thesaurario", vel "philosophie radiis illustrato",
				<lb/>vel "philosopho venerando". Item in phisica studenti dici
				<lb/>potest "phisicali professionis doctori", vel "ministro " aut
				<lb/>" scientie naturalis inquisitori", aut "vicario Yppocratis
				<lb/>et Gallieni". Item theologo dici potest "theologie thesaurario",
				<lb/>vel "sacri aut divini verbi doctori", vel "theologie
				<lb/>ministro". Item in iure canonico studenti dici potest "sacrorum
				<lb/>canonum professori", vel "doctori sacrorum canonum".
				<lb/>Item in iure civili studenti dici potest "iuris perito",
			<lb/>vel "iuris professori".</p>
			<lb/><p>Explicit IV Tabula.</p>
		</div>
		<pb n="33"/>
		<div>
			<head><lb/>INCIPIT V TABULA.</head>
			<lb/><p>In quarta tabula tractatum est qualiter omnis clerus debeat
				<lb/>se adinvicem salutare. Nunc autem tractandum est de
				<lb/>salutationibus que pertinent ad viros seculares et mulieres,
				<lb/>in quibus oportet nos uti secularibus verbis. Duces equidem,
				<lb/>principes, marchiones et comites ita se salutant: "Nobilissimo
				<lb/>viro R. dei gratia duci Austrie H(enricus) eadem gratia Saxonie
				<lb/>dux salutem cum indissolubili amicitie vinculo", vel
				<lb/>" salutem et quicquid excogitari potest melius", vel "salutem
				<lb/>et quicquid potest", vel "salutem et prosperos in omnibus
				<lb/>successus", vel "salutem et prosperis successibus habundare".
				<lb/>His autem salutationibus omnes magni viri et populares
				<lb/>universi usque ad servos glebe convenienter possunt
				<lb/>uti, mutatis his que mutari debent. Ceterum sunt multi principes
				<lb/>qui salutando retinent consuetudines speciales quarum
				<lb/>diversitates nemo ad plenum scire valeret. Dux venerabilis
				<lb/>ita ordinat salutationem suam: "P(etrus) Çiani dei gratia
				<lb/>venerabilis Dalmatie atque Croatie dux et dominus medietatis
				<lb/>et quarte partis et dimidie totius (sic) imperii Romanie"; item
				<lb/>R(aimundus) qui vulgo dicitur esse ' comes sancti Egidii ' in
				<lb/>salutatione sua ita dicere consuevit: "R(aimundus) dei gratia
				<lb/>dux Narbone comes tolosanus et marchio provincie". Aliquis
				<lb/>dux vel princeps sic salutat consules civitatum: "Nobilibus
				<lb/>viris Veronensium consulibus et universo eiusdem civitatis
				<lb/>populo H(enricus) dei gratia Saxonie dux salutem cum
				<lb/>omnimoda prosperitate", vel "salutem et omne bonum". Si
				<pb n="34"/>
				<lb/>esset legatus imperatoris premitteret nomen suum, iure legationis,
				<lb/>omnibus in tota provincia in qua est legatus commoratus,
				<lb/>nisi forte scripserit occulte pro aliquo suo speciali
				<lb/>facto et nisi voluerit illis facere gratiam quibus mittit; sed
				<lb/>non vocat se ' legatum ', immo debet se vocare ' presidem '.
				<lb/>Nam Pilatus olim erat prefes ierosolimitanus pro Tiberio
				<lb/>Cesare, quando Christum crucifixit. Similiter invenitur a preside
				<lb/>secundum †. Sed est differentia inter principem et presidem.
				<lb/>Princeps est ille qui habet hereditato iure unam provinciam
				<lb/>ad minus; unde improprie dicitur princeps nisi habuerit
				<lb/>unam provinciam. Prefes est ille qui non habet hereditato
				<lb/>iure, sed mandato imperatoris uni vel pluribus provinciis
				<lb/>ad tempore preest, sicut faciebat Pilatus in Iudea. Romani
				<lb/>senatores sic salutant consules viterbienses: "A. et
				<lb/>B. dei gratia alme urbis senatores dilectis amiciis consulibus
				<lb/>virterbiensibus et toti populo salutem cum sincera dilectione".
				<lb/>Si autem fuerit unus solus senator dicet sic: "B. dei
				<lb/>gratia alme urbis summus senator", sicut supra. Prefectus
				<lb/>dicit " alme urbis prefectus". Et nota quod romani senatores
				<lb/>et prefectus auctoritate senatus et perfecta ratione urbis
				<lb/>romane que ' caput mundi ' dicitur
				<lb/>et sola dicitur urbs antonomasice deberent premittere omnia
				<lb/>sua nomina omnibus laicis preter quam imperatori et imperatrici,
				<lb/>regibus et reginis, et omnibus clericis preter quam
				<lb/>summo pontifici. Patriarche, archiepiscopi, episcopi et cardinales
				<lb/>et omnes qui sunt in mundo tam clerici quam laici,
				<pb n="35"/>
				<lb/>preter papam, imperatorem et imperatricem, debent premittere
				<lb/>nomina senatorum et prefecti quando scribunt eis. Sed
				<lb/>Roma que olim erat domina omnium provinciarum nunc
				<lb/>versa est in luctum cithara ipsius, tenebrescit horrida et
				<lb/>fere omnis gloria ipsius ad nichilum est reducta. Servanda
				<lb/>est illa ergo consuetudo que a paucis retrotemporibus inolevit.
				<lb/>Duces, marchiones et magni viri hoc modo salutant milites
				<lb/>qui non sunt vassalli eorum: "H(enricus) dei gratia Saxonie
				<lb/>dux dilecto amico A. de Mucillo nobili et strenuo militi
				<lb/>salutem cum prosperitate", vel "salutem et omne bonum".
				<lb/>Si autm fuerit vassallus eius dicet sic: "H(enricus)
				<lb/>dei gratia Saxonie dux dilecto fideli suo B. de Corivago salutem
				<lb/>et gratiam suam", vel "salutem et omne bonum". Si
				<lb/>diligenter eum tantum appellat " nobilem virum", sic salutat
				<lb/>omnes fideles suos a maiori usque ad minorem, tam viros
				<lb/>quam mulieres, mutatis his que mutari debent. Consules civitatum
				<lb/>ita salutant huiusmodi magnos viros: "Inclito et
				<lb/>magnifico viro H(enrico) dei gratia Saxonie duci Bononiensium
				<lb/>consules cum universo eiusdem civitatis populo salutem
				<lb/>et promptum servitium", vel "salutem cum sincera dilectione",
				<lb/>Et sic possunt omnes qui sunt minores illis et non sunt
				<lb/>vassalli eorum illos salutare. Vassalli vero eorum non debent
				<lb/>dicere "salutem", sed salutabunt eos hoc modo: "Illustri ac
				<lb/>magnifico viro domino B(onifacio) dei gratia marchioni de
				<lb/>Monteferrato G. de Castello Novo eiusdem fidelis promptam
				<lb/>semper et sincere fidelitatis constantiam", vel "promptum
				<pb n="36"/>
				<lb/>semper et fidele servitium", vel "promptum servitium cum
				<lb/>sincera fidelitate", vel "promptitudinem servitii cum constantia
				<lb/>sincere fidelitatis". Et sic possunt omnes vassalli dominos
				<lb/>suos salutare, mutatis hist que mutari debent. Potestas ita
				<lb/>salutat aliam potestatem: "Nobili et egregio viro B. potestati
				<lb/>de tali loco L. potestas Bononiensium salutem cum
				<lb/>sincere dilectionis affectu". Quando ponit se cum consiliariis
				<lb/>suis dicit hoc modo: "Viro egregio C. potestati de tali
				<lb/>loco B. potestas de tali loco et eius consiliarii salutem cum
				<lb/>indissolubilis amoris vinculo". Quandoque ponitur potestas,
				<lb/>consiliarii et populus in salutatione, et tunc dicit hoc modo:
				<lb/>" Nobili et prudenti viro G. potestati Bononiensium consiliariis
				<lb/>et honorabili eiusdem civitatis populo J. urbe venetorum
				<lb/>potestas, consiliarii et populus universus", vel "totus
				<lb/>populus salutem cum perpetue dilectionis augmento". Consules
				<lb/>autem civitatum semper premittunt nomina consulum alterius
				<lb/>civitatis quibus scribunt hoc modo "Nobilibus viris
				<lb/>Mediolanensium consulibus, consiliariis et magnifico
				<lb/>eiusdem civitatis populo Bononiensium consules, consiliarii
				<lb/>et universus populus salutem cum sincere dilectionis constantia".
				<lb/>Et si non fuerit ita magnus populus sicut est in
				<lb/>pluribus civitatibus dicas "honorabili populo". Consules castellorum
				<lb/>aut villarum vel burgorum hoc modo se salutant:
				<lb/>" Dilectis amicis consulibus de Monte Vellio consules de
				<lb/>Nonantula salutem cum dilectione". Cum autem consules
				<lb/>civitatum salutant consules burgorum sive castellorum dicunt
				<lb/>sic: "Consules Bononiensium consulibus et toti populo de
				<lb/>Monte Vellio salutem cum prosperitate". Consules castrorum
				<lb/>hoc modo salutant consules civitatum: "Dominis metuendis
				<lb/>consulibus Bononiensium, consiliariis et universo populo
				<lb/>consules Sancti Johannis in Persiceto cum toto populo
				<lb/>promptum in omnibus servitium", vel "salutem cum promptitudine
				<pb n="37"/>
				<lb/>serviendi". Si autem non fuerint consules in civitate
				<lb/>aliqua, et sit ibi potestas ordinalis ita salutat: "G. Bononiensium
				<lb/>potestas, consiliarii cum universo populo". Ceterum
				<lb/>in quibusdam civitatibus consiliarii appellantur consules
				<lb/>et in quibusdam sunt potestates insimul et consules absque
				<lb/>consiliariis. Tu autem revolvas te ad consuetudinem. Aliquis
				<lb/>miles ita salutat suum amicum militem: "Nobili
				<lb/>et strenuo viro A. de Mucillo militari gloria prefulgendo
				<lb/>G. salutem cum indissolubilis dilectionis vinculo", vel
				<lb/>" salutem cum sincere dictionis perseverantia", vel "salutem
				<lb/>et quicquid excogitari potest melius"; et sic possunt se
				<lb/>a maiori usque ad minorem salutare, cuiuscumque sint condictionis,
				<lb/>mutatis his que mutari debent. Aliqua magna domina
				<lb/>sic salutat aliam: "Forma, sensu, genere decorate domine
				<lb/>M. uxori A. de Mucillo amice dilectissime B. uxor
				<lb/>P(etri) Traversari salutem cum sincerissimo vinculo dilectionis",
				<lb/>vel a salutem et quicquid excogitari potest melius
				<lb/>vel pretiosius". Rustici hoc modo possunt se salutare et
				<lb/>omnes populares: "Dilecto amico I. M. salutem et amorem".
				<lb/>Antiqui vero utebantur huiusmodi circumlocutionibus in salutatione,
				<lb/>sed qui philosophi erant se simpliciter salutabant
				<lb/>ut: "Lucius G. salutem", vel "P. I. suo salutem". Pater
				<lb/>autem sic salutat filium: "Dilectissimo filio M. P. salutem
				<lb/>et paternam benedictionem". Mater sic salutat filium: "B.
				<lb/>suo dilectissimo filio J. salutem et maternam benedictionem".
				<pb n="38"/>
				<lb/>Si fuerit unicus dicet sic: "B. dulcissimo filio J. anime sue
				<lb/>dimidio salutem et maternam benedictionem". Si autem pater
				<lb/>et mater cum omnibus filiis et filiabus, cum omnibus consanguineis
				<lb/>et amicis et vicinis, voluerint suum salutare, sic
				<lb/>salutabunt eum: "B. et M. parentes, J. et S. fratres, G. et
				<lb/>A. sorores, cum omnibus consanguineis, cognatis, amicis pariter
				<lb/>et vicinis, dilectissimo filio, fratri, cognato, consanguineo
				<lb/>et amico P. cum paterna benedictione salutem et sincere dilectionis
				<lb/>vinculum". Et si voluerit premittere nomen filii
				<lb/>poteris ponere quod in principio est in fine. Si autem quis
				<lb/>habuerit filium qui promotus sit ad sacros ordines, sive sit
				<lb/>prelatus sive non, debet pater nomen filii premittere, nisi forte
				<lb/>genitor fuerit primo vel post ad eosdem ordines promotus.
				<lb/>Porro spiritualis paternitas maior est carnali. Nam quicumque
				<lb/>digne recipit sacros ordines, pater quorumlibet laicorum esse
				<lb/>intelligitur, quia eligitur in sortem domini et efficitur membrum
				<lb/>Christi et ecclesie. Et licet nomen filii premittatur carnalis,
				<lb/>tamen paternitas non debet in salutatione taceri, etsi
				<lb/>filius eius apostolicus esset. Verumptamene pater non debet
				<lb/>filium appellare " patrem " nisi filius esset papa, vel cardinalis,
				<lb/>vel patriarcha, vel archiepiscopus aut episcopus, aut abbas,
				<lb/>aut prior, aut magnus prelatus. Filius ita salutabit patrem:
				<lb/>" Reverendo genitori M. pre cunctis mortalibus diligendo
				<lb/>G. suorum filiorum minimus salutem et filialem subiectionem".
				<lb/>Matrem salutat hoc modo: "Reverende matri M.
				<lb/>pre cunctis mortalibus diligende G. omnium suorum filiorum
				<lb/>minimus salutem et filialem subiectionem". Si voluerit salutare
				<lb/>patrem et matrem et fratrem, sorores, cognatos, consanguineos
				<lb/>et vicinos dicet ita: "Reverendis parentibus B.
				<pb n="39"/>
				<lb/>et M., peramandis fratribus J. et A., dilectissimis sororibus
				<lb/>J. et O., omnibusque cognatis, consanguineis, amicis et vicinis,
				<lb/>P. eorum filius, frater et amicus cum filiali subiectione
				<lb/>salutem et sincere dilectionis vinculum". Maritus ita debet
				<lb/>salutare uxorem, ponas dignitatem utriusque si habuerit dignitatem
				<lb/>aliquam vel comitatum: "G. dilectissime uxori sue
				<lb/>B. salutem cum vinculo pacis et dilectionis". Vir enim semper
				<lb/>debet premittere nomen suum, quia, sicut dicit apostolus
				<lb/>' caput mulieris est vir '
				<lb/>Uxor ita salutabit virum suum: "Pre cunctis mortalibus reverendo
				<lb/>et diligendo G. domino et marito S. eius fidelissima
				<lb/>uxor salutem cum omnimoda devotione". Et nota quod duo
				<lb/>relativa in salutationibus non debent poni ut " domino suo "
				<lb/>et postea " eius fidelis", vel suus " et postea " eorum",
				<lb/>quia huiusmodi relativorum multiplicitas turpem facit repetitionem
				<lb/>et tedium non modicum generare videtur. Patrinus
				<lb/>sive avunculus sic salutat nepotem: "Suo dilecto nepoti B.
				<lb/>A. salutem cum sincera dilectione". Nepos sic salutat patrinum
				<lb/>vel avunculum: "Reverendo patrino vel avunculo B.
				<lb/>J. suorum nepotum minimus salutem cum promptitudine serviendi",
				<lb/>vel "salutem cum sincere dilectionis perseverantia",
				<lb/>vel "quicquid fidelitatis et servitii potest". Amator
				<lb/>sic potest salutare aliquam cuius amorem affectat habere:
				<lb/>" Nobili et sapienti domine M. morum elegantia decorate
				<lb/>J. salutem et promptum in omnibus servitium", vel aliter:
				<pb n="40"/>
				<lb/>" Nobili et prudenti domine M. forma, sensu et moribus plurimum
				<lb/>relucenti J. se ipsum totum vel quicquid sibi", vel "salutem
				<lb/>et si aliquid valet salute pretiosius inveniri", vel "salutem
				<lb/>et quicquid fidelitatis et servitii potest". Amasius sic
				<lb/>salutat amasiam post factum: "Anime sue dimidio et suorum
				<lb/>oculorum lumini B. speciosissime amice sue J. animam et
				<lb/>corpus et si plura posset", vel "quicquid habet et habere
				<lb/>videtur", vel "se ipsum et sua", vel aliter: "G. amice dulcissime
				<lb/>forma, sensu et genere decorate", vel "salutem cum
				<lb/>perpetui amoris perseverantia". Amasia sic salutat amasium:
				<lb/>" Anime sue dimidio et suorum oculorum lumini G.
				<lb/>amico dulcissimo B. salutem cum indissolubilis amoris vinculo",
				<lb/>vel aliter: "Nobili et prudenti viro V. pre cunctis
				<lb/>mortalibus metuendo et diligendo B. salutem et si salutare
				<lb/>valeret aliquid pretiosius inveniri". Ad hec salutationes que
			<lb/>pertinent ad laxiviam in Rota Veneris valebis plenius reperire.</p>
			<lb/><p>Explicit V Tabula salutationum.</p>
		</div>
	</body>
</text>
</TEI>
