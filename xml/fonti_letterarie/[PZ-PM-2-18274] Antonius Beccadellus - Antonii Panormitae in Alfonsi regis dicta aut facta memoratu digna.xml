<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>
    <fileDesc>
      <titleStmt>
        <title>Antonii Panormitae in Alfonsi regis dicta aut facta memoratu digna</title>
        <author>Antonius Beccadellus</author>
        <respStmt>
          <resp>Edizione critica a stampa a cura di</resp>
          <name>D'Eulàlia Duran</name>
        </respStmt>
        <respStmt>
          <resp key="ALIM2_2">Edizione in formato TEI XML a cura di</resp>
          <name key="MP">Martina Pavoni</name>
        </respStmt>
      </titleStmt>
      <extent>
        <measure quantity="27952" unit="words">Parole:27952</measure>
        <measure quantity="178958" unit="characters_without_spaces">Caratteri (spazi esclusi):178958</measure>
      </extent>
      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2018-08-01">01/08/2018</date>
        <availability>
          <p>Copyright 2018 - progetto ALIM</p>
        </availability>
      </publicationStmt>
      <sourceDesc>
        <biblStruct>
          <monogr>
            <author>Antonius Beccadellus</author>
                <title>Antonii Panormitae in Alfonsi regis dicta aut facta memoratu digna</title>
                <editor>D'Eulàlia Duran</editor>
            <imprint>
              <pubPlace>Barcelona</pubPlace>
              <publisher>Editorial Barcino</publisher>
              <date>1990</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinità Italiana del Medioevo.</p>
      </projectDesc>
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio: <list><item>Sono state eliminate le sillabazioni: la parola spezzata da un 'a capo' � stata unita alla riga
          precedente (anche alla pagina precedente, ove necessario). Eccezione: quando una parola è sillabata alla
          fine di una riga e nella successiva riga appare solo la seconda parte della parola sillabata (quindi il
          resto della riga a stampa è vuoto), la parola è stata registrata tutta nella riga in cui essa termina. È
          stato ritenuto prioritario, infatti, mantenere il numero complessivo delle righe di ogni pagina.</item></list>
        </ab>
        <ab type="level">ALIM2_2</ab>
      </editorialDecl>
    </encodingDesc>
    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Storiografia</term>
        </keywords>
      </textClass>
      <creation>
        <date>XV secolo</date>
      </creation>
    </profileDesc>
    <revisionDesc>
      <change when="2020-02-03" who="PM">Aggiornati metadati, indicando che il testo è a livello di codifica 2, non 1 (non sono presenti corsivi da disambiguare)</change>
      <change when="2018-08" who="EF">Revisione e interventi della Commissione caricamento testi</change>
      <change when="2018-08" who="MP">Aggiornamento della codifica da livello 0 a livello 2 [livello ALIM2_2]</change>
      <change when="2018-08" who="MP">Creazione in formato TEI P5 [livello ALIM2_0]</change>
    </revisionDesc>
  </teiHeader>
  <text>
    <body>
      <pb n="74"/>
          <div>
                <head>ANTONII PANORMITAE IN ALFONSI REGIS DICTA
                      <lb/>AUT FACTA MEMORATU DIGNA</head>
          </div>
          <div type="Book" n="I">          
                <head>LIBER PRIMUS</head>                
                <p>
      <lb/>PROEMIUM             
      <lb/>Xenophon is, quem Graeci non ab re Musam Atticam vocant, 
      <lb/>dictorum aut factorum Socratis commentarios edidit, 
      <lb/>quicquid a sapientissimo viro diceretur efficereturve memoria 
      <lb/>ac celebratione dignum existimans. Cuius ego consilium 
      <lb/>usque adeo laudo proboque, ut mihi semper excellentissimorum 
      <lb/>hominum vestigia atramento et calamo observari 
      <lb/>debere visum sit, nec quicquam eorum quae dicerent aut 
      <lb/>facerent frustra labi permittere. Nostris quidem temporibus 
      <lb/>etsi non contigit virum videre, ut quondam oraculo Apollinis 
      <lb/>sapientissimum iudicatum, certe contigit Alfonsum intueri, 
      <lb/>qui sine controversia regum principumque omnium, 
      <lb/>quos nostra aetas tulerit et sapientissimus et fortissimus haberetur. 
      <lb/>Cuius dicta aut facta tanto cariora esse debebunt et 
      <lb/>meinoria digna maiore, quanto pauciores vel omnibus saeculis 
      <lb/>reges inventi sunt ingenio sapientiaque praestantes. 
      <lb/>Nam philosophi quique doctrinam aliquam profitentur, studiis 
      <lb/>tantummodo suis intenti aliena omnia contemnentes, 
      <lb/>haud mirum videri debet, si singulis aetatibus docti et sapientes 
      <lb/>evadunt. Reges vero ac terrarum principes rempublicam 
      <lb/>domi militiaeque gerentes, plerumque assentatoribus 
      <lb/>circumfessos, atque his qui voluptati potius ammoneant 
      <pb n="76"/>
      <lb/>quam doctrinae, si quando firmos et constantes invenias neque 
      <lb/>a studiis bonarum artium abhorrentes, non tu hos supra 
      <lb/>modum admiraberis et in caelum usque laudibus vehes? 
      <lb/>Recte medius fidius maiores nostri, illi quidem vetustiores, 
      <lb/>si regem aliquem inter voluptates moderatum, inter adulatores 
      <lb/>firmum, inter vana pleraque principum exercitia doctrinae 
      <lb/>studia haud omittentem animadverterent, inter 
      <lb/>Divos protinus referre consuevere, quorum nomina ad nostram 
      <lb/>usque memoriam, et dies, et menses, et sydera in deos 
      <lb/>conscripta testantur ac celebrant. Itaque nobis nec dicta nec 
      <lb/>facta litteris merito consideranda defuerunt, quin immo talia 
      <lb/>sese offerunt, ut neque de philosopho, neque de rege fere 
      <lb/>ullo unquam graviora, aut iucundiora vel legeris vel audiveris. 
      <lb/>Sed Xenophon plane ipse nobis deest, qui sua illa suavi 
      <lb/>loquentia Alfonsi regis praeclara facinora monumentis atque 
      <lb/>immortalitati mandaret. Ego namque, ut ingenue fatear 
      <lb/>imbecillitatem meam, sat scio me nequaquam tanti viri laudes 
      <lb/>pro dignitate consequi posse. Maiores aliquanto sunt 
      <lb/>quam ut mediocriter docti hominis vires patiantur. Sed 
      <lb/>quid? Ero ne ingratus in saeculum nostrum in hunc, qui saeculum 
      <lb/>gloria exornat? Sane si in altero de duobus peccandum 
      <lb/>sit, praestabit utique indocti, quam ingrati nomen induere. 
      <lb/>Alios saltem praeclaro et immortali ingenio viros ad 
      <lb/>honestissimum hoc certamen excitabo, quodque tubicinis 
      <lb/>officium est, haud equidem facere erubescam.
      <lb/>“Aere ciere viros Martemque accendere cantu.”
                </p>
      <pb n="78"/>               
                <div type="Chapter" n="1">
                      <head>1 FORTITER</head>  
                      <p>
      <lb/>Orabant equidem suppliciter Ioannae Neapolitanorum 
      <lb/>reginae oratores Alfonsum, ut destitutae miseraeque reginae 
      <lb/>auxilium ferret. His refragabantur pene omnes regis consiliarii 
      <lb/>durum et perquam anceps fore bellum dictitantes 
      <lb/>apud genus hominum armis exercitatum, industria atque 
      <lb/>opibus pollens potensque, et praesertim apud mulierem ingenio 
      <lb/>mobili et incostanti. Tum rex, accepimus, inquit Herculem 
      <lb/>etiam non rogatum laborantibus subvenire consuesse: 
      <lb/>“Nos reginae, nos feminae, nos prope afflictae, nos 
      <lb/>demum tantopere roganti, si diis placet, opem ferre dubitabimus? 
      <lb/>Grave quidem bellum suscepturos nos esse confiteor, 
      <lb/>verum eo praeclarius futurum. Quo sine labore et periculo 
      <lb/>nemo adhuc gloriam consecutus est.”
                      </p>
                </div>
                <div type="Chapter" n="2">
                      <head> 2 IUSTE</head>  
                      <p> 
      <lb/>Illud graviter et iuste dictum in equitem quendam prodigum 
      <lb/>vel in primis recenseamus. Quibusdam ab rege magnopere 
      <lb/>petentibus ne saltem in corpus lueret debita, quae ille 
      <lb/>plurima per luxum libidinemque contraxerat, respondisse 
      <lb/>aiunt equidem hanc neque sui regis gratia, neque patriae 
      <lb/>commodo, neque propinquorum aut amicorum aere alieno 
      <lb/>suscepto tam grande patrimonium profudisse, quin immo 
      <lb/>substantiam suam omnem corpori indulxisse in corpus igitur 
      <lb/>luere aequius esse.
                      </p>
                </div>
                <div type="Chapter" n="3">
                      <head>3 MODERATE</head>  
                      <p>
      <lb/>Cum Lucas medicus, vir disertissimus, orationem apud 
      <lb/>regem habuisset, eamque exquisitis et heroicis quibusdam 
      <pb n="80"/>
      <lb/>laudibus extulisset, ferunt finita oratione regem dixisse: “Si 
      <lb/>vera sunt Luca quae de me praedicas, Deo optimo maximo 
      <lb/>gratias ago; sin aliter vera, ut istaec faxit oro atque 
      <lb/>obsecro.”
                      </p>
                </div>
                <div type="Chapter" n="4">
                      <head>4 PRUDENTER</head>  
                      <p>
      <lb/>Navigabamus ex Sicilia in triremi ipsa praetoria cum 
      <lb/>rege nonnulli, quos sigillatim ille comites delegerat, quibus 
      <lb/>mos erat mane regem in puppi officii causa salutare, et 
      <lb/>offendimus aliquando eum demirantem gavias aves triremem 
      <lb/>circumvolantes, attentasque si quis bolus triremi occideret, 
      <lb/>certatim illum arripere, quaeque arripuisset celeriter 
      <lb/>illam aufugere. Haec contemplatus rex mox conversus ad 
      <lb/>nos ait: “Persimiles sunt his gaviis purpurati et curiales aliquot 
      <lb/>mei, simulac enim aliquod officium aut beneficium dimicantes 
      <lb/>invicem a me acceperunt, profugiunt.”
                      </p>
                </div>
                <div type="Chapter" n="29 (4)">
                      <head>29 (4) GRAVITER</head>  
                      <p>
      <lb/>Cum regiorum plerique gloriae studio flagrantes permoleste 
      <lb/>ferrent, quod rex Venetis ac Florentinis pacem dedisset, 
      <lb/>velut in eo bello magnificum et gloriosum aliquod facinus 
      <lb/>edituri, a quo frustra postea essent habiti pace 
      <lb/>comparata. Rex id quod erat suspicatus aliquando eos nactus 
      <lb/>dixisse perhibetur: “Bono animo estote commilitones. 
      <lb/>Nam et virtuti vestrae, mihi credite, neque locus neque honos 
      <lb/>deerit, et mihi per quam speciosum fuit petentibus pacem 
      <lb/>dare. Ita quidem arma capere consuevimus, ut sine crurore, 
      <lb/>si id modo fieri potest, victoriam adipiscamur. Et quid 
      <lb/>aliud pacem tam sumisse petentes confitentur, quam sese 
      <lb/>victos esse.”
                      </p>
                </div>
      <pb n="82"/>                
                <div type="Chapter" n="35 (5)">
                      <head>35 (5)</head>  
                      <p>
      <lb/>Affirmare solitum regem accepimus, si nullum omnino 
      <lb/>aliud regnum, nullam provinciam praeter Calabriam, aut 
      <lb/>haberet, aut habiturus esset, illam protinus sese relicturum, 
      <lb/>privatumque et ciuem venire potius velle quam illorum bipedum 
      <lb/>ineptias tollerare, quamvis dominum aut regem.
                      </p>
                </div>
                <div type="Chapter" n="35 (6)">
                      <head>35 (6) MAGNIFICE, RELIGIOSE</head>  
                      <p>                
      <lb/>Ludos autem christianos magnificentissimo apparatu, 
      <lb/>devotissima ac solenni representatione, ingenti hominum 
      <lb/>frequentia ac celebritate quotannis edentem Alfonsum perspectavimus. 
      <lb/>Immo vero cum accepisset Etruscos istius modi 
      <lb/>ludos singulari industria commentos esse, ne hac saltem in 
      <lb/>re, quae ad divinum cultum pertineret, a quoquam mortalium 
      <lb/>vinceretur, omaia perscrutatum atque exploratum eo 
      <lb/>misisse. Explorata longe praeclarius atque subtilius 
      <lb/>expressisse.
                      </p>
                </div>
                <div type="Chapter" n="36 (7)">
                      <head>36 (7) FIDENTER</head>  
                      <p>
      <lb/>Admonuit modo Tuscia, ut animosi regis fidutiam, qua 
      <lb/>mortales omnis antecesserit exprimamus. Cosma Florentinus 
      <lb/>Alfonso male pacatus vir, alioquin magnus et illustris, 
      <lb/>cum dono ei miteret T. Livii libros utique praeclaros, reclamatum 
      <lb/>est a medicis, qui aderant, ne per immortales deos 
      <lb/>librum attrectaret ab hoste missum veneni suspectum. Rex 
      <lb/>prima specie visus est medicis assentire illis quidem animo 
      <lb/>illudens. Nam cum Livius in medio constitutus esset, illum 
      <pb n="84"/>
      <lb/>manibus accepit, legit, evolvit. Subinde medicos, qui continue 
      <lb/>adversarentur, rogitans ut desinerent ineptire. Regum 
      <lb/>quidem animas non privatorum libidini subiectas esse, sed 
      <lb/>sub Iovis cura et tutela securas, laetasque agere inquiens.
                      </p>
                </div>
                <div type="Chapter" n="38 (8)">
                      <head>38 (8) SAPIENTER</head>  
                      <p>
      <lb/>Erat inter purpuratos aliquando orta quaestio: cur hypocritae 
      <lb/>natura superbi essent, publicani vero mansueti. Et 
      <lb/>cum alii aliud ut fit, regem demum ita definientem audivimus 
      <lb/>publicanorum vitia, ut plurimum, manifesta esse; puta 
      <lb/>luxuriam, golam, illiberalitatem et cetera eiusdem modi, 
      <lb/>quae, quoniam oculis hominum subiecta forent, solverentur 
      <lb/>in verecundiam et humilitatem. Hypocritarum vero vitia in 
      <lb/>occulto latere, ut puta odium, invidiam, malivolentiam, iniquitatem, 
      <lb/>quae, cum in archano tolerari diutius non possint, 
      <lb/>erumpant in superbiam, necesse est, iram, arrogantiam, 
      <lb/>insolentiam.
                      </p>
                </div>
                <div type="Chapter" n="37 (9)">
                      <head>37 (9) PACIENTER, MODERATE</head>  
                      <p>

      <lb/>Nonnullos de se bene meritos, sed ipsum probris clam 
      <lb/>solitos lacerare, rex cum audisset: regium esse inquit, non 
      <lb/>solum benefacere, sed male etiam patienter audire. Ingratos 
      <lb/>profecto nequaquam effecturos, quominus ipse et humanus 
      <lb/>et beneficus praestaret.
                      </p>
                </div>
      <pb n="86"/>               
                <div type="Chapter" n="5 (10)">
                      <head>5 (10) SAPIENTER</head>  
                      <p>
      <lb/>Hispanos vero quingentis atque eo amplius annis a studiis 
      <lb/>humanitatis usque adeo abhorrentes, ut qui litteris operam 
      <lb/>impenderent, ignominia prope modum notarentur, ad 
      <lb/>litterarum cultum summa ope et diligentia revocavit, et rudes 
      <lb/>ac prope efferatos homines doctrina quodam modo reformavit.
                      </p>
                </div>
                <div type="Chapter" n="6 (11)">
                      <head>6 (11) FACETE, GRAVITER</head>  
                      <p>
      <lb/>Cum audisset unum aliquem ex Hispaniae regibus solitum 
      <lb/>dicere, non decere, generosum et nobilem virum esse 
      <lb/>literatum, exclamasse fertur, vocem hanc non regis,
      <lb/>sed bovis, esse.
                      </p>
                </div>
                <div type="Chapter" n="7 (12)">
                      <head>7 (12) PRUDENTER</head>  
                      <p>
      <lb/>Erat Alfonsus in agro Matriciensi, nec dum satis deliberaverat 
      <lb/>utrum Franciscum Sforciam, an Nicolaum Picininum 
      <lb/>in amicitiam et societatem admissurus esset, et erat 
      <lb/>alterum dumtaxat propter illorum inter se simultates admissurus. 
      <lb/>Cum interim Matricienses legati regem adeuntes 
      <lb/>petierunt, utri ex ipsius voluntate Nicolao ne an Francisco 
      <pb n="88"/>
      <lb/>gratificari deberent. Quibus regem respondisse, qui aderant, 
      <lb/>perhibent, utrosque tanquam amicos habendos esse, item ab 
      <lb/>utrisque tanquam ab inimicis cavendum esse.
                      </p>
                </div>
                <div type="Chapter" n="8">
                      <head>8 FACETE</head>  
                      <p>
      <lb/>Arpias legebamus insulas incolere consuetas, cumque insularis 
      <lb/>quispiam id aegre ferret, dixisse fecimus Alfonsum: 
      <lb/>“Non est quod frontem obducas, o amice.” Ex insulis enim in 
      <lb/>curiam Romanam commigrasse Arpias compertum est, ibique 
      <lb/>iam domicilium constituisse.
                      </p>
                </div>
                <div type="Chapter" n="9 (13)">
                      <head>9 (13) FORTITER, CONSTANTER</head>  
                      <p>
      <lb/>Bellum Neapolitanum semel ingenti atque invicto animo 
      <lb/>cum suscepissem, nulla postea vi, nullo periculo, nulla clade, 
      <lb/>nullis denique difficultatibus averti aut deterreri potuit ab 
      <lb/>incepto; quin immo a fortuna nonnunquam proiectum et vel 
      <lb/>in hostium potestatem perductum, surrexisse vidimus, multoque 
      <lb/>acrius quam antea constituisse, incredibilique pertinacia 
      <lb/>bellum omnium fere difficilimum, post secundum demum 
      <lb/>et vigesimum annum confecisse, mortalesque omnis 
      <lb/>exemplo suo admonuisse, fortunam ferendo superari posse.
                      </p>
                </div>
                <div type="Chapter" n="10 (14)">
                      <head>10 (14) FORTITER, STUDIOSE</head>  
                      <p>
      <lb/>Cum adhuc graviter ex febre rex iaceret, et Aurispa 
      <lb/>senior doctus vir ad eum visitandi gratia accederet, subito 
      <lb/>fores aperiri iussit et in cubiculum penitus admitti. Inibi 
      <lb/>multa cum eo de studiis litterarum, multa de erroribus Hieronymi 
      <pb n="90"/>
      <lb/>haeretici mirum in modam disseruisse tradunt, quamvis 
      <lb/>morbo vehementer implicitum.
                      </p>
                </div>
                <div type="Chapter" n="11 (15)">
                      <head>11 (15) MODERATE</head>  
                      <p>
      <lb/>Cum poculum quo rex ipse biberat Gaspari generoso et 
      <lb/>claro adolescentulo dari iuberet, et Pirrhettus pincerna Gasparis 
      <lb/>inimicus, quamvis semel bis et tertio iussus dare renueret, 
      <lb/>permotum regem surrexisse aiunt pugionemque 
      <lb/>strinxisse, ac fugientem Pirrhettum assecutum, ne iam prehensum 
      <lb/>iratus feriret, pugionem in media ira abiecisse.
                      </p>
                </div>
                <div type="Chapter" n="12 (16)">
                      <head>12 (16) PATIENTER</head>  
                      <p>
      <lb/>Capuam vero cum exercitu transeunti Alfonso miles quidam 
      <lb/>ira efervescens in foro ipso obviam factus, comprehensis 
      <lb/>equi loris regem sistere coegit, neque prius dimisit, quam 
      <lb/>quae libuisset in regem etiam armatum petulanter effudisset. 
      <lb/>Rex nihilo magis animo commotus ire perrexit, convitiatorem 
      <lb/>ne paululum quidem conspicatus.
                      </p>
                </div>
                <div type="Chapter" n="13 (17)">
                      <head>13 (17) FACETE</head>  
                      <p>
      <lb/>Cum inter cenandam a difficili et importuno quodam 
      <lb/>sene usque adeo interpellaretur, ut vix edendi potestas esset, 
      <lb/>subclamasse dicitur, asinorum conditionem longe meliorem 
      <lb/>esse quam regum, illis quidem comedentibus dominos parcere, 
      <lb/>regibus neminem.
                      </p>
                </div>
      <pb n="92"/>
                <div type="Chapter" n="14 (18)">
                      <head>114 (18) PIENTER</head>  
                      <p>
      <lb/>Cum Puteolos obsideret rex atque animi laxandi causa 
      <lb/>littus quotidie peteret, repperiit viri Genuensis cadaver e 
      <lb/>triremi hostium eiectum, littori appulsum. Quo viso, celeriter 
      <lb/>equo desiliit, aliis qui prope aderant omnibus desilere 
      <lb/>iussis atque his negotium dat, ut terram effodiant, illis ut 
      <lb/>linteo nudum corpas obvolant. Ipse vero crucem ligneam 
      <lb/>sua manu fabricatus humati ipsius capiti affixit.
                      </p>
                </div>
                <div type="Chapter" n="15 (19)">
                      <head>15 (19) MISERICORDITER</head>  
                      <p>
      <lb/>Caiettam urbem pertinaciter obsidente Alfonso, coacti 
      <lb/>sunt oppidani ob famem qua maxime urgebantur pueros, 
      <lb/>puellas et aetatem omnem bello inutilem civitate expellere. 
      <lb/>Eiecti igitur paululumque progressi, necessario substitere, 
      <lb/>nam et redire a suis ferro saxisque prohibebantur, et ingredi 
      <lb/>regia castra nondum facultas erat. Erat interim cernere miserabilem 
      <lb/>illam multitudinem ad suorum simul et hostium 
      <lb/>ictus expositam, parentum pariter et natorum complorationes, 
      <lb/>cum regis cum suorum fidem ac misericordiam inclamantium. 
      <lb/>Interea exagitari, impelli, vulnerari, confici. Cum 
      <lb/>rex ab his abstinere sese milites iussit, patrumque consilium 
      <lb/>advocari. Censuerunt fere omnes haud quamquam excipiendos 
      <lb/>esse. Si ferro aut fame interierint, suorum civium noxam 
      <lb/>non regis aut regiorum esse. Ego quoque (ut errorem 
      <lb/>meam ingenne fatear) sententiam rogatus dixi, lege militari 
      <lb/>recipiendos non esse. Quippe quae obsessis ac fame laborantibus 
      <lb/>praecipit, uti bello inutiles eiiciant. Contra vero qui 
      <lb/>obsident, eiectos omnino ne admittant, sed reiiciant potius. 
      <lb/>Conversi eramus omnes in regem, deliberationem eius avidissime 
      <lb/>expectantes. Cum ille, “Et ego malo – inquit – Caieta 
      <lb/>et Caietanis nunquam potiri, quam eos tam foede tam 
      <lb/>crudeliter vincere; cum viris mihi dimicatio est, non cum 
      <pb n="94"/>
      <lb/>mulierculis aut pueris.” O regem immortalitate dignissimum, 
      <lb/>quique universum, genus et hominum gubernet et regat, 
      <lb/>victoriam quae impia et luctuosa esset nullam iudicavit. 
      <lb/>Igitur omnem sexum atque aetatem imbellem excipi 
      <lb/>iussit, exceptos omnis abunde atque refocillari. 
      <lb/>De hoc est prope folio III versi, exceptis ab rege.
                      </p>
                </div>
                <div type="Chapter" n="6 (20)">
                      <head>6 (20) STUDIOSE</head>  
                      <p>
      <lb/>Lectioni titilivianae qua vel maxime rex demulcebatur, 
      <lb/>cum aliquando tibicines obstreperent, abigi eos (quamvis 
      <lb/>Musicae peritissimos) iussit. Iam velut multo suaviorem, 
      <lb/>quam ipsorum armoniam auditurus.
                      </p>
                </div>
                <div type="Chapter" n="17">
                      <head>17 MODESTE, FACETE</head>  
                      <p>
      <lb/>Parantem vero regem triumphalem currum inscendere, 
      <lb/>non defuerunt qui admonerent ut triumphantium more vultum 
      <lb/>minio illiniret, quibus respondisse fertur, minium Baccho 
      <lb/>soli convenire, qui non solum triumphi, sed vini etiam 
      <lb/>repertor extitisset.
                      </p>
                </div>
                <div type="Chapter" n="18 (21)">
                      <head>18 (21) LIBERALITER, PIE</head>  
                      <p>
      <lb/>Virginibus vero omnibus Christi Dei verissimi sacris initiari 
      <lb/>capientibus dotem, sine qua haud recipi mos est, regem 
      <lb/>elargitum constat. Cumque essent fere innumerabiles, quae 
      <lb/>dotis spe proposita mundo renunciarent sacrasque nuptias 
      <lb/>adirent, nunquam tamen a tam liberali et religioso proposito 
      <lb/>destitisse. Immo vero quo plures ac plures sese quotidie 
      <lb/>ad sacerdotium offerrent, eo libentius atque benignius omnes 
      <lb/>excipere atque dotare consuesse.
                      </p>
                </div>

      <pb n="96"/>
                
                <div type="Chapter" n="19 (22)">
                      <head>19 (22) GRAVITER</head>  
                      <p>
      <lb/>Amico et familiari cuidam regi suadenti, ut tranquille et 
      <lb/>voluptuose, dum posset, vitam ageret, nec corpus tot tantisque 
      <lb/>periculis obiectaret, respondisse dicitur, constitutum 
      <lb/>olim ab Romanis illis quidem sapientioribus Honoris templum 
      <lb/>Virtutis templo coniunctum, in quod nisi per virtutis 
      <lb/>templum introire liceret nemini, ut intelligerent mortales 
      <lb/>ad honoris fastigium non voluptatum via (quae delitiis atque 
      <lb/>illecebris affluens esset) sed virtutis illa quidem aspera 
      <lb/>et salebrosa obnitendam esse.
                      </p>
                </div>
                <div type="Chapter" n="20 (23)">
                      <head>20 (23) IUSTE</head>  
                      <p>
      <lb/>Veneris autem quaque die pro tribunali sedentem Alfonsum 
      <lb/>vidimus pauperibus tantummodo ius dicentem. Cur 
      <lb/>ita ? Ut tantae maiestatis praesentia, quam pauperrimo cuique 
      <lb/>adire facile liceret, abstineant potentiores a tenuiorum 
      <lb/>iniuriis et offensis, ac suum cuique et habere et possidere fas 
      <lb/>sit.
                      </p>
                </div>
                <div type="Chapter" n="23 (24)">
                      <head>23 (24) MAGNIFICE</head>  
                      <p>
      <lb/>Arcem regiam, quam novam Neapolitani vocant, a fundamentis 
      <lb/>Alfonsus restituit, et ita demum novis operibus 
      <lb/>ampliavit, ut cum omni vetustate possit de magnificentia 
      <lb/>contendere.
                      </p>
                </div>
      <pb n="98"/>                
                <div type="Chapter" n="24 (25)">
                      <head>24 (25) MODERATE,GRAVITER</head>  
                      <p>
      <lb/>Scimus Alfonsum regem vestitu cultuque corporis moderanter 
      <lb/>usum, neque hac in re multum discrepasse a popularibus 
      <lb/>suis. Illudque saepenumero usurpare consuetum, 
      <lb/>cupere se moribus et auctoritate regem videri, quam diademate 
      <lb/>aut purpura.
                      </p>
                </div>
                <div type="Chapter" n="21 (26)">
                      <head>21 (26) IUSTE, HUMANITER</head>  
                      <p>
      <lb/>Cum amoenissimum Picentiae agrum Surrentinum pervastaret 
      <lb/>Alfonsus, frequenter ingemuisse visus est, crebroque 
      <lb/>per caduceatorem oppidanos orasse, ne id ipsorum 
      <lb/>pervicatia committerent, quod postea eius lenitate aut misericordia 
      <lb/>corrigi non posset.
                      </p>
                </div>
                <div type="Chapter" n="22 (27)">
                      <head>22 (27) SAPIENTER, FORTITER</head>  
                      <p>

      <lb/>Cum senex quidam et natura et aetate audacior et ex patrum 
      <lb/>numero regem argueret, qui contra patrum fere omnium 
      <lb/>sententias bellum capesceret, magnifice locutum ferunt, 
      <lb/>regum consiliarios aut reges esse, aut regum animos 
      <lb/>habere oportere: plurima interdum consiliariis et privatis 
      <lb/>convenire, quae regem non decerent; pecuniam capere Parmenioni 
      <lb/>licuisse, Alexandro non licuisse. Ignobilem profecto 
      <lb/>et obscurum iaciturum regem, qui non suo ipsius, sed alieno 
      <lb/>duceretur arbitrio.
                      </p>
                </div>
                <div type="Chapter" n="25 (28)">
                      <head>25 (28) HUMANITER</head>  
                      <p>
      <lb/>Proficiscebamur a Versa Capuam. Cumque rex esset itineris 
      <lb/>primus, offendit asinarium gementem implorantemque 
      <pb n="100"/>
      <lb/>praetereuntium auxilium, propterea quod asellus sibi 
      <lb/>prolapsus esset in luto farina oneratus. Desilire equo, qui 
      <lb/>non longam admodum intervallo sequebamur, regem vidimus, 
      <lb/>atque una cum rustico illum a cauda regem a pectore 
      <lb/>asinum coeno haerentem sublevasse. Oppulsi nos regem extersimus. 
      <lb/>Asinarius vero, qui prius regem non noverat, praetrepidus 
      <lb/>veniam deprecari, parvi quidem momenti res, sed 
      <lb/>quae nonnullos Campaniae populos regi conciliaverit.
                      </p>
                </div>
                <div type="Chapter" n="26 (29)">
                      <head>26 (29) PIE, MISERICORDITER)</head>  
                      <p>
      <lb/>Exceptis ab rege impuberibus, senibus omnique sexu bellis 
      <lb/>haud quamquam utili, quos Caietani obsessi ob penuriam 
      <lb/>annonae civitate expulissent, quidam regi dixit: “Si tu 
      <lb/>hos non admisisses, Caietani paucis post diebus sese dedissent.” 
      <lb/>“Et ego – rex respondit – pluris facio horum vitas, 
      <lb/>quam Caietas centum.” Facinus profecto regium et memorabile 
      <lb/>ac diis immortalibus in primis gratum acceptumque! 
      <lb/>Quam enim urbem per id tempus quingentorum ferme milium 
      <lb/>conatu capere nequisset, postea dissoluta ac desita diutina 
      <lb/>obsidione, sive vi sive armis deorum tantum benignitate 
      <lb/>ac gratitudine in ditionem redegit.
                      </p>
                </div>
                <div type="Chapter" n="27 (30)">
                      <head>27 (30) FACETE</head>  
                      <p>
      <lb/>Tripponius iurisconsultus cum trecentos aureos Alfonseos, 
      <lb/>quod supererat dotis, furto surreptos perdidisset ac 
      <lb/>propterea animi angeretur, et esset viva adhuc uxor, illa 
      <lb/>quidem admodum deformis, dixisse perhibent regem, longe 
      <lb/>illi melius si uxorem quam pecuniam fures abstulissent.
                      </p>
                </div>
      <pb n="102"/>               
                <div type="Chapter" n="28 (31)">
                      <head>28 (31) IUSTE, FORTITER</head>  
                      <p>
      <lb/>Cum esset iam contra Venetos ac Florentinos prope potentissimos 
      <lb/>Italiae populos ab Alfonso haud quidem iniuria 
      <lb/>bellum susceptum, ac propterea e Neapoli adversus eos 
      <lb/>magna cum animi fidutia contendisset, Florentini primum, 
      <lb/>mox Veneti oratores in agro Peligno facti sunt obviam, pacem 
      <lb/>ab armato perhumiliter postulantes. Quibus regem 
      <lb/>prompto ac laeto animo dixisse constat, neque aliud ullum 
      <lb/>pacis datae precium aestimasse, quam hostes genibus advolutos 
      <lb/>a se pacem petisse et se pacem dedisse.
                      </p>
                </div>
                <div type="Chapter" n="31 (32)">
                      <head>31 (32) SAPIENTER</head>  
                      <p>
      <lb/>Super lectionem Annaei Senecae, quem praecipue rex coluit 
      <lb/>atque perdidicit, quaesitum est ab Alfonso Davolo purpuratorum 
      <lb/>humanissimo, cur animus mortalium ita immensus 
      <lb/>atque insatiabilis foret. Cui ab Alfonso his pene 
      <lb/>verbis satis est factum, animum hominis a Deo profectum 
      <lb/>non prius conquiescere quam eo rediret, unde profectus 
      <lb/>esset. Esse proculdubio animum nostrum Dei ei aeternitatis 
      <lb/>capacem, propterea neque impleri neque satiari posse his 
      <lb/>rebus quae fluxae, fucatae et incertae essent. Sed Deum 
      <lb/>ipsum veluti naturalem sedem et suum quodam modo finem 
      <lb/>summomque bonorum omnium gradum appetere, hoc est 
      <lb/>solidum et perfectum bonum.
                      </p>
                </div>
      <pb n="104"/>                
                <div type="Chapter" n="32 (33)">
                      <head>32 (33) FACETE</head>  
                      <p>
      <lb/>Cum legeremus aliquando Didonis Virgilianae mortem, 
      <lb/>et inter legendum terra vehementer monisset, atque ob id 
      <lb/>qui aderant omnes improvisa et repentina re perculsos, rex 
      <lb/>intueretur, “Novum ne – inquit – vobis videtur, si in morte 
      <lb/>tam celebris reginae terra intremescat”.
                      </p>
                </div>
                <div type="Chapter" n="33">
                      <head>33 GRAVITER</head>  
                      <p>
      <lb/>Peroptare regem audivimus uti popularium suorum 
      <lb/>unusquisque rex extitisset, quo demum illi utpote experti 
      <lb/>recognoscerent principum occupationes et curas. Hoc uno 
      <lb/>forsitan modo fieri posse, ut desinerent molesti et importuni 
      <lb/>esse.
                      </p>
                </div>
                <div type="Chapter" n="34">
                      <head>34 MODERATE, CLEMENTER</head>  
                      <p>
      <lb/>Confecto iam gravi atque diutino bello, et triumpho regi 
      <lb/>decreto et parato iam, negasse aiunt regulos et nationes, 
      <lb/>quas vicisset currum praeire debere captivorum modo, quinimmo 
      <lb/>tamquam sotios perquam honorifice sequi iussisse. 
      <lb/>Sed et gloriari solitum accepimus, qui non milibus hostium 
      <lb/>caesis, sed rectius servatis, triumphandi legem imperatoribus 
      <lb/>primus dedisset.
                      </p>
                </div>
                <div type="Chapter" n="39">
                      <head>39 MAGNIFICE, STUDIOSE</head>  
                      <p>
      <lb/>Scolas et auditoria, in quibus maxime Theologia publice 
      <lb/>legeretur, magnifice adornari curavit, nec adornari solum, 
      <lb/>sed interfuit ipse lectioni, non palio et crepidulis inambulans 
      <lb/>in gimnasio, ut Scipio ille, sed attentissimo animo et 
      <pb n="106"/>
      <lb/>toto, ut aiunt pectore incumbens, quodque et doctis mirandum, 
      <lb/>et ignavis rudibusque erubescendum est duodecim 
      <lb/>passuum e mensis ad hanc ipsam lectionem ventitasse procul 
      <lb/>dubio est.
                      </p>
                </div>
                <div type="Chapter" n="40 (34)">
                      <head>40 (34) GRAVITER</head>  
                      <p>
      <lb/>Cum Calatiam obsideret Alfonsus omnium primus tormenta 
      <lb/>aenea inusitatae magnitudinis per asperum et acclivem 
      <lb/>montem praeter omnium opinionem muris ammovit. 
      <lb/>Deinde me et Americum Sanseverinum Capatii 
      <lb/>comitem virum illustrem legatos destinans oppidanis renunciare 
      <lb/>iussit, nisi propere ac prius etiam quam tormenta 
      <lb/>laxari inciperent, deditionem fecissent, nullum postea eis relinqui 
      <lb/>paenitentiae locum. Accessimus, persuasimus, cumque 
      <lb/>et grati aliquid afferre putaremus, quod Calatienses imperata 
      <lb/>fecissent, nostrum fuit potius, quae rex ipse in 
      <lb/>praesens diceret et audire et annotare. Erat in corona ducum 
      <lb/>atque procerum Nicolai Picinini viri magni virtutis, 
      <lb/>partim videlicet animi magnitudinem, partim rei militaris 
      <lb/>peritiam, partim auctoritatem, partim res praeclarissime 
      <lb/>gestas enarrantium, in quibus quispiam exorsus est Picinino 
      <lb/>mastix, qui proinde quod genere obscurus foret, utpote Lanionis 
      <lb/>filius ea ipsa quae propalam dicerentur, elevare adnitteretur. 
      <lb/>Tum rex nebulonis illius impudentiam intoleranter 
      <lb/>ferens, “Ego mediusfidius malo – inquit – Nicolaus esse 
      <lb/>macellarii filius, quam quorumvis regum, qui Europam hodie 
      <lb/>incolant et filius et heres gloriae enim genus haud quaquam 
      <lb/>officere, quin potius praecipuam esse laudem existimo, 
      <lb/>ut possit se quisque ut poeta diceret: “Tollere humo, 
      <lb/>victorque virum volitare per ora”.
                      </p>
                </div>
      <pb n="108"/>               
                <div type="Chapter" n="41 (35)">
                      <head>41 (35) FACETE, GRAVITER</head>  
                      <p>
      <lb/>Senex quidam male sobrius regi obviam factus, cum dixisset 
      <lb/>lac senis vinum esse, “Parvo igitur – inquit – tuum 
      <lb/>tibi constat alimentum, parvo, ut video, Bacchi laetitia”. Verum 
      <lb/>haec seni. Ad comites autem conversus, “Regum – inquit – 
      <lb/>cibus est gloria, quam nobis non pecunia, sed sudoribus 
      <lb/>Dii vendere consueverunt”.
                      </p>
                </div>
                <div type="Chapter" n="42 (36)">
                      <head>42 (36) GRAVITER, STUDIOSE</head>  
                      <p>
      <lb/>In Calatiae obsidione cum adhuc essemus et esset de Viriacho 
      <lb/>Luscitano inter regem et me non inincunda dissensio, 
      <lb/>quia ego inter Viriachi laudes maxime proferebam, qui cibum 
      <lb/>vestitumque quibus pastor aut venator uti consuerat, 
      <lb/>nunquam postea desisset, licet imperator aut victor ille qui 
      <lb/>per continuos XIIII annos consules exercitusque Romanos attrivisset. 
      <lb/>Supervenit huic sermoni Ximeinus Durrea purpuratorum 
      <lb/>princeps praefectus castrorum. Cumque et locum, 
      <lb/>qui inter regem et me medius erat equo invectus capere instaret, 
      <lb/>rex vultu renitens prohibuit, asserens locum illum 
      <lb/>cum de litteris, aut cognitione antiquitatis ageretur non purpuratorum, 
      <lb/>sed togatorum esse. Cessit ergo Ximenius. Rex 
      <lb/>vero ad Luscitanum suum reversus ad ultimum, “Recte – 
      <lb/>inquit – nonnulli virum hunc Hispanorum Romulum 
      <lb/>appellarunt, recte item Romani eos, qui talem virum quamvis 
      <lb/>hostem interemissent, indignos praemio iudicarunt”.
                      </p>
                </div>
      <pb n="110"/>                
                <div type="Chapter" n="43 (37)">
                      <head>43 (37) ATTENTE, IUSTE</head>  
                      <p>
      <lb/>Aegrotabat rex Capuae et multi multa pro suo quisque 
      <lb/>ingenio ac studio oblectamenta ac munera aegro regi cum 
      <lb/>excogitarent. Ego quoque e Caieta arcessitus statim advolavi 
      <lb/>deferens et ipse mecum fomenta et medalas meas, hoc 
      <lb/>est libellos, intelligebam illi quam maxime placituros, in 
      <lb/>quibus et Curtium bonis, ut aiunt, auspiciis legendam exhibui. 
      <lb/>Ille res gestas Alexandri a disertissimo viro perscriptas 
      <lb/>ea hilaritate, ea aviditate, ea denique felicitate coepit audire, 
      <lb/>ut quod medici obstupescerent eodem ipso die, quo legere 
      <lb/>coeperamus, aegra omni valitudine levatus ac pene confirmatus 
      <lb/>evaserit. Itaque post habitis ceteris omnibus recreamentis 
      <lb/>quot diebus ternas facere lectiones perreximus brevique 
      <lb/>librum absolvimus. Exque eo die frequenter in medicos 
      <lb/>iocatus, Avicenam velut parabolanum parvifacere, Curtium 
      <lb/>laudibus cumulare.
                      </p>
                </div>
                <div type="Chapter" n="4 (38)">
                      <head>4 (38) STUDIOSE, FACETE</head>  
                      <p>
      <lb/>Cum inclitam illam arcem Neapolitanam instaurare 
      <lb/>instituisset, Vitruvii librum, qui de architectura inscribitur, 
      <lb/>afferri ad se iussit. Allatus est, quandoquidem in promptu 
      <lb/>erat Vitruvius meus, ille quidem sine ornatu aliquo, sine 
      <lb/>assidibus; quem rex simul atque inspexit. “Non decere – inquit – 
      <lb/>hunc potissimum librum, qui nos quomodo contegamur, 
      <lb/>tam belle doceat, detectum incedere.” Eumque mihi 
      <lb/>perquam polite ac subito cooperiri mandavit.
                      </p>
                </div>
      <pb n="112"/>
                
                <div type="Chapter" n="45 (39)">
                      <head>45 (39) GRAVITER</head>  
                      <p>
      <lb/>Scipionem irridere solitum regem accepimus, qui saltatione 
      <lb/>animum relaxaret, saltatorem ab insano nihil differre 
      <lb/>inquientem, nisi quod hic dum saltat, ille dum vivit insanus 
      <lb/>est. Qua ex causa Gallos potissimum leves esse, qui quo magis 
      <lb/>aetate provecti essent, eo magis saltatu, hoc est insania 
      <lb/>sese oblectarent.
                      </p>
                </div>
                <div type="Chapter" n="46">
                      <head>46 ATTENTE</head>  
                      <p>
      <lb/>Iannotius Manettus Florentinorum legatus ad regem prolixam 
      <lb/>nec minus elegantem orationem dum pronuntiaret, 
      <lb/>attentionem patientiamque regis validissime miratus est, 
      <lb/>qui nec oculos a se diutissime dicente minimum deflexisset, 
      <lb/>nec manus movisset; sed et illud in primis memoria dignum 
      <lb/>iudicavit, quod cum a principio statim orationis naso regis 
      <lb/>musca supersedisset, non priusquam peroratum esset, rex 
      <lb/>illam abegisset. Ego quoque meis hisce annotamentis huiusmodi 
      <lb/>factum propterea inserendum existimavi, qui Homerum 
      <lb/>legeram inter proelia deorum improbitatem muscae 
      <lb/>describere.
                      </p>
                </div>
                <div type="Chapter" n="47">
                      <head>47 STUDIOSE, FACETE</head>  
                      <p>
      <lb/>Allatum est a Caietanis quibusdam male litteratis Marci 
      <lb/>Tullii sepulchrum extare adhuc iuxta Formas in via Romana 
      <lb/>vetustis litteris inscriptum. Quod rex ut primum accepit, 
      <lb/>laetitia pene proditus ire nihil cunctatus est, et sentibus rubisque 
      <lb/>primo tumulum purgans, mox legere inceptans, non 
      <lb/>M. Tullii, sed M. Vitruvii epigramma esse comperit. Irritoque 
      <lb/>labore rediens ac vultu risu solvens, Caietanos inquit ex 
      <lb/>Minerva oleam quidem accepisse, sed sapientiam omisisse.
                      </p>
                </div>
      <pb n="114"/>
                
                <div type="Chapter" n="48 (40)">
                      <head>48 (40) OBSERVANTER</head>  
                      <p>
      <lb/>In oppugnatione Caietae cum aliquando defecissent ad 
      <lb/>tormenta aenea portentosae illius amplitudinis saxa, nec 
      <lb/>aliunde haberi facilius possent quam ex villa, quae ab incolis 
      <lb/>inveterata opinione adhuc asseritur Ciceronis fuisse, ut 
      <lb/>alio quocumque disquirerent istiusmodi saxa rex iussit, sibi 
      <lb/>Ciceronis villam, si saperent, inviolatam servarent. Amplius 
      <lb/>velle se dixit tormenta et machinas valere sinere nullique 
      <lb/>usui esse quam iniuria afficere, vel saxa illius viri, qui tot 
      <lb/>tantosque homines ab iniuria, ac capitis periculo vindicasset 
      <lb/>patrocinio suo.
                      </p>
                </div>
                <div type="Chapter" n="49 (41)">
                      <head>49 (41) SAPIENTER</head>  
                      <p>
      <lb/>Legebamus fortassis Annaei Senecae epistolas, atque 
      <lb/>aderat Francus Saccectus Florentinorum legatus, vir eloquentissimus, 
      <lb/>et Lodovicus Cardona, celebratissimi nominis 
      <lb/>theologus, multique praeterea docti et clari viri. Quaerebatur 
      <lb/>super praecepto Hecatonis tantopere a Seneca laudato: 
      <lb/>“Si vis amari, ama.” Nunquid in aliquo sub exceptione falleret, 
      <lb/>essetque videlicet ubi quis amaret, nec mutuo tamen 
      <lb/>amaretur. Hic cum multi multa fermeque omnes et Hecatonis 
      <lb/>et Senecae dictum probarent suspicerentque, “Ego – rex 
      <lb/>inquit – pace omnium dixerim, aliter sentio. Est mea 
      <lb/>quidem sententia, ubi quis amet, nec vicissim redametur, eo 
      <lb/>quis aut certius aut flagrantius diligit, quam qui homines 
      <lb/>fecit atque hominum causa omnia fecit? Cumque ita esse 
      <lb/>nemo unus ambigat, quis tamen est qui mutua charitate 
      <lb/>Deum complectatur? Immo vero quod mirabilius, aut potius 
      <lb/>detestabilius est, cum aut hunc aut illum hominem 
      <lb/>amantibus nobis interdum in officio non respondeatur. 
      <lb/>Deum vero amantibus certissima sit illius charitas, nec charitas
      <pb n="116"/>
      <lb/>solum sed amoris merces perpetua lux et sempiterna 
      <lb/>tranquillitas, nihilominus obdurati persistimus, nec amantem, 
      <lb/>redamamus. Quod ego arbitror nobis evenire ob nullam 
      <lb/>aut certe per exiguam in Deum fidem. Dum enim bonis 
      <lb/>hisce praesentariis atque voluptatibus et delinimur et occaecamur 
      <lb/>caelestia, quae non videntur neque tanguntur, 
      <lb/>non modo non curamus, sed nec omnino futura confidimus, 
      <lb/>ut siquis admodum sitiens audiat aquam limpidam et puram 
      <lb/>procul esse, sed vicinam atque propinquam potius bibat, 
      <lb/>licet turbidam et lutulentam. Praeclare igitur quicunque 
      <lb/>dixerit donum Dei fidem esse”.
                      </p>
                </div>
                <div type="Chapter" n="50 (42)">
                      <head>50 (42) GRATE</head>  
                      <p>
      <lb/>Neapolitani cives ob virtutem ac clementiam Alfonsi, 
      <lb/>cum decrevissent, uno consensu omnes arcum illi triumphalem 
      <lb/>ad memoriam magnifice struere, legerunt locum supra 
      <lb/>gradus marmoreos maioris ecclesiae. Id vero quoniam quidem 
      <lb/>fieri non poterat, nisi magna ex parte dirueretur Nicolai 
      <lb/>Mariae Buzuti magnanimi et generosi militis domus, rex 
      <lb/>fieri omnino prohibuit, haud tanti facere se inquiens, huiuscemodi 
      <lb/>saxorum struem ventis, imbribus fulminibusque obnoxiam, 
      <lb/>ut amici veteris et familiaris domam, cuius opera 
      <lb/>in bellis ac pace atque omni fortuna fortiter atque fideliter 
      <lb/>usus fuerat, everti pateretur.
                      </p>
                </div>
                <div type="Chapter" n="51 (43)">
                      <head>51 (43) SAPIENTER</head>  
                      <p>                           
      <lb/>Quaesiit fortasse aliquis, ubi rex aderat, cur qui vere saperet, 
      <lb/>taciturnior esset, qui minus loquacior. Et cum alios 
      <lb/>aliud, regem tandem his pene verbis respondentem audivimus: 
      <pb n="118"/>
      <lb/>“Qui vere sapit, habet hic quidem intus unde gaudeat. 
      <lb/>Alitur quippe eius animus sapientia, qua maxime alimonia 
      <lb/>contentus requiescit. Ex diverso qui minime sapit, eius 
      <lb/>ipsius animus cum intus non habeat quicquam, unde impleatur 
      <lb/>aut gaudeat, necessum est foris quaerat, unde vana 
      <lb/>saltem iactantia sapere videatur. Itaque ille ad conscientiam 
      <lb/>omnia refert, hic ad ostentationem.” Haec non inscite 
      <lb/>rex cum dixisset, Tibulli poetae tersissimi versus in medium 
      <lb/>prolati sunt regis, ni fallor, sententiam confirmantes.
      <lb/>“Procul absit gloria vulgi 
      <lb/>Qui sapit, in tacito gaudeat ille sinu.
      <lb/>Rex versus exoscolatus illos edidicit.
                      </p>
                </div>
                <div type="Chapter" n="52 (44)">
                      <head>52 (44) RELIGIOSE, PIE, FACETE</head>  
                      <p>
      <lb/>Quodam die cum corpus domini summi et singularis Dei 
      <lb/>Iesu pedibus sequeretur, sic enim regi mos fuit sacratissimam 
      <lb/>Eucharistiam reverentissime quocunque accederet pedibus 
      <lb/>comitari. Tandem deductus est in vetulae cuiusdam 
      <lb/>pauperrimae domum sanguinis profluvio pene exanimatae, 
      <lb/>cumque aegritudinis causam cognovisset, continuo gemmam 
      <lb/>inestimabilem morbo illi mirifice accommodatam 
      <lb/>afferri iussit, anusque illius digito aptari, simul et corpus 
      <lb/>regum regis in templum, unde profectum erat, summa veneratione 
      <lb/>reduxit. Paucis vero post diebus anus illa cum revaluisset, 
      <lb/>egit quidem pro recuperata salute regi gratias quales 
      <lb/>potuit, sed gemmam, quam maiestatem dicerent eius sibi 
      <lb/>pene mortuae commisisse, dicebat se ne visam quidem perdidisse. 
      <lb/>Stomachari qui aderant coepere aniculam execrationibus 
      <lb/>et maledictis propalam incessentes. Rex vero subridens, 
      <lb/>“Abi – inquit – mea mater, et cura tu valitudinem 
      <pb n="120"/>
      <lb/>tuam, quoniam stulti quidem isti, ut vides, sanitatem parum 
      <lb/>suam curant”.
                      </p>
                </div>
                <div type="Chapter" n="53 (46)">
                      <head>53 (46) GRAVITER)</head>  
                      <p>
      <lb/>Cum Siracusanum equitem inhumanis moribus hominem 
      <lb/>rex barbarum appellasset, atque ille qui praeclara patria 
      <lb/>Graeca origine esset, nomen barbari exhorrens, iniquo 
      <lb/>animo ferre iniuriam videretur, “Ego – rex inquit – non a 
      <lb/>patria soleo sed a moribus barbaros definire”.
                      </p>
                </div>
                <div type="Chapter" n="54 (46)">
                      <head>54 (46) FACETE</head>  
                      <p>
      <lb/>Admisit in colloquio ac patienter audivit ipsos etiam secordi 
      <lb/>atque obtuso ingenio homines. Audiens vero illos subinde 
      <lb/>oculos ad eos coiicere solitus erat, quos probe norat, 
      <lb/>ingenia ac sensa hominum percallere, Ennianum illud levi 
      <lb/>voce submurmurans: “Vulturis in silvis miserum mandebat 
      <lb/>homonem.” Bellissime enim non homines sed homones Ennium 
      <lb/>appellasse eos dicebat, quos vidisset ex homine nihil 
      <lb/>praeter effigiem possidere.
                      </p>
                </div>
                <div type="Chapter" n="55 (47)">
                      <head>55 (47) GRAVITER</head>  
                      <p>
      <lb/>Principes qui iustitiam non colerent, his persimiles sibi 
      <lb/>videri dicebat, qui morbo caderent comitiali. Nam cum animae 
      <lb/>materia sit sola iustitia, qua tenetur ad vitam, teste 
      <lb/>Lactantio: “Quid restat principibus sublata iustitia, hoc est 
      <lb/>sublata vitae nutricatione et cibo, nisi caducarios videri?”
                      </p>
                </div>
      <pb n="122"/>                
                <div type="Chapter" n="56 (48)">
                      <head>56 (48) FACETE</head>  
                      <p>
      <lb/>Iacobo Alamanno homini christiano, sed iudeis orto parentibus, 
      <lb/>cum is divi Ioannis aureum simulachrum venale 
      <lb/>regi exhibuisset, ac pro eo quingentorum aureorum precium 
      <lb/>postalaret, ita respondit: “Non tu sane ineptus es et maiorum 
      <lb/>tuorum longe dissimilis, discipuli et servuli imaginem 
      <lb/>tanti aestimans, cum illi Ioannis ipsius magistrum ac dominum 
      <lb/>et regem Iudeorum xxx non amplius venum denariis
      <lb/>dederint.”
                      </p>
                </div>
                <div type="Chapter" n="57 (49)">
                      <head>57 (49)PATIENTER</head>  
                      <p>
      <lb/>Ioannes Fortis cognomine, miles veteranus aegerrime ferens, 
      <lb/>quod oppidum suae fidei commissum sibi rex auferret 
      <lb/>ut alteri daret, ab eo discedens Italiam, Galliam, Germaniam, 
      <lb/>Hispaniam peragravit, omnibus in via regibus, principibus 
      <lb/>ac populis Alfonsi ingratitudinem et conficta animi 
      <lb/>vitia disseminans atque divulgans. Sed cum nemo omnium, 
      <lb/>eius maledicentiam quamvis Alfonsi hostis gratanter audiret, 
      <lb/>neque panem modo et nasturtium offerret ad victum 
      <lb/>inopia coactus ad Alfonsum retro repetens Florentiae restitit, 
      <lb/>regis animum quem probris immutatum sibique insensum 
      <lb/>crediderat explorans. Id regi ubi primum notuit, Ioanni 
      <lb/>renunciari iussit tuto ad se redire licere. Se quidem potius
      <lb/>benefactorum eius quam vanedictorum memorem esse, venientem 
      <lb/>quoque viatico et pecunia iuvit. Simili moderatione 
      <lb/>ac liberalitate usus est cum erga alios multos, tum proxime 
      <lb/>apud quendam equitem Hispanum. Is enim cum apud 
      <lb/>reges occidentales fere omnes Alfonsi nomen et vitam nulli 
      <lb/>maledicto parcens passim propalamque proscidisset, tandem 
      <lb/>rediens ab Alfonso perhumaniter ac benigne exceptus 
      <lb/>est.
                      </p>
                </div>
      <pb n="124"/>                
                <div type="Chapter" n="58 (50)">
                      <head>58 (50) GRAVITER</head>  
                      <p>
      <lb/>Audivi saepenumero regem dicentem tantum valere ad 
      <lb/>fidem debere principum simplex verbum, quantum privatorum 
      <lb/>hominum iusiurandum.
                      </p>
                </div>
                <div type="Chapter" n="59">
                      <head>59 IOCOSE</head>  
                      <p>
      <lb/>Ciccum vinarium inter utres et dolia vini Graeci per vindemiam 
      <lb/>mortuum inventum, regi cum renuntiarent, sepelire 
      <lb/>eum iussit et huiusmodi distichon sepulturae inscribi:
      <lb/>“Hic situs est Ciccus, quem testas inter et utres
      <lb/>Mactasti Graeco palmite Bacche furens.”
                      </p>
                </div>
                <div type="Chapter" n="60 (51)">
                      <head>60 (51) GRAVITER</head>  
                      <p>
      <lb/>Regna quae plurima quidem haberet et possideret malle 
      <lb/>se perdere etiam persancte affirmabat, quam litteras, quas 
      <lb/>permodicas scire dicebat, nescire.
                      </p>
                </div>
                <div type="Chapter" n="61 (52)">
                      <head>61 (52) MAGNIFICE</head>  
                      <p>
      <lb/>Vectigal quod ex meretricio atque alea multis ante saeculis 
      <lb/>pensitabatur, sustulit ipsi Neapolitano civi, cui id lucrum 
      <lb/>a superioribus regibus concessum erat, priusquam 
      <lb/>vectigal oboleret satisfaciens. Portus pulcherrimam molem 
      <lb/>pluribus locis eversam restituit, aquaeductus subterraneos 
      <lb/>expurgavit ac refecit, veteres fontes instauravit, novos nonnullos 
      <lb/>extruxit, aquas publicas diu iam magna ex parte dispersas 
      <lb/>in aquaeductum alveum reduxit, vias urbis prope 
      <lb/>omnes vetustate et frequenti vehiculorum transitu detritas 
      <lb/>atque convulsas nigra silice constravit, plaustris penitus vehiculisque 
      <pb n="126"/>
      <lb/>urbe summotis. Et nunc diis beneiuvantibus parat 
      <lb/>ad aeris serenitatem salubritatemque paludes siccare et 
      <lb/>lacus emittere. 
      <lb/>Finit liber primus.
                      </p>
                </div>
          </div>                          
      <pb n="128"/>
                <div type="Book" n="2">
                      <head>LIBER SECUNDUS</head>                     
                      <p>
      <lb/>PROEMIUM                    
      <lb/>Vereor ne quis me putet in his libellis pleraque locutum 
      <lb/>in gratiam Alfonsi benefactoris, ac proinde vanitatis arguendum 
      <lb/>esse. Quod vitium a gravi viro praesertim scribente 
      <lb/>longissime abesse debeat. Verum ille quisquis est, si modo 
      <lb/>est aliquis, neque mores meos neque Alfonsi naturam satis 
      <lb/>nosse facile coarguetur, cum intelliget mihi quidem haud 
      <lb/>opus fuisse assentatione ad gratiam ineundam, quam videlicet 
      <lb/>assecutus essem etiam singularem xx annorum perpetua 
      <lb/>lectione, constantissima fide, infatigabili obsequio, summa 
      <lb/>observantia, puro consilio, veritate incorrupta. Quibus profecto 
      <lb/>artibus a summo atque humanissimo rege potissimum 
      <lb/>dilectus ac probatus sim, non vanitate aut blanditia aliqua. 
      <lb/>Qua in re testis mihi fuerit conscientia eius, quae nihil magis 
      <lb/>exhorruit quam mendaces, nihil magis aversata sit quam 
      <lb/>adulatores, quos etiam pestem principum appellare consueverit 
      <lb/>et variis interdum poenis affligere. Tantum itaque 
      <lb/>abest ut ego eiusmodi levitate me subinsinuem, ut nihil magis 
      <lb/>condoleam, quam per multa illum dixisse aut fecisse, 
      <lb/>quae nesciam; haud quamquam me ea suavitate scripturum 
      <lb/>esse confidam, qua illum constat apud omnes locutum fuisse. 
      <lb/>Fuit enim sermone admodum iocundus, brevis, elegans, 
      <lb/>venustus et clarus. Ego vero ut quaeque in mentem veniunt, 
      <lb/>quaequam sint pauca e multis sat scio, ea tantum dicta aut 
      <lb/>facta litteris mando animo, loci non temporis ordine servato 
      <lb/>(neque enim historiam scribo) sed ea dumtaxat excerpo eaque 
      <lb/>perstringo, quae ad exempla virtutis ac probitatis accommodari 
      <lb/>posse videantur, quo illis maxime in promptu 
      <pb n="130"/>
      <lb/>sint, qui de Alfonso quotidie aut loquuntur, aut orant, aut 
      <lb/>scribunt, aut denique qui imitari eam studebunt fortassis in 
      <lb/>posterum. Sed de hoc hactenus, nunc ad Alfonsi dicta et facta 
      <lb/>redeamus.
                      </p>
                      <div type="Chapter" n="1 (1)">
                            <head>1 (1) MAGNANIME</head>  
                            <p>                                              
      <lb/>Cum esset Valentiae Alfonsus, appulerunt eo loci Caroli 
      <lb/>regis Franciae legati magnopere eum orantes, ne per id tempus, 
      <lb/>quo rex eorum bello Britannico implicitus esset, contra 
      <lb/>se bellum aliquod suscitaret. Quam maxime enim verebatur 
      <lb/>Carolus, ne Alfonsus captato tempore et occasione eum armis 
      <lb/>lacesseret, propterea quod ius ac titulum praetenderet 
      <lb/>in eam partem Galliae Narbonensis, quam incolae linguam 
      <lb/>hoccitanam vocant. Quibus Alfonsus ita respondit: “Et si 
      <lb/>certo scio plurimas Narbonensis Galliae civitates ad Aragoniae 
      <lb/>Regnum pertinere, quas Carolus rex iampridem occupatas 
      <lb/>detineat, nihilominus hoc tempore, quo illum intelligo 
      <lb/>bello superatum et a Britannis protritum esse, nequaquam 
      <lb/>me arma contra profligatum regem moturum esse vobis 
      <lb/>affirmo: eo quoque animo esse ut quod maiores mei in Caroli 
      <lb/>prosperitate non petierunt, ego in eius non repetam calamitate. 
      <lb/>Quid regi indecentius, quam victum provocare. Rursum 
      <lb/>quid inhumantus, quam naufragum submergere.” Hac 
      <lb/>securitate legatos remisit demiratos Alfonsi virtutem et 
      <lb/>magnanimitatem.”
                            </p>
                      </div>                                    
      <pb n="132"/>                     
                      <div type="Chapter" n="2">
                            <head>2 LIBERALITER</head>  
                            <p>                                                     
       <lb/>Cum adhuc Valentiae ageret Helionoram sororem, quam 
       <lb/>unice diligebat, Duardo Ioannis Portugalliae regis filio natu 
       <lb/>maiori magnificentissimo apparatu nuptui tradidit. Ex quibus 
       <lb/>postea procreata Helionora filia; dum haec scriberemus, 
       <lb/>Federico tertio Romanorum regi, quod fauste et feliciter 
       <lb/>eveniat, eiusdem regis et avunculi opera desponsata est.
                            </p>
                      </div>
                      <div type="Chapter" n="3 (2)">
                            <head>3 (2) CONTINENTER</head>  
                            <p>                               
       <lb/>Capta ab rege Massilia, cum sibi renuntiaretur matronas 
       <lb/>fere omnes et puellas civitatis pretiosissimis rebus omnifariam 
       <lb/>onustas in templum Augustini perfugisse, eas diligentissime 
       <lb/>observari curavit: Cumque et illae vim et contumeliam 
       <lb/>pertimescentes regi per internuntium supplicarent, ut 
       <lb/>tradita omni earum gaza ipsas tantummodo intactas abire 
       <lb/>permitteret, non solum intactas, sed ne visas quidem cumque 
       <lb/>earum omni suppellectile quantavis pretiosissima ad 
       <lb/>unam omnis abire permisit.
                            </p>
                      </div>
                      <div type="Chapter" n="4 (3)">
                            <head>4 (3) MODERATE, FORTITER, RELIGIOSE</head>  
                            <p> 
       <lb/>Illud quoque in obsidione Massiliae admirabile extitit, 
       <lb/>quod ex insula Pomatia quae ad tria ferme milia passuum 
       <lb/>contra Massiliam sita est, saxa tormentaria mille quingentorum 
       <lb/>pondo ad urbem vel ultra etiam urbem iecerit. Cathenam 
       <lb/>portus amplissimam hoste invito ac renitente perfregerit. 
       <lb/>Sed et illud longe admirabilius, quod opulentissima 
       <lb/>urbe vi potitus, nihil inde praeter divi Aloisi corpus deportaverit, 
       <lb/>indignum sane diiudicans tam venerabiles reliquias 
       <lb/>in urbe victa, direpta et incensa remanere debere. Illud quoque 
       <pb n="134"/>
       <lb/>non omittendum: quod cum inde in Hispaniam enavigans 
       <lb/>asperrima maris tempestate iactaret, et nautae, et 
       <lb/>sacerdotes, et commilitones una omnes inclamarent Aloisi 
       <lb/>corpus velut periclitationis causam remittendum esse, illum 
       <lb/>in proposito perstitisse, et aut sibi una cum Aloisio perdendum 
       <lb/>esse, aut in longe angustiorem Diisque acceptiorem 
       <lb/>civitatem sanctissimi corporis reliquias conditurum asseverasse. 
       <lb/>Vicit pertinacia pervenitque Valentiam Ulterioris Hispaniae 
       <lb/>inclitam civitatem, ubi sanctissimum Aloisi corpus 
       <lb/>clarissimae victoriae solam mercedem, sed aeternum suae 
       <lb/>gloriae monumentum summa cum veneratione ac gratulatione 
       <lb/>civium collocavit.
                            </p>
                      </div>
                      <div type="Chapter" n="5 (4)">
                            <head>5 (4) FORTITER</head>  
                            <p>
       <lb/>Gerborum insulam, quam putamus Lotophagitem antiquitus 
       <lb/>dictam, ingenti admodum classe rex obsederat, et ne 
       <lb/>ulla incolis auxilii spes aliqua esset, pontem, qui continentem 
       <lb/>coniungebat, desecuit turribusque munivit. Quo facto 
       <lb/>relinquebatur Alfonso nihil, nisi ut levi momento insulam 
       <lb/>populatus rediret victor et voti compos. Cum interim a Boferio 
       <lb/>Tunicensium rege litterae in hanc fere sententiam deferuntur: 
       <lb/>“Rex regi salutem. Scimus, o Alfonse, te maiore animo 
       <lb/>esse, quam ut Gerborum populatione contentus decedas. 
       <lb/>Iccirco decrevimus ad te confestim accedere et facie, quod 
       <lb/>aiunt, ad faciem intueri. Credimus te interea minime recessurum, 
       <lb/>quoniam fugere longe a magnanimo rege alienum 
       <lb/>est, vale.” Alfonsus his litteris acceptis, oblata occasione 
       <lb/>maioris gloriae, decrevit, contempta insula, barbarum expectare. 
       <lb/>At ille tempori advenit et quidem cum centum milium 
       <lb/>ferme armatorum exercitu, castraque ad iactum teli 
       <lb/>contra pontem et turrim, quantum nostri milites tenebant, 
       <lb/>locavit tormentis, telis, clamoribus nostros continue lacessens. 
       <lb/>Constituerat Alfonsus postero die collatis signis decernere, 
       <pb n="136"/>
       <lb/>ceterum ardor militum, ut plerumque fit, contineri 
       <lb/>diutius nequivit: ponte transmisso in continentem eruperunt, 
       <lb/>fuderunt ac profligarunt barbaros, nec procul fuit quin 
       <lb/>regem ipsum etiam caperent, qui a propinquis et necessariis 
       <lb/>quibusdam suis in equum allevatus, inter nostrorum militum 
       <lb/>manus prope modum aprehensus effugit. Qui vero regem 
       <lb/>tutati fuerunt, quoniam fugae locus non fuit, ad unum 
       <lb/>omnes trucidati sunt ante regis pedes, praetorium captum 
       <lb/>direptumque, tormenta aenea et ferrea omnia confracta, signa 
       <lb/>militaria pleraque ablata, inaestimabilis atque omnis generis 
       <lb/>praeda ex victoria relata.
                            </p>
                      </div>
                      <div type="Chapter" n="(5)">
                            <head>(5) DILIGENTER</head>  
                            <p>
       <lb/>Cum ex victoria illa inclita Tunicensium aut mavis Poenorum 
       <lb/>regis in Siciliam se recepisset, non quidem milites 
       <lb/>sinit ocio torpescere, sed statim re frumentaria et aquaria 
       <lb/>reparata traiecit in urbem quam Poeni Africam vocant, ubi 
       <lb/>perspecto et urbis et portus situ, abductis demum aliquot 
       <lb/>hostium navibus, quae in portu erant, Siciliam primo, inde 
       <lb/>Evariam petiit, quam insulam incolae Hisclam appellant. 
       <lb/>Ceterum in hac Africana expeditione illud relatu dignum 
       <lb/>mihi visum est, quod opidani rege quam primum cognito, 
       <lb/>inauditam gratulationem intra urbem ediderunt tubis, tibiisque 
       <lb/>ac vocibus affectum animi significantes, putarunt 
       <lb/>nostri civitatem sese dedituram. At illis mos est transeuntem 
       <lb/>regem quamvis hostem applausu et hiuscemodi veneratione 
       <lb/>venerari.
                            </p>
                      </div>
                      <div type="Chapter" n="7 (6)">
                            <head>7 (6) ABSTINENTER</head>  
                            <p>
       <lb/>Vini aut omnino expers vixit, aut eo quam dilutissimo 
       <lb/>usus est. Eaque abstinentia emanavit, ut pleraque regum 
       <pb n="138"/>
       <lb/>exempla, ad curiales ac regios prope omnes, potissime cum 
       <lb/>eos saepe admonens afferret Alexandri Macedonis gloriae 
       <lb/>plurimum obfuisse vini intemperantiam; cum illud frequenter 
       <lb/>usurparet, sapientiam vino obumbrari; neque illud minus 
       <lb/>ebrietatis filios esse furorem et libidinem.
                            </p>
                      </div>
                      <div type="Chapter" n="8 (7)">
                            <head>8 (7) FORTITER</head>  
                            <p>
       <lb/>Praestito iam auxilio Ioanne reginae, eiectisque eius 
       <lb/>adversariis e regno, et tandem illa in pristinam et dignitatem 
       <lb/>et tranquillitatem regis opera atque potentia restituta, 
       <lb/>allatum est Henricum fratrem ab Ioanne Ulterioris Hispaniae 
       <lb/>rege dominatu bonisque omnibus spoliatum in vincula ù
       <lb/>coniectum esse. Rex tali nuntio permotus, siquidem Henricum 
       <lb/>propter eius animi egregia ornamenta magis etiam 
       <lb/>quam fratrem diligebat, posthabitis Neapolitani regni delitiis, 
       <lb/>quas sibi multo et sudore et cruore comparasse videbatur, 
       <lb/>ad liberationem fratris maturavit, liberavit et in pristinam 
       <lb/>fortunam restituit.
                            </p>
                      </div>
                      <div type="Chapter" n="9 (8)">
                            <head>9 (8) SAPIENTER</head>  
                            <p>
       <lb/>Cum esset rex apud Enariam insulam, in quam una cum 
       <lb/>victoria Africana morbum intulerat, et inaudito genere pestis 
       <lb/>laboraret exercitus, renuntiatur ei inter ceteros Antonium 
       <lb/>Picentem ordinis heremitarum nobilitatum post mortem 
       <lb/>hipocritam per summos cruciatus animam exhalasse, 
       <lb/>iactando plurima in Christum dominum et virginem eius 
       <lb/>matrem convitia atque blasfemias. Hic est ille Antonius, qui 
       <pb n="140"/>
       <lb/>XL dies et noctes perpetuo ieiunare ferebatur, qui Italiam, 
       <lb/>Siciliam, atque Hispaniam compleverat nomine sanctitatis 
       <lb/>et abstinentiae suae; periculum fecerat abstinentiae, pluribus 
       <lb/>locis cella praeclusus et a custodibus observatus nihil edens nihil 
       <lb/>libans, quoniam impraevisa ac praetentata cella 
       <lb/>nihil quod vel olfacere liceret inesse videretur. Ceterum angelos 
       <lb/>ei quotidie ministrare ac confabulari solitos opinabantur. 
       <lb/>Verum ipsi intus in cella erant candelae crassiores, extrorsus 
       <lb/>quidem et superfusorie ceratae, sed in quibus 
       <lb/>fistulae cannarum concludebantur farina confertae, quae ex 
       <lb/>contritis phasianorun ac caponum carnibus zucharo et aromatibus 
       <lb/>immixtis condiebantur. Aiunt et cingulum gestasse 
       <lb/>fistulatum plenum nectare quod hippocraticum vocant. His 
       <lb/>epulis clanculum vescebatur, vir habitus ubique sanctus et 
       <lb/>mortalium omnium qui unquam fuerint aut essent vulgi 
       <lb/>opinione abstinentissimus. Is igitur cum renuntiaretur regi 
       <lb/>vermiculis et acerbissimo genere mortis absumptus, dixisse 
       <lb/>fertur propterea Deum in hipocritas tantopere sevire, qui 
       <lb/>dum homines decipiunt, interponunt Deum ipsum tamquam 
       <lb/>sceleris mediatorem. Ideoque, ut plurimum viventes 
       <lb/>adhuc plecti in oculis hominum, quos Dei nomine fefellissent, 
       <lb/>ut intelligant mortales a tali monstro maxime ab 
       <lb/>cavendum esse, quod Deum ipsum nedum post mortem, sed 
       <lb/>aeterni vita ipsa haberent indubitatum ultorem.
                            </p>
                      </div>
                      <div type="Chapter" n="10 (9)">
                            <head>10 (9) PRUDENTER, IUSTE</head>  
                            <p>
       <lb/>Accessit quispiam ad regem et in laudem et commendationem 
       <lb/>inimici cuiusdam sui capitalis, verba coram faciens, 
       <lb/>admirationi erat iis maxime, qui simultatem illorum probe 
       <lb/>cognorant. Sed prudentissimo regi insueta bonitas suspitioni 
       <lb/>fuit. Dixitque seorsum ad amicos et familiares: “Haec benedicentia, 
       <lb/>mihi credite, erumpet tandem in calamitatem 
       <lb/>inimici, nisi adverterimus.” Nec eum fefellit opinio. Sed 
       <lb/>continuos menses benedicendo ille protraxit, ut e benedictis 
       <pb n="142"/>
       <lb/>fidem adeptus oportunius inimicum opprimeret. At eius malitia, 
       <lb/>quae sub specie bonitatis in caput alterius serpendo 
       <lb/>crassabatur, regis providentia detecta est et insons ille servatus 
       <lb/>a calumnia.
                            </p>
                      </div>
                      <div type="Chapter" n="11 (10)">
                            <head>11 (10) PRUDENTER</head>  
                            <p>
       <lb/>Cum audisset nonnullos Europae reges ad Basiliense 
       <lb/>concilium destinasse misisseque oratores proceres potentis 
       <lb/>et progenie illustres, magna cum et equorum et comitantium 
       <lb/>pompa, delegit ipse e suis quos ad concilium mitteret, 
       <lb/>non quidem qui sanguine, sed qui ingenio et sapientia praecellerent. 
       <lb/>Hi fuere Lodovicus Pontanus iurisconsultorum sui 
       <lb/>temporis facile princeps et Nicolaus Siculus archiepiscopus 
       <lb/>panhormitanus et hic in iure pontificio aetatis suae nemini 
       <lb/>secundus. Namque haud decere inquiebat, ubi de iure humano 
       <lb/>ac divino disceptandum esset, nobilitatem, potentiamve 
       <lb/>iactare, sed doctrinam potius atque iustitiam.
                            </p>
                      </div>
                      <div type="Chapter" n="12 (11)">
                            <head>12 (11) OBSERVANTER</head>  
                            <p>
       <lb/>Numismata illustrium imperatorum, C. Caesaris ante 
       <lb/>alios, per universam Italiam summo studio conquisita in 
       <lb/>eburnea arcula ab rege, pene dixerim religiosissime, asservabantur. 
       <lb/>Quibus, quoniam alia eorum simulachra iam vetustate 
       <lb/>colapsa non extarent, mirum in modum sese delectari 
       <lb/>et quodammodo inflammari ad virtutem ac gloriam 
       <lb/>inquiebat.
                            </p>
                      </div>          
       <pb n="144"/>                      
                      <div type="Chapter" n="13 (12)">
                            <head>13 (12) STUDIOSE, MODESTE</head>  
                            <p>
       <lb/>Caesaris commentarios in omni expeditione secum attulit, 
       <lb/>nullum omnino intermittens diem, quin illos accuratissime 
       <lb/>lectitaret laudaretque et dicendi elegantiam et belli gerendi 
       <lb/>peritiam; inertissime se respectu Caesaris praedicare 
       <lb/>nequaquam veritus, tametsi a nonnullis tum studiis humanitatis 
       <lb/>tum militiae scientia non in ultimis ipse reponeretur.
                            </p>
                      </div>
                      <div type="Chapter" n="14 (13)">
                            <head>14 (13) SAPIENTER</head>  
                            <p>
       <lb/>Librum et eum quidem apertum pro insigni gestavit, 
       <lb/>quod bonarum artium cognitionem maxime regibus convenire 
       <lb/>intelligeret, quae videlicet ex librorum tractatione atque 
       <lb/>evolutione perdisceretur. Atque ideo Platonem in primis 
       <lb/>laudare solitus erat, quod reges diceret aut litteratos esse 
       <lb/>oportere, aut certe litteratorum hominum amatores.
                            </p>
                      </div>
                      <div type="Chapter" n="15 (14)">
                            <head>15 (14) STUDIOSE</head>  
                            <p>
       <lb/>In urbium direptione quicunque ex militibus librum 
       <lb/>offendisset, confestim certatimque illum ad regem quasi suo 
       <lb/>quodam iure deferre, quoniam scirent ita quidem fama vulgaverat 
       <lb/>eum libris maxime delectari solitum. Itaque nulla 
       <lb/>alia in re magis sese regi gratificari dignius, aut facilius posse 
       <lb/>arbitrabantur, quam in libris exhibendis atque tradendis.
                            </p>
                      </div>
                      <div type="Chapter" n="16 (15)">
                            <head>16 (15) STUDIOSE, LIBERALITER</head>  
                            <p>
       <lb/>Diem illam in qua nihil legeret se perdidisse dicebat. Sed 
       <lb/>et cum audisset Tib. Caesarem eam diem se perdidisse solitum 
       <lb/>dicere, in qua nihil quicquam alicui donavisset, egisse 
       <pb n="146"/>
       <lb/>gratias rex dicitur immortali Iesu, quod eo modo nec diem 
       <lb/>unam ipse perdidisset.
                            </p>
                      </div>
                      <div type="Chapter" n="17">
                            <head>17 STUDIOSE</head>  
                            <p>
       <lb/>Gloriatum assidue regem scimus, quod Bibliam quater 
       <lb/>et decies cum glosis et commentariis omnibus perlegisset. 
       <lb/>Proinde illam memoria ita tenere, ut non solum res, sed verba 
       <lb/>etiam ipsa pluribus locis sine scripto redderet.
                            </p>
                      </div>
                      <div type="Chapter" n="18 (16)">
                            <head>18 (16) FORTITER</head>  
                            <p>
       <lb/>Cum classis regia, tempestate abrepta, ad insulas Schochades 
       <lb/>decurrisset, atque eadem una ex dissipatis triremibus 
       <lb/>adventare prospectaretur, conscisso velo ac temone 
       <lb/>decusso, summo cum militum et nautarum discrimine, 
       <lb/>inclamavit rex ut advenienti illico omnes irent suppetias. 
       <lb/>Cumque et omnes periculum recusantes reclamarent melius 
       <lb/>unam quam universas triremes iri perditum, rex nihilo segnius 
       <lb/>praetoriam soluit ipsemet et, si nemo subsequatur, solus 
       <lb/>opem enixissime laturus. Quo facto exteri postea pudore 
       <lb/>compulsi regem subsecuti, triremem prope obruptam non 
       <lb/>sine omnium periculo reduxerunt incolumem. Tum rex: 
       <lb/>“Nonne vobis saepius dixeram periculum sine periculo 
       <lb/>moneri non posse? Mihi profecto satius visum est una cum 
       <lb/>sociis viris fortissimis occumbere, quam illos videre et pati 
       <lb/>ante oculos interire.”
                            </p>
                      </div>
                      <div type="Chapter" n="19">
                            <head>19 MODERATE</head>  
                            <p>
       <lb/>Cum quidam stirpe illustris, quem hic honoris gratia non 
       <lb/>nomino, laesae maiestatis apud regem delatus esset et esset 
       <pb n="148"/>
       <lb/>facinorus convictus, et maiestatis reus, non sententia aliqua 
       <lb/>lata, non scripta, ut solet, sed tacito quodam iudicio in eum 
       <lb/>animadvertit. Quo ex facto utrumque providit, et ne scelus 
       <lb/>impunitum remaneret, et ne generosa reliqua domus unius 
       <lb/>noxa notaretur infamia.
                            </p>
                      </div>
                      <div type="Chapter" n="20 (17)">
                            <head>20 (17) CLEMENTER</head>  
                            <p>
       <lb/>Urbem Neapolitanam pertinacissime obduratam pugnando 
       <lb/>denique cum cepisset, Deus immortalis! Quam humaniter, 
       <lb/>quam liberaliter quam mansuete sese gessit, omnium 
       <lb/>primum milites a caede, ac direptione coercuit, et praeter 
       <lb/>primos impetus, quos continere facile non fuit, postea cives 
       <lb/>omnes a militum furore, et avaritia tutos incolumesque 
       <lb/>servavit. Ipsemet stricto ense, perequitans civitatem prospiciensque 
       <lb/>ne quis alteri vim, aut contumeliam afferret. Dein 
       <lb/>his, quamquam victis, liberorum iura concessit, inimicorum 
       <lb/>omnium etiam Petri iocundissimi fratris caedis oblitus.
                            </p>
                      </div>
                      <div type="Chapter" n="21 (18)">
                            <head>21 (18) MODERATE, FORTITER, CLEMENTER,
                                  <lb/>LIBERALITER</head>  
                            <p>
       <lb/>Expugnata iam civitate Neapolitana, ne ex victoria, ut 
       <lb/>evenit, insolesceret exercitus aut voluptatis resolveretur 
       <lb/>illecebris, confestim compositis rebus recto ad hostes itinere 
       <lb/>pertendit, quorum dux erat Antonius Caldoria, vir strenuus 
       <lb/>atque in armis clarus. Cumque eos in agro Carpinonio nactus 
       <lb/>esset proelio instructos intentosque, et numero et virtute 
       <lb/>plurimam exultantes, adhibito consilio rex proponit exquiritque 
       <pb n="150"/>
       <lb/>an proelium sumendum sit nec ne. Cumque ex proceribus 
       <lb/>quidam suscipiendum omnino esse censuisset, si rex 
       <lb/>ipse praesens non esset: “Ergo quod maxime – inquit – opitulari 
       <lb/>dimicantibus solet imperatoris praesentia, nunae, si 
       <lb/>diis placet, offutura est.” Statimque, Deo bene iuvante, ut 
       <lb/>proelium committerent, pronunciavit mox intellecturi nihilo 
       <lb/>eorum fortunae ac gloriae obstaturam praesentiam suam. 
       <lb/>Fit ergo proelium initio satis ancipiti marte, demum postea 
       <lb/>regis auspiciis atque virtute fuderunt ceperuntque hostes 
       <lb/>ferme omnis, in quibus Sfortiani equites prope innumerabiles 
       <lb/>capti, ipse Antonius dux item captus. Hic omnibus saeculis 
       <lb/>memoranda clementia: Antonium Caldoriam exitialem et 
       <lb/>quasi haereditarium regis hostem, cum omaes morte mulctandum 
       <lb/>esse censerent, salvum esse rex iussit bonis et paternis 
       <lb/>et suis omnibus servatum restitutumque. Nec Iacobi patris 
       <lb/>capitales inimicitias, nec Antonii filii pervicatiam 
       <lb/>iamdudum sibi damnosissimam vel paululum aestimare visus 
       <lb/>est. Milites praeterea captivos missos fecit, nonnullos 
       <lb/>etiam, quamvis hostes, ob egregiam tamen virtutem atque 
       <lb/>integram famam donavit exornavitque. Qua mansuetudine 
       <lb/>et benignitate ipsos etiam hostes sibi exinde benivolos reddidit, 
       <lb/>universo post hac regno Neapolitano ab Aquila Marsorum 
       <lb/>urbe ad regium, usque Brutiorum sine adversario in 
       <lb/>pace summa et tranquilitate potitus.
                            </p>
                      </div>
                      <div type="Chapter" n="22 (19)">
                            <head>22 (19) FORTITER, CLEMENTER, GRATE</head>  
                            <p>
       <lb/>Hisclam oppidum et milite et situ ipso munitissimum 
       <lb/>pugnando cepit, captis licet gravissimis hostibus pepercit. 
       <pb n="152"/>
       <lb/>In id postea ab eo colonia Catelanorum deducta ut essent, 
       <lb/>qui cum virginibus aut viduis Hisclaris connubia copularent, 
       <lb/>ratus, videlicet id quod evenit, animos illorum deliniri 
       <lb/>et conciliari posse prole suscepta. Ceterum in eadem expeditione 
       <lb/>et hoc contigit, quad cum victoriae compos diis gratias 
       <lb/>acturus ad litus ubi templum extat Mariae virginis traiceret, 
       <lb/>schapha nimio pondere regiorum pressa subsedit, rege usque 
       <lb/>ad vada ima delapso nandi penitus ignaro. Cumque ope 
       <lb/>Caietani cuiusdam ab imo redditus fundo max sese collegisset, 
       <lb/>dixisse fertur non parvo magna constare. Tum adiutori 
       <lb/>ipsi ultimae fortis homuncioni salarium annuum constituit, 
       <lb/>pariter et filibus quinque dotem dedit.
                            </p>
                      </div>
                      <div type="Chapter" n="23 (20)">
                            <head>23 (20) CONTINENTER</head>  
                            <p>
       <lb/>Viccaro Apuliae oppido vi capto, cum miles a direptione 
       <lb/>contineri nequisset, rex veritus ne furor tandem baccharetur 
       <lb/>in mulierum pudicitiam, conquisitus cum cura in locum extra 
       <lb/>muros procul a militum impetu congregavit servandas, 
       <lb/>dato negocio Ioanni Olgine viro amplissimo, et mihi servatas 
       <lb/>simul et illibatas cum praesidio, quo vellent, dimissit. 
       <lb/>Paucis post diebus ad lares, unde digressae erant, pro ut libitum 
       <lb/>fuerit tuto redituras.
                            </p>
                      </div>
                      <div type="Chapter" n="24 (21)">
                            <head>24 (21) FORTITER, RELIGIOSE</head>  
                            <p>
       <lb/>Erat in Samnio rex aut procul Boviano, cum subito affertur 
       <lb/>hostes adventare ac iam prope esse. Quo nuntio capere 
       <lb/>arma milites iussit atque hostibus obviam contendere, et 
       <pb n="154"/>
       <lb/>iam ad tria milia passuum processerat instructus armatusque, 
       <lb/>tandemque in campis apertis iuxta Troiam in conspectu 
       <lb/>hostium consedit. Stabant enim loco edito ad proelium et 
       <lb/>ipsi parati instructique, ceterum rex consulto haud monebat, 
       <lb/>quo hostes in equum pelliceret ad pugnam. Illi vero numero 
       <lb/>fidentes quo sane praestare videbantur, et colle descendunt 
       <lb/>magnoque impetu pugnam incipiunt. Tum regem 
       <lb/>exclamasse his auribus audivi (nam iuxta eram): “O milites, 
       <lb/>victoria nostra est!”, ostendens etiam a qua acie, a quove 
       <lb/>loco victoria oriretur. Mox et ipse inter primos concitatissime 
       <lb/>in hostem ferebatur. Crederes fortunam praesidem bellorum 
       <lb/>adesse regi, tam exiguo momento hostes viros fortissimos 
       <lb/>fuderit fugaveritque, et in portam usque civitatis 
       <lb/>persecutus plurimos ceperit, nonnullos etiam in fossam urbis 
       <lb/>praecipites egerit. Regiorum vero nonnulli hostibus mixti 
       <lb/>urbem introiere, qui ex porta altera ad regem incolumes 
       <lb/>redierunt. In hac victoria per multa quidem obtigere narratu 
       <lb/>dignissima. Quidam eques cum intueretur regem ornatu 
       <lb/>praeter alios elegantiore, et quisnam esset ignorabatur, 
       <lb/>proiecto in eom ense percortaretur, atque ille: “Alfonsus rex 
       <lb/>sum”, etiam protento ense respondisset, continuo ad regis 
       <lb/>nomen procubuisse dicitur, atque illius potestari reducto 
       <lb/>gladio sese permisisse. Illud quoque memoria huius victoriae 
       <lb/>insigne extitit, quot reversis militibus e proelio in castra, 
       <lb/>unde profecti erant, ceteris, ut fit, corpora passim curantibus, 
       <lb/>ipse rex non prius aliquid gustare, non prius exarmari 
       <lb/>aut pulverem et sudorem extergi passus est, licet et in mediis 
       <lb/>et aestatis et diei et Apuliae flagrantissimis caloribus, 
       <lb/>quam rem divinam vel solenniter fecerit, Iesuque gratias 
       <lb/>pro victoria egerit armatus, ieiunus ac proelio defatigatus.
                            </p>
                      </div>                           
       <pb n="156"/>                     
                      <div type="Chapter" n="25 (22)">
                            <head>25 (22) DILIGENTER, FORTITER</head>  
                            <p>
       <lb/>Venabatur rex in campis Leboriis, quos nunc Rosarum 
       <lb/>vocant, quo nuntius affertur Riccium regiorum peditum 
       <lb/>ductorem ad hostes defecisse, ac per fraudem occupasse 
       <lb/>oppidum sancti Germani cum monte Cassinati, ac properare 
       <lb/>vicina omnia invadere. Quo nuntio permotus rex dixisse fertur, 
       <lb/>facto non consulto opus esse, et ut erat venationi potius 
       <lb/>quam armis instructus, contra proditorem iter instituit cum 
       <lb/>his tantummodo purpuratis, qui secum venationis gratia convenerant, 
       <lb/>civitatibus solum denuntians, ut qui eum diligeret 
       <lb/>propere sequeretur, opinione celerius ad Riccium pervenit. 
       <lb/>Cuius vestigia ultro subsecuti regii milites, tantam 
       <lb/>trepidationem intulere proditori, ut facile intelligeres illum 
       <lb/>incepti paenituisse preventum regis ac regiorum celeritate 
       <lb/>incredibili. Dum enim arcem, quam Ianniculam vocant, maximum 
       <lb/>illius expeditionis aut manis proditionis momentum 
       <lb/>expugnaverat. At quoniam quidem rex acceperat ingens e 
       <lb/>Roma praesidium Riccio prope diem adventurum, qua spe 
       <lb/>fretus Riccius in arce adhuc expugnando perseveraret, noctu 
       <lb/>in montem peditatum rex dimittit admonitum, uti sub 
       <lb/>nomine Ricci turrim templi, quae Ricciano praesidio tenebatur, 
       <lb/>pertranseant, atque inde ad Riccium sub ipsum diei 
       <lb/>ortum descendant. Quo peracto Riccius auxiliares copias arbitratus 
       <lb/>primo laetari, dein, cum regios esse ex signis armisque 
       <lb/>cognosceret, antea quam ab rege circumveniretur, fuga 
       <lb/>saluti consuluit. Reliqui capti, quos pro sua consuetudine 
       <lb/>rex omnes dimisit incolumes. Oppidum quarto post die 
       <lb/>quam interim fraude captum a Riccio extiterat 
       <lb/>recuperatum.
                            </p>
                      </div>
       <pb n="158"/>                      
                      <div type="Chapter" n="26 (23)">
                            <head>26 (23) PERFRUGALITER</head>  
                            <p>
       <lb/>Equiti quidam prodigo, quippe cui nulla pecunia esset 
       <lb/>satis et ab rege quotidie multa postulanti, dixisse tandem 
       <lb/>fertur: “Amice, si tibi plura dare in dies perrexero, citius me 
       <lb/>pauperem quam te divitem effecero. Hoc enim proinde esse, 
       <lb/>ac si piscinam perforatam implere quispiam contendat.”
                            </p>
                      </div>
                      <div type="Chapter" n="27 (24)">
                            <head>27 (24) IOCOSE</head>  
                            <p>
       <lb/>Cum me legente aliquando Antonius Bova, Bacchi antistes, 
       <lb/>sese offerens efflagitaret, uti eum regi commendarem, 
       <lb/>atque ego ad ipsum iocando his verbis regi suaderem quod 
       <lb/>hic ille Bova esset, qui nunquam vidisset solem exorientem 
       <lb/>sobrius, subridens rex adiecit multo minus hercle occidentem.
                            </p>
                      </div>
                      <div type="Chapter" n="28 (25)">
                            <head>28 (25) PIE, REVERENTER</head>  
                            <p>
       <lb/>Cum peregre advenienti Ferdinando patri obviam progressus 
       <lb/>advertisset illum vecticula vectari valitudine affectum, 
       <lb/>equo disiliit, ut patrem pedibus comitaretur et, si opus 
       <lb/>esset, humeris ac cervice etiam sustolleret. Cumque e lectica 
       <lb/>pater identidem cohartaretur ut exemplo multorum procerum 
       <lb/>iuxta adequitantium et ipse quoque equum conscenderet, 
       <lb/>“Alii – inquit – o pater, quid ad se attinet ipsi viderint; 
       <lb/>ego quidem adduci neutiquam potero quin regem, quin patrem 
       <lb/>et eundem aegrotum pedibus sequar”.
                            </p>
                      </div>
       <pb n="160"/>
                      <div type="Chapter" n="29 (26)">
                            <head>29 (26) MODERATE</head>  
                            <p>
       <lb/>Cum aliquis Alfonsum a nobilitate maxime laudaret, 
       <lb/>quod rex esset, filius regis, regis nepos, regis frater et cetera. 
       <lb/>Istiusmodi rex hominem interpellans dixit, nihil esse quod 
       <lb/>in vita minoris ipse duceret quam quod ille tanti facere videretur. 
       <lb/>Laudem enim illam non suam sed maiorum suorum 
       <lb/>esse, quippe qui iustitia, moderatione atque animi excellentia 
       <lb/>sibi regnum comparassent, successoribus quidem oneri 
       <lb/>regna cedere, et ita demum honori si virtute potius, quam 
       <lb/>testamento illa suscipiant. A se itaque, si qua modo extent, 
       <lb/>eliceret ornamenta, non a patribus iam mortuis extorqueret.
                            </p>
                      </div>
                      <div type="Chapter" n="30 (27)">
                            <head>30 (27) PIE, LIBERALITER</head>  
                            <p>
       <lb/>Ferdinandus et ipse inclitus rex moriens Alfonsum filium 
       <lb/>his pene verbis allocutus fertur: “Optime fili, quoniam regna 
       <lb/>quaecumque dum Deo placuit obtinui, ad te aetatis praerogativa 
       <lb/>deferri et scio et volo. Optarem eas modo terras, quas 
       <lb/>in ea parte Hispaniae, quam Castellam vocitant, habemus, 
       <lb/>Ioanni fratri tuo, si modo per te liceat, relinquere. Quod ne 
       <lb/>moleste teras te peto, et si pateris, etiam rogo.” Tum Alfonsus: 
       <lb/>“Ego, mi pater ac domine, satis intelligo istaec regna et 
       <lb/>tua fere omnia ad me quidem pertinere. Iccirco plaris semper 
       <lb/>voluntatem tuam et feci ac facturus sum, quam aetatis 
       <lb/>privilegium. Immo vero si pro tua singulari prudentia regnis 
       <lb/>ita demum prospicis iri consultum, si Ioannem regni successorem 
       <lb/>reliqueris, nihil recuso quin ipsum vel ad omnia 
       <lb/>instituas heredem, non aliter, mihi credas, velim voluntati 
       <lb/>per me tuae usque ad postremum spiritum parebitur quam 
       <lb/>divine.” Tum Ferdinandus macte inquit: “Esto pietate et 
       <lb/>obedientia filii”, et obortis lachrimis eum dimisit.
                            </p>
                      </div>                     
       <pb n="162"/>
                      
                      <div type="Chapter" n="31 (28)">
                            <head>31 (28) IUSTE, MAGNANIME</head>  
                            <p>
       <lb/>Rogerius Paleatiae comes amplissimo atque ornatissimo 
       <lb/>genere natus, impiger vir et manu promptus, regem adiens, 
       <lb/>indicat in animo sibi esse Ioannem Castellae regem ipsius 
       <lb/>hostem contempto omni periculo confodere foreque id sibi, 
       <lb/>si modo annuat, factu perfacile. Cui rex se non solum pro 
       <lb/>Castellae atque Hispaniae dominatu, sed ne pro totius quidem 
       <lb/>orbis imperio adipiscendo, tam crudele ac detestabile 
       <lb/>facinus permissurum. Dii melius quam eiusmodi scelere veram, 
       <lb/>ad quam tantopere elaboret gloriam, laedat atque contaminet. 
       <lb/>Simili quodam modo respondisse dicitur exuli Florentino 
       <lb/>Cosmam Medicem occisurum pollicenti, si triginta 
       <lb/>non amplius militum manu ab rege iuvaretur. Longe quidem 
       <lb/>acriores atque ampliores hostis sese et habuisse et habere, 
       <lb/>quam Cosma esset, morte quorum vel regna consequi 
       <lb/>se quidem potuisse, sed abstinuisse a scelere: iret igitur et 
       <lb/>referret post deinde meliora.
                            </p>
                      </div>
                      <div type="Chapter" n="32 (29)">
                            <head>32 (29) MODERATE</head>  
                            <p>
       <lb/>Cum familiares nonnulli rusticum quendam humi prostratum 
       <lb/>uvas edentem digito velut ignavum demonstrarent 
       <lb/>regi, “Utinam mihi – inquit – istoc ocio comedere dii 
       <lb/>dedissent “.
                            </p>
                      </div>
       <pb n="164"/>                     
                      <div type="Chapter" n="33 (30)">
                            <head>33 (30) GRATE</head>  
                            <p>
       <lb/>Acceperat aliquando a Maria singularis exempli uxore 
       <lb/>litteras, quas cum semel atque iterum attentissime perlegisset, 
       <lb/>“Mox – inquit – institueram olim de uxore nihil extra 
       <lb/>talamum dicere, ne bene licendo uxorius aut impudens haberer. 
       <lb/>At nunc mihi prorsus mutandum consilium, et quidvis 
       <lb/>homines obloquantur, quocumque in trivio cuicunque 
       <lb/>obvio sine modo et modestia de uxoris virtute atque constantia 
       <lb/>praedicandum”.
                            </p>
                      </div>
                      <div type="Chapter" n="34 (31)">
                            <head>34 (31) MANSUETE</head>  
                            <p>
       <lb/>Proceres et purpuratos suos ab rege reprehendi saepius 
       <lb/>vidimus, quod amicos paulo inferioris fortis suos servitores 
       <lb/>appellarent, maxime cum huiuscemodi homines a Philipo 
       <lb/>rege non servitores, non subditos, ut ab istis, sed amicos et 
       <lb/>familiares appellatos lectitasset.
                            </p>
                      </div>
                      <div type="Chapter" n="35 (32)">
                            <head>35 (32) LIBERALITER, GRAVITER</head>  
                            <p>
       <lb/>Alverum Lunam ab Alfonso cuius erat popularis, magnopere 
       <lb/>postulantem ut se ad Ioannem Castellae regem proficisci 
       <lb/>cupientem illi commendatitiis litteris notum commissumque 
       <lb/>faceret, non modo notum et commissum, verum 
       <lb/>adeo gratum acceptumque rex fecit, ut brevi ad amplissimas 
       <lb/>fortunas et Ioannis usque in intimam gratiam evaserit. 
       <lb/>Sed benefactoris et beneficii immemor. Iccirco cum ingratitudinis 
       <lb/>aliquando Alverus argueretur, Alfonsum ita dixisse 
       <lb/>accepimus, compertum se quidem haberi ingenti beneficio 
       <lb/>non nisi ingratitudine satisfieri, propterea plures quidem 
       <lb/>esse qui darent, sed qui dare scirent, esse per paucos. Nec 
       <lb/>ideo pigrius dandum aut bcnefaciendum esse.
                            </p>
                      </div>
                      <div type="Chapter" n="36 (33)">
                            <head>36 (33) IUSTE</head>  
                            <p>
       <lb/>Quanta fuerit Alfonsi existimatio et gloria hinc facile deprehendas, 
       <lb/>quod nonnunquam etiam ab inimicis et eisdem 
       <lb/>viris spectatissimis fuerit laudibus celebratus. Nicolaus cardinalis 
       <lb/>Capuensis, regi gravis inimicus, Florentiae cum esset 
       <lb/>ac conferet sese per id temporis in regnum Neapolitanum 
       <lb/>contra Alfonsum preclarissimus copiarum ductor Franciscus 
       <lb/>Sfortias, et ob hoc aliqui dicerent Alfonso regi non cum 
       <lb/>Renato negocium fore, ita respondit: “Immo hercle intelliget 
       <lb/>nunc demum noster Sfortias cum alio sibi quam cum Philippo 
       <lb/>Maria rem gerendam esse.” Haec cum audita retulisset 
       <lb/>regi Malphiritus legatus, “Utinam – rex inquit – adversarii 
       <lb/>mei omnes ita de me sentiant, ut inimicus hic et sentit et 
       <lb/>praedicat, bello quidem me nequaquam lacesserent, sed quo 
       <lb/>nihil mihi antiquius est, sinerent pace atque ocio perfrui”
                            </p>
                      </div>
                      <div type="Chapter" n="37 (34)">
                            <head>37 (34) URBANE</head>  
                            <p>
       <lb/>Cum regiae bibliothecae custos obserata libraria abesset, 
       <lb/>rexque ipse legendi percupidus, forcipe seram excuteret, intervenit 
       <lb/>Matheus Siculus eximiae ille sanctitatis sacerdos 
       <lb/>dixitque: “Tu ne id Rex magne manibus propriis, tu ne?” Cui 
       <lb/>rex subridens, “Quaeso – inquit – vir sancte, nunquid Deus 
       <lb/>et natura nequicquam regibus manus dederit”.
                            </p>
                      </div>
       <pb n="168"/>                      
                      <div type="Chapter" n="38 (35)">
                            <head>38 (35) LIBERALITER</head>  
                            <p>
       <lb/>Ioannes Capicurtii dominus, natione Gallus, genere, auctoritate, 
       <lb/>factis eques insignis, ab Henrico Britanniae rege 
       <lb/>proelio captus carcere asservatus est, donec fide data grandi 
       <lb/>admodum sese pecunia redempturum repromitteret. Cumque 
       <lb/>is promissis haud sufficiens reges ac principes Europae 
       <lb/>omnis obisset, uti ab his ea pecunia, aut saltem quantulacunque 
       <lb/>relevaretur, unum denique ex omnibus Alfonsum 
       <lb/>repperit, qui eum tota illa quantavis pecunia et a fide obligata 
       <lb/>liberaret, et a captivitate redimeret.
                            </p>
                      </div>
                      <div type="Chapter" n="39 (36)">
                            <head>39 (36) IUSTE, SAGACITER</head>  
                            <p>
       <lb/>Alfonso adhuc adolescente post sanctissimi atque optimi 
       <lb/>patris obitum regnorum ac publicae salutis gabernacula 
       <lb/>suscipiente, accidit uti cuiusdam servola ex domino praegnans 
       <lb/>facta, mox pariens ad libertatem proclamaret ex lege 
       <lb/>Hispaniensi, quae est: “Serva quae ex Domino liberos susceperit, 
       <lb/>libera esto.” Dominus autem veritus servam amittere 
       <lb/>negabat ex se filium procreatum, ratus hoc pacto se et servam 
       <lb/>non amissurum et filium simul habiturum. At illa 
       <lb/>acrius instare, et natum ex domino conceptum asseverare. 
       <lb/>Erat sane difficilis probatio et coniectura veritatis. Sed in 
       <lb/>ancipiti Alfonsi prudentia iam inde ab adolescentia statim 
       <lb/>resplenduit. Etenim decrevit uti infans sub licitatione venundaretur. 
       <lb/>Cumque et uni alicui, qui maius precium attulisset, 
       <lb/>infans tradi assimularetur, pater pietate victus a lachrimis 
       <lb/>temperare nequivit et suum esse filium fassus est. 
       <lb/>Quare rex et patri filium, et servae libertatem haud cunctanter 
       <lb/>adiudicavit.
                            </p>
                      </div>

       <pb n="170"/>                      
                      <div type="Chapter" n="40 (37)">
                            <head>40 (37) FACETE</head>  
                            <p>
       <lb/>Ioannes Caltagirduius eques regius, ut primum ab hostibus 
       <lb/>carcere dimissus est, regem adiit, et liberalitate illius 
       <lb/>non nihil abusus, innumerabiles prope res simul et poposcit 
       <lb/>et impetravit, a quo rex vix tandem divulsus, «Mentior – inquit – 
       <lb/>ni inter tam multa et varia, quae petebat, timuerim 
       <lb/>ne uxorem etiam ipsam a me deposceret eques meus».
                            </p>
                      </div>
                      <div type="Chapter" n="41 (38)">
                            <head>41 (38) GRAVITER</head>  
                            <p>
       <lb/>Cum inter sophistas aliquando de regum felicitate disceptatio 
       <lb/>esset et suum quisque iudicium afferret in medium, 
       <lb/>intervenit rex, «Et quid, o amici – inquit – in id tantopere 
       <lb/>laboratis? Non putatis hoc ipsum quale sit, aut plenius excogitari, 
       <lb/>aut luculentius exprimi posse quam prodiderit vir 
       <lb/>divinae sapientiae Augustinus?» Mox illius verba ipsa, ut 
       <lb/>erat singulari memoria, pronuntiavit. Quae quidem ego hisce 
       <lb/>commentariolis ideo intexui, quod digna mihi visa sunt, 
       <lb/>quae reges et principes terrarum universi memoria quidem 
       <lb/>et teneant et observent. Reges utique felices Augustinus 
       <lb/>existimat, si iuste imperant, si inter linguas sublimiter honorantium 
       <lb/>et obsequia nimis humiliter salutantium non extolluntur. 
       <lb/>Sed se homines esse meminerint, si suam potestatem 
       <lb/>ad Dei cultum maxime dilatandum maiestati eius 
       <lb/>famulam faciunt. Si Deum timent, diligunt, colunt, si plus 
       <lb/>amant illud regnum, ubi non timent habere consortes, si tardius 
       <lb/>vindicant, facile ignoscunt, si eandem vindictam pro 
       <lb/>necessitate regendae tuendaeque reipublicae, non pro saturandis 
       <lb/>inimicitiarum odiis exercent, si eandem veniam non 
       <lb/>ad impunitatem iniquitatis, sed ad spem correctionis indulgent, 
       <pb n="172"/>
       <lb/>si quod aspere coguntur plerumque decernere, misericordiae 
       <lb/>lenitate et beneficiorum largitate compescant, si luxuria 
       <lb/>tanto eis est castigatior, quanto possit esse liberior, si 
       <lb/>malunt cupiditatibus pravis quam quibuslibet gentibus imperare. 
       <lb/>Et si haec omnia faciunt, non propter ardorem inanis 
       <lb/>gloriae, sed propter charitatem felicitatis eternae, si pro 
       <lb/>suis peccatis humilitatis et miserationis et orationis sacrificium 
       <lb/>Deo suo immolare non negligunt, tales christianos imperatores 
       <lb/>ac reges dicimus esse felices.
                            </p>
                      </div>
                      <div type="Chapter" n="42 (39)">
                            <head>42 (39) HUMANITER</head>  
                            <p>
       <lb/>Cum Andreae Panhormitano, viro et genere et iurisperitia 
       <lb/>claro, se neque cognitum neque visum unquam rex accepisset, 
       <lb/>continuo illum velut fortunatum hominem et videre 
       <lb/>et nosse vehementer voluit.
                            </p>
                      </div>
                      <div type="Chapter" n="43 (40)">
                            <head>43 (40) FIDENTER</head>  
                            <p>                            
       <lb/>Alfonsum nonnunquam absque comitantium pompa incedentem 
       <lb/>vidimus. Cumque et ab hoc a plerisque argueretur 
       <lb/>suadereturque ut more aliorum principum et ipse armatorum 
       <lb/>manu stipatus graderetur, exhorruisse consilium visus 
       <lb/>est, atque dixisse se quidem minime solum, ut isti crederent, 
       <lb/>sed innocentia associatum vadere, neque esse quod benivolentia 
       <lb/>civium fretus, quippiam extimescat.
                            </p>
                      </div>
       <pb n="174"/>                     
                      <div type="Chapter" n="44 (41)">
                            <head>44 (41) GRAVITER</head>  
                            <p> 
       <lb/>Per quam difficilem sibi rem principatum videri, vel eo 
       <lb/>maxime dicebat, quod principum vita popularibus exemplo 
       <lb/>cedat, illis quidem ad vitia quam ad virtutes proclivioribus. 
       <lb/>Quapropter principibus non modo sua causa a peccato abstinendum 
       <lb/>esse, sed multo etiam magis ne sua vitia infundantur 
       <lb/>in cives suos. Nam veluti eliotropium herbam ad solis 
       <lb/>motum, ita populares semper in principium mores verti 
       <lb/>atque formari.
                            </p>
                      </div>
                      <div type="Chapter" n="45 (42)">
                            <head>45 (42) IUSTE, FORTITER</head>  
                            <p> 
       <lb/>Inter Ioannam reginam et Alfonsum suborta discordia, 
       <lb/>complures tum artium praefecti, tum praesides terrarum ac 
       <lb/>principes adeuntes regem polliciti sunt universum pene 
       <lb/>Neapolitanorum regnum, regina inscia, sese dedituros. Quibus 
       <lb/>rex habere se quidem gratias respondit, sed pluris famam 
       <lb/>et honorem suum, quamlibet magnum existimare: 
       <lb/>suum quidem consilium et fuisse et esse regnum non dolo 
       <lb/>aut iniuria, sed legitimo iure, cumque et Deo et Ioannae matri 
       <lb/>placuisset, possidere. Quod si reginae in se voluntas immutata 
       <lb/>videatur, id molitudini et fragilitati feminarum assignandum 
       <lb/>esse. Contra se et virum et regem esse meminisse 
       <lb/>oportere.
                            </p>
                      </div>
                      <div type="Chapter" n="46 (43)">
                            <head>46 (43) IUSTE</head>  
                            <p>
       <lb/>Praesides provinciarum ac iudices omnes a rege praemonitos 
       <lb/>scimus, ne quod decretum aut rescriptum a se factum 
       <lb/>servarent, nisi quod iure tantum et honestate niteretur. Interdum 
       <lb/>enim aut importunitate postulantium, aut ignoratione 
       <lb/>rei fieri, ut quid contra iuris sanctionem emanet, propterea 
       <lb/>illud modo custodiri ac ratum esse se iussisse quod           
          <pb n="176"/>
          <lb/>legibus probaretur. Primamque legem eam esse, ne quid 
          <lb/>contra legem, contra rationem aut contra iustitiam fieret.
                            </p>
                      </div>
                      <div type="Chapter" n="47 [*]">
                            <head>47 [*] BENIGNE</head>  
                            <p>
          <lb/>Militibus vero aut missionem aut vacationem petentibus, 
          <lb/>licet incommode, tribuit tamen nec cuipiam unquam 
          <lb/>commeatum negasse visus est, itaque factum ut cum requiem 
          <lb/>aut ocium sibi, haud denegari animadverterent, illud 
          <lb/>postea concessum renuerent, aut ultro denuo redirent ad regem. 
          <lb/>Quos reversos rex comiter ac benigne suscipiebat monebatque 
          <lb/>ut sicut sibi bellum quidem gratia pacis susciperetur, 
          <lb/>sic illis negotium gratia ocii renuendum non esse.
                            </p>
                      </div>
                      <div type="Chapter" n="48 (44) [*]">
                            <head>48 (44) [*] GRAVITER</head>  
                            <p>                            
          <lb/>Antisthenis dictum suscipere ac frequenter usurpare consuevit 
          <lb/>si vel in corvos vel in adulatores incidere oporteat, 
          <lb/>satius esse in corvos incidere, hos quidem, qui mortui 
          <lb/>essent, illos vero qui viverent devorare.
                            </p>
                      </div>
                      <div type="Chapter" n="49 (45) [*]">
                            <head>49 (45) [*] RELIGIOSE</head>  
                            <p>                                   
          <lb/>Mortuo Eugenio pontifice, cum electio novi pontificis 
          <lb/>rite institueretur, multi cum aliunde tum ex collegio ipso 
          <lb/>cardinalium ad Alfonsum, qui per id temporis Tiburi cum 
          <lb/>exercitu erat, adeuntes obtulerunt sese pro ipsius regis sententia 
          <lb/>aut libitu hanc vel illum pontificem creaturos. Quibus 
          <lb/>rex uti eum crearent, respondit, quem ad tantae molis 
          <lb/>gubernaculum sustinendum pro eorum prudentia crederent 
          <lb/>aptiorem, deoque acceptiorem futurum. Se quidem Tiburi 
          <pb n="178"/>
          <lb/>interim permansurum illisque totis viribus obstaturum 
          <lb/>quos quominus libera et in Spiritu Sancto comitia fierent 
          <lb/>intercessum ire animadverterent.
                            </p>
                      </div>
                      <div type="Chapter" n="50 (46) [*]">
                            <head>50 (46) [*] MODERATE</head>  
                            <p> 
          <lb/>Cum beneficiorum immemores esse nonnullos intelligeret 
          <lb/>et interdum de se etiam obloquentes, inquiebat illis quidem 
          <lb/>ut libet sibi vero benefactorum fructum esse benefecisse. 
          <lb/>Rursum contra maledicentiam ingratorum ridendo 
          <lb/>exclamabat: “Bene habet, liberam tandem civitatem habemus, 
          <lb/>cuique ut libet et licet.”
                            </p>
                      </div>
                      <div type="Chapter" n="51 (47) [*]">
                            <head>51 (47) [*] SAPIENTER, CLEMENTER</head>  
                            <p> 
          <lb/>Principem inquiebat velut animum esse debere rei publicae, 
          <lb/>illam velut corpus. Proinde principes haud satis mirari 
          <lb/>qui, cum cives offendant, non intelligunt in illis seipsos pariter 
          <lb/>offendete, atque in semetipsos impios ac crudeles esse.
                            </p>
                      </div>
                      <div type="Chapter" n="52 (48) [47]">
                            <head>52 (48) [47] CLEMENTER</head>  
                            <p> 
          <lb/>Cum argueretur aliquando rex, quod mitis esset ac clemens 
          <lb/>nimis, ut qui nonnunquam etiam his, qui vel graviter 
          <lb/>in ipsum deliquissent, ignoret, se quidem paratum velle esse 
          <lb/>dicebat Deo immortali, si ad calculum vocetur oves, quas in 
          <lb/>tutelam ab eo suscepisset, annumerare et, si illas repetat, 
          <lb/>restituere incolumes omnes posse.
                            </p>
                      </div>
          <pb n="180"/>                     
                      <div type="Chapter" n="53 (49) [48]">
                            <head>53 (49) [48] GRAVITER</head>  
                            <p>                           
          <lb/>Justitia dicebat se quidem bonis gratum esse, ac clementia 
          <lb/>etiam malis.
                            </p>
                      </div>
                      <div type="Chapter" n="54 (50) [49]">
                            <head>54 (50) [49]CLEMENTER</head>  
                            <p> 
          <lb/>Qui nimis levem et mansuetum principem quereretur, 
          <lb/>expectandum his esse dicebat, ut ursi ac leones quandoque 
          <lb/>regnarent, hominis sane clementiam esse, belvarum 
          <lb/>feritatem.
                            </p>
                      </div>
                      <div type="Chapter" n="55 (51) [50]">
                            <head>55 (51) [50] GRAVITER</head>  
                            <p> 
          <lb/>Turpe nimirum valde esse dicebat, eum aliis imperare, 
          <lb/>qui sibimet dominari nesciret.
                            </p>
                      </div>
                      <div type="Chapter" n="56 (52) [*]">
                            <head>56 (52) [*] MODESTE</head>  
                            <p>
          <lb/>lllud scilentio praetereundum non fuit, quod cum esset 
          <lb/>Alfonsus tot tantorumque rex regnorum, honore, gratia, opibus, 
          <lb/>potentia ac sapientia admirabilis, nunquam tamen aut 
          <lb/>iactantia aut insolentia notari potuerit.
                            </p>
                      </div>
                      <div type="Chapter" n="57 (52) [51]">
                            <head>57 (52) [51] GRAVITER</head>  
                            <p>
          <lb/>Per absurdum sibi videri dicebat reges ab aliis regi, duces 
          <lb/>ab aliis duci.
                            </p>
                      </div>
          <pb n="182"/>
                      
                      <div type="Chapter" n="58 (53) [52]">
                            <head>58 (53) [52] PIE, LIBERALITER</head>  
                            <p>
          <lb/>Pueros, quos ad studia litterarum aptos ac prope natos 
          <lb/>intueretur, verum paupertate et inopia ad gloriam aspirare 
          <lb/>non posse, ut quisque vel ad hanc, vel ad illam disciplinam 
          <lb/>idoneus videbatur, partim rhetoribus, partim philosophis 
          <lb/>erudiendos commendabat, fovebatque sumptum illis affatim 
          <lb/>ministrans. Simili pietate ac liberalitate usus in Theologos 
          <lb/>pauperes. Nam cum ad doctoratum ascendere nisi magnis 
          <lb/>sumptibus (adeo corrupta et depravata sunt omnia) non 
          <lb/>possent, eos et pecunia iuvare et praesentia condecorare non 
          <lb/>destitit.
                            </p>
                      </div>
                      <div type="Chapter" n="59 (54) [53]">
                            <head>59 (54) [53] MODESTE</head>  
                            <p>
          <lb/>Pulchritudinis amator cum esset, nimirum iuxta Chrisippi 
          <lb/>sententiam, putabat pulchritudinem esse virtutis florem; 
          <lb/>numquam tamen licentia aut contumelia in aetatem alicuius 
          <lb/>est usus.
                            </p>
                      </div>
                      <div type="Chapter" n="60 (54)">
                            <head>60 (54) URBANE</head>  
                            <p>
          <lb/>Interrogatus aliquando rex, quid sibi sine utilitate honor 
          <lb/>esse videretur, consimile id sibi videri respondit, ut si peracutum 
          <lb/>et peracre quis cernat, sed offusus caligine oberret in 
          <lb/>tenebris.
                            </p>
                      </div>
                      <div type="Chapter" n="61 (55) [55]">
                            <head>61 (55) [55] SAPIENTER</head>  
                            <p>                                  
          <lb/>Audivimus regem de benignitate naturae differentem dicere, 
          <lb/>quad etiam in vitiis quadam modo prospexisset generi 
          <lb/>humano. Nam pro luxuria matrimonium permisisse, pro 
          <pb n="184"/>
          <lb/>invidentia aemulationem, pro accidia sive ociositate laxamentum, 
          <lb/>pro gula et ventris ingluviae cibatum, pro avaritia 
          <lb/>parsimoniam, pro ira admonitionem increpationemque, pro 
          <lb/>superbia vero nihil indulsisse, ut intelligant superbi non 
          <lb/>modo hominibus se, sed etiam Deo et naturae infestos ac 
          <lb/>detestabiles esse.
                            </p>
                      </div>
                      <div type="Chapter" n="62 (56) [56]">
                            <head>62 (56) [56] FACETE</head>  
                            <p>
          <lb/>Cum aliquando mulierem impudentius saltantem aspexisset, 
          <lb/>fertur ad proximos dixisse: “Attendite, Sibilla quidem 
          <lb/>e vestigio prodet oraculum.”
                            </p>
                      </div>
                      <div type="Chapter" n="63 (57) [57]">
                            <head>63 (57) [57] CLEMENTER</head>  
                            <p>
          <lb/>Non tam quod hostes vincere et sciret et posset gloriabatur, 
          <lb/>quam quod victis consulere didicisset. Illud quidem fortunae 
          <lb/>interdum munus esse, hoc semper suum.
                            </p>
                      </div>
                      <div type="Chapter" n="64 (58) [58]">
                            <head>64 (58) [58] GRAVITER</head>  
                            <p>
          <lb/>Cum aliquis regi diceret: “Cave ne tua haec nimia lenitudo 
          <lb/>et placabilitas in perniciem cadat.” “Immo vero – inquit – 
          <lb/>multa mihi perferenda sunt, ne in invidiam cadam.”
                            </p>
                      </div>
          <pb n="186"/>                     
                      <div type="Chapter" n="65 [59]">
                            <head>65 [59] RECTE</head>  
                            <p>
          <lb/>Mansuetos et misericordes amplecti et honestare consuevit. 
          <lb/>E contrario superbos velut Diis et hominibus exosos 
          <lb/>exhorrere.
                            </p>
                      </div>
                      <div type="Chapter" n="66 (59) [60]">
                            <head>66 (59) [60] COMITER</head>  
                            <p>
          <lb/>Arguebatur aliquando rex, quod cum a saltatione tantopere 
          <lb/>ipse abhorreret, in adventum tamen Federici imperatoris 
          <lb/>cum ipso imperatore et Helionora augusta saltitare propalam 
          <lb/>visus esset, et is ita quidem arguebatur, cum se 
          <lb/>expurgantem audivimus, non voluptatis gratia se saltare, 
          <lb/>immo id sibi nequaquam probari, ceterum in honorem imperatoris 
          <lb/>et augustae id in praesentia a se fieri. Plurimum 
          <lb/>namque refert, quemadmodum res fiat. Siquidem luxuriae 
          <lb/>aut lasciviae; causa quis saltet, stultum aut ebrium videri. 
          <lb/>Sin honoris alicuius gratia reprehensionem effugere, neque 
          <lb/>esse insanum, qui cum magnis viris semel insaniat.
                            </p>
                      </div>
                      <div type="Chapter" n="67 (60) [61]">
                            <head>67 (60) [61] SAPIENTER, LIBERALITER</head>  
                            <p>        
          <lb/>lllud vel praecipue notabile inter regis facinora fuerit, 
          <lb/>quotquot viros aut re bellica, aut litteraria illustres accepit 
          <lb/>ad sese pene omnis evocaverit. Evocatos amplissimis honoribus, 
          <lb/>munificentissimisque muneribus affecerit. Braccium, 
          <lb/>sui temporis praestantissimum copiarum ducem, arcte familiariterque 
          <lb/>dilexit, quem adolescens adhuc in disciplina 
          <pb n="188"/>
          <lb/>militari magistri loco et habuit et observavit. Is est qui rei 
          <lb/>bellicae gloriam apud Italicos pene extinctam admirabili 
          <lb/>arte atque industria revocavit, atque auctiorem fecit. Post 
          <lb/>hunc Nicolao Picinino ex Bracciana disciplina sed nec inferioris 
          <lb/>gloriae viro coniunctissime et amantissime usus est. 
          <lb/>Doctrina vero et ingenio insignes amplexus est, praecipue 
          <lb/>Bartholomeum Faccium suavis et priscae eloquentiae virum, 
          <lb/>a quo quidem et res a se gestas perscribi cupide appetivit, 
          <lb/>maxime eius libri suavitate alloctus, quem de vitae felicitate 
          <lb/>regi ipsi antea dicaverat. Georgium Trapezuntium 
          <lb/>graecis et latinis litteris virum eruditissimum inter familiares, 
          <lb/>quos cum admiratione diligebat, admisit, dato negocio 
          <lb/>ut Aristotelis de naturali historia libros omnis e graeco in 
          <lb/>latinum traduceret, quoniam illi qui prius a nescio quo traducti 
          <lb/>extabant, propter asperitatem barbariemque orationis 
          <lb/>haud satis probabantur. Leonardam vero Aretinum, virum 
          <lb/>aetatis suae disertissimum, quo minus apud se habuerit, 
          <lb/>non voluntas sed invalitudo illius atque aetas ingravescens 
          <lb/>impedimento fuit. At epistolae quae ultro citroque extant et 
          <lb/>extabunt diu mutui et amoris et officii documenta praestabunt. 
          <lb/>Poggium Florentinum, virum illustrem ob Chiropediam 
          <lb/>suo nomine e graeco conversam, non solum benivolentia 
          <lb/>amplexus est, sed honorabilibus et opulentissimis donis 
          <lb/>ornavit. Sileo theologos, quos ex ultimis terrarum regionibus 
          <lb/>arcessitos legentes ac disputantes quotidie audierit, et 
          <lb/>quorum nonnullos postmodum ad summas dignitates mortalium 
          <lb/>omnium gratissimus evexerit. Praetereo philosophos, 
          <lb/>medicos, musicos, iureconsultos, quibus regia omnia 
          <pb n="190"/>
          <lb/>redundat, omnis ab rege honestatos, omnis lautiores, omnis 
          <lb/>locupletiores effectos. Nam si singillatim eorum non dico 
          <lb/>virtutes atque pracconia, sed nomina dumtaxat nuda praecensuero, 
          <lb/>haec ipsa nimirum sibi ingens volumen exposcere 
          <lb/>videbuntur. Igitur singulos in alios locos reiciamus, et tertium 
          <lb/>nunc Alfonsi dicteriorum librum aggrediamur. 
          <lb/>Liber secundus finit.
                            </p>
                      </div>
                </div>
          <pb n="192"/>         
          <div type="Book" n="3">
                <head>INCIPIT LIBER TERTIUS</head>                      
                <p>
          <lb/>PROEMIUM
          <lb/>Repetenti mihi quotidie Alfonsi dicta aut facta memoratu 
          <lb/>digna, tam multa et praeclara sese exhibent atque ostendunt, 
          <lb/>ut cum eorum copia pene obruar, cum magnitudine 
          <lb/>plane obstupescam. Nam per immortalem Deam, quale 
          <lb/>illud est, quod nuper ab eo dictum audivimus? Nam cum 
          <lb/>quidam ab eo sciscitaretur, quomodo in tot divitiis pauper 
          <lb/>effici posset. Effici posse respondit, si sapientia venditaretur. 
          <lb/>Quo ex dicto utique planum fecit pluris se rerum cognitionem 
          <lb/>quam regna aut divitias aestimare. Alexandrum Macedonem 
          <lb/>in hoc ut in plerisque quodam modo imitatus, qui 
          <lb/>laudem ex sapientia potius quam ex armis quaerere concupiverit. 
          <lb/>His accedit quod sapientiam filiam Dei appellare solitus 
          <lb/>fuit, eamque solam rerum fere omnium esse immortalem, 
          <lb/>atque ex omni genere animantium soli homini esse 
          <lb/>concessam. Qua potissimam ex re (uti ego arbitror) Ioannem 
          <lb/>Hixaritanum, cum omni virtute praestantissimum tum 
          <lb/>acerrimi iudicii virum, de rege solitum dicere accepimus: 
          <lb/>Alfonsum si rex non fuisset, philosophum et quidem eximium 
          <lb/>futurum fuisse ad sapientiam enim unice natum esse 
          <lb/>videri. Neque enim inter ardua, ut sunt plerumque regum 
          <lb/>negotia, unquam sapientiae studium intermittere, quotidieque 
          <lb/>poetas, philosophos et theologos aut legentes, aut disputantes, 
          <lb/>aut orantes audire, atque adeo in divinis maxime disciplinis 
          <lb/>doctum et clarum evasisse, ut in rege aliquid etiam 
          <pb n="194"/>
          <lb/>praeter regem inesse videretur, quod demirari posses, cum 
          <lb/>ad felicitatem et veri cognitionem tibi excerpere. Ego praeterea 
          <lb/>ita explanantem difficillima pleraque regem scio, ut 
          <lb/>quae viderentur aut haberentur obscura luce, ut aiunt, meridiana 
          <lb/>clariora redderet. Adeoque Hispanos conterraneos 
          <lb/>suos amasse et respexisse, ut epistolas Senecae ex latino in 
          <lb/>sermonem hispanum verterit, quo divini illius libri cognitio 
          <lb/>etiam litterarum rudes non lateret. Sed et quod dictum et 
          <lb/>saepius dicendum est, sapientes viros incredibili benivolentia 
          <lb/>atque observantia coluit. Quare doctos et sapientes praecipue 
          <lb/>monitos et oratos velim, uti quisque pro viribus gratias 
          <lb/>referat, meamque imbecillitatem sua eloquentia atque opera 
          <lb/>sustentent suffulciantque, neque divini huius viri deque 
          <lb/>eis tam benemeriti facta aut dicta perire sinant; sed celebrent 
          <lb/>potius et certatim laudibus ferant, haud inscii ingratis 
          <lb/>poenam a veteribus institutam esse, ut hi murenis 
          <lb/>vorandi discerpendique vivi obicerentur.
                </p>
                <div type="Chapter" n="1 (1)">
                      <head>1 (1) GRAVITER</head>  
                      <p>           
          <lb/>Optimos consiliarios esse mortuos dicebat, libros videlicet 
          <lb/>designans, a quibus sine metu, sine gratia quae nosse 
          <lb/>cuperet fideliter audiret.
                      </p>
                </div>
                <div type="Chapter" n="2">
                      <head>2 GRAVITER, IUSTE</head>  
                      <p> 
          <lb/>Si Romanis temporibus natus esset, se constructurum 
          <lb/>dicebat fuisse contra curiam Iovi Positorio templum, quo 
          <lb/>patres conscripti sententiam dicturi, antequam curiam 
          <lb/>ingrederentur, odia atque alias animi labes deponerent. Plerumque 
          <lb/>etenim fieri uti regna atque respublicae privatorum 
          <lb/>contentionibus atque affeccionibus pessundentur.
                      </p>
                </div>               
          <pb n="196"/>
                
                <div type="Chapter" n="3 (2)">
                      <head>3 (2) IUSTE, GRAVITER</head>  
                      <p> 
          <lb/>Dicenti cuidam addecere regem non solum quae promisisset, 
          <lb/>sed quae capite annuisset, et praestare debere, respondit 
          <lb/>recte sane, verum condecere petentes quodque iusta 
          <lb/>ac consentanea ab regibus postulare.
                      </p>
                </div>
                <div type="Chapter" n="4 (3)">
                      <head>4 (3) GRAVITER</head>  
                      <p> 
          <lb/>Divites sine cultu litterarum aureum velus appellare solitus 
          <lb/>fuit.
                      </p>
                </div>
                <div type="Chapter" n="5 (4)">
                      <head>5 (4) SAPIENTER</head>  
                      <p>
          <lb/>Cum esset qui apud regem causam belvarum contra 
          <lb/>homines defenderet, et modo turturis castitatem, modo cornicis, 
          <lb/>quae mortuo mare novem hominum aetates vidua 
          <lb/>perduret, modo formicarum providentiam, modo canum sagacitatem, 
          <lb/>modo ciconiarum pietatem, modo apium in regem 
          <lb/>observantiam, et id genus multa pro brutis animalibus 
          <lb/>afferret in medium, regem ita respondentem audivimus, 
          <lb/>sive id brutis ab inclinatione et instinctu naturae, sive ex 
          <lb/>Dei dono datum sit, se non alia causa datum ac concessum 
          <lb/>esse existimare, quam ut homines turpiter nequiterque 
          <lb/>viventes erubescant a brutis et rationis expertibus superari.
                      </p>
                </div>
                <div type="Chapter" n="6">
                      <head>6 FACETE</head>  
                      <p>
          <lb/>Cum aliquando rex Ludovicum Podium, Puccium appellatum, 
          <lb/>in veste lugubri, fronte subtristi intueretur, et quid 
          <pb n="198"/>
          <lb/>sibi vellet dolor ille sciscitaretur, at Puccius ob sororiam 
          <lb/>mortuam dolorosum se esse respondisset, adiecit laetum potius 
          <lb/>atque hilarem eum esse convenire ob illius mortem. 
          <lb/>Nam, si cognata mortua esset, at fratrem eius a mortuis suscitatum 
          <lb/>esse. Erat enim mulier illa intractabilis, difficilis et 
          <lb/>viro, dum vixit, admodum molesta et infensa, ac mariti prope 
          <lb/>mors quaedam.
                      </p>
                </div>
                <div type="Chapter" n="7 (5)">
                      <head>7 (5) URBANE</head>  
                      <p>
          <lb/>Matrimonium ita demum exigi tranquille et sine querela 
          <lb/>posse dicebat, si mulier caeca fiat et maritus surdus.
                      </p>
                </div>
                <div type="Chapter" n="8">
                      <head>8 PRUDENTER</head>  
                      <p>
          <lb/>Quemadmodum argentarii ad aurum atque argentum 
          <lb/>probandum cote indice utuntur, ita se rex uti magistratibus 
          <lb/>ad cognoscendos civium mores atque animos inquiebat; magistratu 
          <lb/>quidem maxime homines demonstrari atque cognosci.
                      </p>
                </div>
                <div type="Chapter" n="9">
                      <head>9 FORTITER</head>  
                      <p>
          <lb/>Lupus Fimenus Durrea per id temporis proregem agens, 
          <lb/>cum per nuntium regi absenti significasset navem alteram 
          <lb/>ex duabus, quas instar montium rex aedificaverat, nautarum 
          <lb/>negligentia deflagrasse, respondit scire se eam navim 
          <lb/>quamlibet magnam atque magnificam, paucis tamen post 
          <lb/>annis, labe aut teredine perituram fuisse. Proinde secum aequo 
          <lb/>animo, si sapit, ferat infortunium.
                      </p>
                </div>
          <pb n="200"/>               
                <div type="Chapter" n="10">
                      <head>10 URBANE</head>  
                      <p>
          <lb/>Dicenti cuidam sapientem virum se tandem reperisse, 
          <lb/>“Quomodo – inquit – sapientem dignoscere stultus 
          <lb/>potest ? “.
                      </p>
                </div>
                <div type="Chapter" n="11">
                      <head>11 LIBERALITER</head>  
                      <p>
          <lb/>Philippum poetam ad se Satiras diutissime evigilatas deferentem, 
          <lb/>aliasque et canentem, ac prope agentem, non nisi 
          <lb/>militiae honore decoratum praemisque auctum remisit.
                      </p>
                </div>
                <div type="Chapter" n="12 (6)">
                      <head>12 (6) PIE, FIDENTER</head>  
                      <p>
          <lb/>Cum aliquando navali proelio rex, desperatis rebus, posset 
          <lb/>ex onerariis in triremium suarum classem facile evadere, 
          <lb/>etenim praefectus illarum Ioannes Hixaritanus vir strenuus 
          <lb/>(praesto erat semper regis voluntatem ac nutum observans) 
          <lb/>noluit tamen in triremes descendere, sed ex navi sua 
          <lb/>primus in hostium navem transiliit, seque dedidit ratus id, 
          <lb/>quod postea effectu probatum est, eius etiam capti auctoritatem 
          <lb/>ad sociorum salutem et liberationem plurimum 
          <lb/>valituram.
                      </p>
                </div>
                <div type="Chapter" n="13 (7)">
                      <head>13 (7) GRATE</head>  
                      <p>
          <lb/>Lupo Simenio quod eius opera in bello Neapolitano viginti 
          <lb/>annos fideli pariter ac forti usus foret, id quod magnanimum 
          <lb/>et generosum virum appetere intelligebat, summos 
          <lb/>quoque honores novosque et amplissimos magistratus rex 
          <lb/>contulit. Siquidem eum proregem aut, si mavis, praesidem 
          <pb n="202"/>
          <lb/>in Siciliam simul et in toto regno Neapolitano, quod antea 
          <lb/>nulli alii contigerat, fecit; seque alterum appellari exemplo, 
          <lb/>uti ego arbitror, Alexandri in Ephestionem voluit. Gratitudine 
          <lb/>quidem et officio a nemine unquam se vinci passus est.
                      </p>
                </div>
                <div type="Chapter" n="14">
                      <head>14 FIDENTER</head>  
                      <p>
          <lb/>Alphonsus cum a Ludovico Podio e Roma certior factus 
          <lb/>esset, Riccium regiorum peditum ductorem ad hostes occupatis 
          <lb/>aliquot oppidis statim transiturum, aeque re fore, 
          <lb/>illum re adhuc integra capere ac custodire, malle se inquit a 
          <lb/>suis prodi damnoque affici, quam de illis unquam minus 
          <lb/>confisum videri. Desciscat Riccius, ut lubet, se nequaquam 
          <lb/>de beneficiariis suis tale aliquid nisi comperto scelere esse 
          <lb/>crediturum. His addictas, quod cum Riccius proditionis occasionem 
          <lb/>quaerens a rege grandem quandam pecuniam indebite 
          <lb/>effligitaret, rex illam vel ut eum a proposito deflecteret, 
          <lb/>vel ne quid culpae in se ipsum reiici posset ad Riccii 
          <lb/>excusationem, e vestigio quantamcunque tradendam 
          <lb/>curavit:
                      </p>
                </div>
                <div type="Chapter" n="15 (8)">
                      <head>15 (8) FORTITER, FIDENTER</head>  
                      <p>
          <lb/>Redeunte Alfonso e Caieta Neapolim, cumque una in 
          <lb/>classe regia Ioanna regina et Ioannes Carazolus, vir primarius, 
          <lb/>pluresque praeterea proceres ac regali navigarent, ad 
          <lb/>eum propius accessisse Sfortiam aiunt atque dixisse: “Nunc 
          <lb/>o rex! Si vis et velle debes, potes universum Neapolitanum 
          <lb/>regnum sine adversario aut dubitatione aliqua obtinere. 
          <lb/>Hoc est, si, quos tecum ipse ducis, eos omnis in Siciliam captivos 
          <lb/>dimiseris, ac regnes solus.” Cui rex se quidem si nesciret 
          <pb n="204"/>
          <lb/>eo proposito ex Hispania decessisse, ut veram et absolutam 
          <lb/>gloriam, quantum in se esset, reportaret ad suos, quam 
          <lb/>non perfidia et dolo, sed virtute et constantia se posse assequi 
          <lb/>Dei optimi maximi benignitate confideret. Reges quidem 
          <lb/>fortunae bonis minime indigere, sed laude potius, hoc 
          <lb/>est hominum perpetua commendatione et fama.
                      </p>
                </div>
                <div type="Chapter" n="16 (9)">
                      <head>16 (9) IUSTE, GRAVITER</head>  
                      <p>
          <lb/>Maxima cura intentum regem ad exolvendumque sese 
          <lb/>aere alieno nuper vidimus memorem, uti ego arbitror, dicti 
          <lb/>illius, litis atque aeris alieni comitem esse miseriam: per bellum 
          <lb/>etenim Neapolitanum quinque et quinquaginta millia 
          <lb/>supra quinquies centena aureorum mutuo contraxerat, a 
          <lb/>quo debito, dum proderem haec, prope liberatum vidimus. 
          <lb/>Ac proinde respirantem et merito laetum dicere regibus, qui 
          <lb/>pro redditu sumptus metiuntur, bona omnia cedere, amari a 
          <lb/>civibus non metui, cives ipsos a suspitione novorum munerum 
          <lb/>levatos alacres agere, suaque bona ostentare, ac denique 
          <lb/>principis vitam votis suppliciisque expetere.
                      </p>
                </div>
                <div type="Chapter" n="17">
                      <head>17 GRAVITER</head>  
                      <p>
          <lb/>Adulatores autem lupis haud absimiles esse dicebat. 
          <lb/>Nam quemadmodam lupi titillando ac scalpuriando asinos 
          <lb/>vorare soliti essent. Sic adulatores ad perniciem principum 
          <lb/>blanditiis simul ac mendaciis intenderent.
                      </p>
                </div>
          <pb n="206"/>                
                <div type="Chapter" n="18 (10)">
                      <head>18 (10) FORTITER</head>  
                      <p>
          <lb/>Cum in praedicatione cuiusdam viri sancti somno rex 
          <lb/>admodum gravaretur, neque id dignitati aut attentioni suae 
          <lb/>convenire intelligeret, digitis digitos occulte quidem ita contorsit, 
          <lb/>ut soporem prae dolore omnino excuti et amoveri necesse esset.
                      </p>
                </div>
                <div type="Chapter" n="19 (11)">
                      <head>19 (11) PIE</head>  
                      <p>
          <lb/>Alfonsus quodam die Panhormii sacratissimae dominicae 
          <lb/>hostiae obviam factus, equo desiliit, corpusque Domini 
          <lb/>comitatus, deductus est tandem in domum mulieris cuiusdam 
          <lb/>e gravi partu pene iam mortuae. Qua ex re valde sollicitus 
          <lb/>atque anxius Puccio, qui tum aderat, mandat ut illico 
          <lb/>divae Fermae cingulum afferat, quo allato et summa cum 
          <lb/>devotione superiacentis corpos imposito statim incolumis 
          <lb/>enixa est.
                      </p>
                </div>
                <div type="Chapter" n="20 (12)">
                      <head>20 (12) LIBERALITER, FIDENTER</head>  
                      <p>
          <lb/>Mediolanensibus vero a Venetis pariter et a Francisco 
          <lb/>Sfortia bello oppressis, auxiliumque ab Alfonso magnopere 
          <lb/>postulantibus, arbitratus est ex illis demum beneconsultum 
          <lb/>iri, si Ludovicum Gonzagam hoc ipsum affectantem mercede 
          <lb/>conduceret Mediolanensium causa. Quapropter Puccio 
          <lb/>Podio mandaverat uti hoc nomine ipsi Ludovico XXX millia 
          <lb/>aureorum persolveret. Ceterum Podius, quoniam interim 
          <lb/>Carolus Ludovici frater, qui sub Mediolanensibus inherebat, 
          <lb/>occupato Laudente et Crema ad Sfortiam transisset, ac 
          <lb/>proinde ne cum fratre Ludovicus consentiret, addubitaretur, 
          <lb/>pecuniam numerare supersedit, regemque per litteras 
          <lb/>admonuit, pecuniam quamvis promissam in re tamen dubia 
          <pb n="208"/>
          <lb/>nondum numerandam sed servandam potius sibi videri. Cui 
          <lb/>rex maiori sibi curae esse fidem servare quam pecuniam respondit. 
          <lb/>Quare Ludovico, utcumque res cederet, quod semel 
          <lb/>promisisset, exolveret de bono et spectato viro perbelle semper 
          <lb/>et praesumendum et sperandum esse.
                      </p>
                </div>
                <div type="Chapter" n="21 (13)">
                      <head>21 (13) HUMANITER</head>  
                      <p>
          <lb/>Convocato regulorum procerumque consilio Neapolim, 
          <lb/>non defuerunt qui crederent evocatos ab rege contrucidandos 
          <lb/>esse, siquidem id aliquando eis a superioribus regibus 
          <lb/>arcessitis acciderat. Ceterum hi primo quidem ab Alfonso 
          <lb/>per humaniter excepti sunt, dein dissoluto consilio laeti et 
          <lb/>incolumes dimissi, tum primum sese verum regem ac patrem 
          <lb/>vidisse profitentes.
                      </p>
                </div>
                <div type="Chapter" n="22 (14)">
                      <head>22 (14) FORTITER</head>  
                      <p>
          <lb/>Offerentes sese quosdam ad Renati Andegavensium ducis 
          <lb/>necem, reiecit ac detestatus est, ut si tale aliquid de cetero 
          <lb/>cogitare auderent, in eos tanquam parricidas animadversurum 
          <lb/>minitaretur, addens se quidem virtute non insidiis 
          <lb/>cum hoste de regno contendere. Simile et his respondit, qui 
          <lb/>sese in mortem Francisci Sfortiae paratos esse regi significarent, 
          <lb/>nunquam sibi victorem placuisse, cuius postea pigendum 
          <lb/>pudendumve esset, ni ab huiusmodi consiliis abstineant, 
          <lb/>talia se exempla in illos editurum, ut eiusmodi 
          <lb/>consilia sibi admodum molesta esse omnes intelligant.
                      </p>
                </div>
          <pb n="210"/>                
                <div type="Chapter" n="23 (15)">
                      <head>23 (15) MIRE, GRAVITER</head>  
                      <p>
          <lb/>Audivimus ab rege caecum natura Agrigenti adhuc vivere, 
          <lb/>quem saepenumero ducem venationis habuisset monstrantem 
          <lb/>his ipsis, qui oculis cernerent, ferarum saltus ac latebras. 
          <lb/>Sed et illud de caeci huius ingenio atque industria 
          <lb/>mirum adiecisse: habuisse hanc aureos ferme quingentos, 
          <lb/>deque his valde sollicitum statuisse in agro defodere, 
          <lb/>defodientem a vicino eius compatre conspectum abeunte pecuniam 
          <lb/>ablatam. Cum vero paucis post diebus thesaurum 
          <lb/>reviseret neque invenisset, animo angi, discruciari, exedi, 
          <lb/>neque alium coniectare, nisi vicinum compatrem surripere 
          <lb/>potuisse, accessisseque ad illum atque dixisse esse quod consulere 
          <lb/>eum oporteat: tenere se aureos mille, quorum partem 
          <lb/>dimidiam abstruxisset iam in tuto loco, de reliqua autem 
          <lb/>dimidia anxium esse, utpote caecum et rerum per quam incommodum 
          <lb/>custodem, propterea si ei quoque visum fuerit 
          <lb/>hoc reliquam in eodem loco tuto quidem condi et abstrudi 
          <lb/>posse. Compatrem approbasse consilium, ac propere praecurrisse 
          <lb/>quingentosque aureos, unde nuper effoderat, recondidisse 
          <lb/>ratum totos mille max sibi nequaquam defuturos. 
          <lb/>Posthaec caecum in agro revisisse repertaque pecunia compatrem 
          <lb/>compellando exclamasse, caecum oculato melius vidisse 
          <lb/>laetumque rediisse. Ceterum vero admonitum regem 
          <lb/>eos imperatores maxime laudare, qui eos, qui oculum proeliis 
          <lb/>amisissent, coronatos milites suosque Hannibales appellarent.
                      </p>
                </div>
                <div type="Chapter" n="24">
                      <head>24 CLEMENTER, MAGNANIME</head>  
                      <p>
          <lb/>Conductus iam ab rege Hestor Faventinus XVI millibus 
          <lb/>aureorum sibi traditis iam, antea quam regi militare inciperet, 
          <lb/>ad Bononienses et Franciscum Sfortiam se contulit. 
          <lb/>Quod cum Neapoli rescitum esset Antonius Cafarelius, Hestoris 
          <lb/>scriba, qui domini negocia procurabat apud regem, vitae 
          <lb/>metuens profugit. Verum interceptus in via ad regem 
          <pb n="212"/>
          <lb/>reductus est. Constitutus in medium iussus est recitare 
          <lb/>conditiones inter regem et suum dominum per eum initas, 
          <lb/>quas cum intellexissent, qui aderant, ab Hestore violatas 
          <lb/>esse, ab rege dimissus est non solum metu mortis liberatus, 
          <lb/>sed viatico etiam adiutus. Hoc etiam ad magnanimitatem 
          <lb/>regis referendum est, quod cum Hestor in fidem recipiendae 
          <lb/>pecuniae obsidem dare filium obtulisset, ab rege illi sicuti 
          <lb/>plerisque aliis negatum esse palam est. Non metu sed gratia 
          <lb/>et voluntate sibi operam dari suum semper consilium 
          <lb/>extitisse.
                      </p>
                </div>
                <div type="Chapter" n="25 (16)">
                      <head>25 (16) LIBERALITER</head>  
                      <p>
          <lb/>Alfonsus Ludovico Podio, quo propter eius singularem 
          <lb/>diligentiam ac fidem perpetuo fere oratore in Italia usus est, 
          <lb/>renuntianti pro pace, quam Venetis et Florentinis daturus 
          <lb/>esset, plusquam ducentorum aureorum extorqueri posse, 
          <lb/>respondit pacem dare se, non vendere solitum esse.
                      </p>
                </div>
                <div type="Chapter" n="26 (17)">
                      <head>26 (17) GRATE, FORTITER</head>  
                      <p>
          <lb/>Cum esset rex cum exercitu Tiburi, redditae sunt ei litterae 
          <lb/>ab inclito illo Mediolanensium duce Philippo Maria in 
          <lb/>hanc fere sententiam: “Philippus Alfonso salutem. Ardeo et 
          <lb/>quidem cupiditate incredibili, ut ad me unum aliquem e tuis 
          <lb/>interioribus aulicis mittas fide ac probitate quam maxime 
          <lb/>spectatum, cui cum ea fiducia de rebus arduis loqui liceat, 
          <lb/>ac si tecum coram locuturus essem. Vale.” Ex omnibus regem 
          <lb/>Ludovicum Podium delegisse scimus, hunc et cum litteris 
          <lb/>manu regis descriptis et signis secretioribus ad Philippum 
          <lb/>accessisset, primum iureiurando a Philippo adactum 
          <pb n="214"/>
          <lb/>esse, ne quid eorum, quae auditurus esset, proferret. Deinde 
          <lb/>ut regi quam ocissime renuntiaret sibi propositum esse utique 
          <lb/>fixum et immutabile regem ipsum ex asse haeredem facere, 
          <lb/>ipsique Puccio in praesentia tradere paratum esse regis 
          <lb/>nomine civitates, opida atque arces omnis, quae quidem regiorum 
          <lb/>militum praesidio, qui in Gallia Cisalpina per id 
          <lb/>tempus sub Raimundo Buillo regis duce militabant, per 
          <lb/>quam oportune custodiri possent; tum magistratus, tum iudicia, 
          <lb/>tum aerarium, tum introitus omnis penes ipsum regi 
          <lb/>resignaturum, sibi dumtaxat arcem Iovis et Papiae in 
          <lb/>adventum regis reservaturum, et has quoque praesenti 
          <lb/>Alfonso traditurum, nihil omnino sibi adveniente rege nisi 
          <lb/>Papiae reditus retenturum. Haec cum Puccio maiora esse, 
          <lb/>quam ut in praesens per se transigi possent, viderentur, ex 
          <lb/>Philippi quoque sententia ad regem magnis itineribus contendisse, 
          <lb/>regique omnia, ut gesta erant, denarrasse. Regem 
          <lb/>primo rei novitatem admiratum indoluisse Philippi vices, 
          <lb/>quem honoris gratia patrem appellare consuesset, quandoquidem 
          <lb/>Venetorum armis oppressum ita de regno suo 
          <lb/>instituisse arbitraretur. Deinde ipsi Ludovico respondisse, 
          <lb/>et si Philippi regnum atque fortunae amplissimae et locupletissimae 
          <lb/>sunt, non se quidem ambitionis sed gratitudinis 
          <lb/>causa illi auxilium praestare paratum esse. Scire se, omnia 
          <lb/>sua et vitam ipsam Philippo deberi, sibi itaque Philippus 
          <lb/>haberet et civitates et bona sua; se quidem opinione celerius 
          <lb/>ex Tiburi Mediolanum cum exercitu ultro advolaturum. Iussisse 
          <lb/>tandem ut Puccius quam celerrime rediret Philippumque 
          <lb/>ad bonam spem sui adventus exhortaretur. Interim forti 
          <lb/>et constanti animo illum esse oportere ac cogitare potius, 
          <lb/>quomodo Venetorum bona distribuat, quam quomodo sua 
          <lb/>ipsius aliis largiatur. Sed quoniam sciret Philippum natura 
          <lb/>suspiciosum esse, mandatis adiecisse uti per omnia tandem 
          <lb/>Philippo consentiret, proque illius voluntate omnia et diceret 
          <lb/>et faceret. Si quidem mox praesentem quicquid egissent 
          <lb/>in melius non sine Philippi laude et laetitia recorrecturum.
          <pb n="216"/>
          <lb/>Et haec quidem a duobus prudentissimis principibus parabantur. 
          <lb/>Verum ego compertum atque exploratum habeo, 
          <lb/>cum reliquis fere omnibus cum vel maxime principibus morarum 
          <lb/>suturarum adeo prorsus ademptum arbitrium, spesque 
          <lb/>et cogitationes mortalium vanas esse, dum enim Ludovicus 
          <lb/>praemissus accelerat rexque ipse proficisci parabat, 
          <lb/>Philippus mortem obiit Alfonso haerede instituto. Quo nuntio 
          <lb/>incredibili quidem dolore rex (alioquin excellenti animo) 
          <lb/>consternatus est, quod videlicet gratitudinis, liberalitatis, 
          <lb/>ac virtutis materiam sibi praereptam in Philippi benefactoris 
          <lb/>interitu sentiret.
                      </p>
                </div>
                <div type="Chapter" n="27 (18)">
                      <head>27 (18) SAPIENTER</head>  
                      <p>
          <lb/>Cum audisset rex me coniugem esse ducturum, primo 
          <lb/>improbavit arbitratus de cetero litteris simul et uxori me 
          <lb/>operam dare non posse, ac proinde vera solidaque litterarum 
          <lb/>voluptate cariturum. Sed cum mox audisset me Lauram 
          <lb/>Arceliam virginem probam, nobilem ac famosam duxisse, 
          <lb/>approbavit litterarum comoda et honesti coniugii 
          <lb/>suavitatem in aequo ponens.
                      </p>
                </div>
                <div type="Chapter" n="28 (19)">
                      <head>28 (19) FACETE</head>  
                      <p>
          <lb/>Alfonsum cum quaereretur ab eo quare podagrici loquaciores 
          <lb/>essent, ita iocatum accepimus: podagricos pedum vitio 
          <lb/>afflictos ambulare non posse, ideo lingua velut ambulatione 
          <lb/>quadam eos crebrius uti solere. Ad hoc non illepide 
          <lb/>adiectum, Ennium cum podagraretur tum bene et copiose 
          <lb/>poetari consuesse.
                      </p>
                </div>
          <pb n="218"/>               
                <div type="Chapter" n="29 (20)">
                      <head>29 (20) MODERATE, CLEMENTER</head>  
                      <p>
          <lb/>In obsidione Scaphati centuriones ac milites, qui opido 
          <lb/>praesidio erant, non solum omnis generis tela, sed verba 
          <lb/>etiam petulantissima atque obscenissima in regem et in 
          <lb/>Ioannem principem Tarentinum ac Petrum infantem regis 
          <lb/>fratrem, qui aclerant, iactitasse satis constat. Capto autem 
          <lb/>opido cum ipsi principes atque infans ab ira ex convitiis stimulati 
          <lb/>eos omnes in furcam tollendos esse contenderent, regem 
          <lb/>contra omnes pro sua consuetudine missos fecisse, simul 
          <lb/>et suorum indignatiunculam ita levisse. In huiuscemodi 
          <lb/>iniuriis numquid dicatur, sed a quo dicatur in primis animadvertendum 
          <lb/>esse. Spurci vivant spurce, loquantur spurce, 
          <lb/>ut libet, se nequaquam ob aliorum maledicta a sua natura et 
          <lb/>moderatione recessurum esse. Ad haec victoriam fortunae 
          <lb/>munus esse, clementiam suum ipsius, qui clemens esset debere. 
          <lb/>Itaque unumquemque malle ex clementia, quam ex 
          <lb/>victoria laudem adipisci. Denique expertum loqui nihil magis 
          <lb/>adversariorum animos flectere et conciliare solitum esse, 
          <lb/>quam placabilitatis et mansuetudinis nomen.
                      </p>
                </div>
                <div type="Chapter" n="30">
                      <head>30 MAGNANIME, IUSTE</head>  
                      <p>
          <lb/>Rex Ludovico Podio renuntianti esse quendam in Venetorum 
          <lb/>navalibus, qui illa una cum armamentario, quod in 
          <lb/>his erat, exurere pollicitaretur, si sibi duo milia aureorum 
          <lb/>ab rege promitterentur, conatus et illius facile cessuros affirmanti 
          <lb/>ita rescripsit, alio ipsius curam intendendum esse. 
          <lb/>Etenim sibi non quidem insidiis, uti saepius a se accepisset, 
          <lb/>sed aut virtute vincendum esse, aut unquam profecto vincendum. 
          <lb/>Ex hac enim re non alias sibi laudem sperandam 
          <pb n="220"/>
          <lb/>esse, quam eius qui Dianae Ephesiae templum incendisset, 
          <lb/>cuius nomen totius Asiae decreto ex hominum memoria 
          <lb/>obletteratum traderent.
                      </p>
                </div>
                <div type="Chapter" n="31">
                      <head>31 GRAVITER</head>  
                      <p>
          <lb/>Bona illa, quae habentibus mala et pernitiosa aliquando 
          <lb/>esse possent, non modo bona non esse, sed ne dicenda quidem 
          <lb/>bona rex existimabat. Boni enim perpetuitatis non momenti, 
          <lb/>animi non fortunae, caeli denique non mundi huius 
          <lb/>nomen esse.
                      </p>
                </div>
                <div type="Chapter" n="32 (21)">
                      <head>32 (21) PIE, HUMANITER</head>  
                      <p>
          <lb/>Erat Alfonsus apud Iuliani templum iuxta Neapolim, 
          <lb/>cum ex proelio relatum militem laetaliter gula transfixum 
          <lb/>circa se collocari iussit, suoque ipsius sudariolo vulnus obturari. 
          <lb/>Cum vero nullam spem vitae superesse animadverteret, 
          <lb/>moribundum ad spem beatae et immortalitatis vitae 
          <lb/>vehementer hortatus est, mortuam sepeliri quoque diligentissime 
          <lb/>curavit.
                      </p>
                </div>
                <div type="Chapter" n="33">
                      <head>33 CLEMENTER, LIBERALITER</head>  
                      <p>
          <lb/>Vieto captoque ab rege Antonio Candola oppido Carpinone, 
          <lb/>ubi et uxor et filii et fortunae omnes Antonii essent in 
          <lb/>potestatem redactae, omnes in libertatem pro suo more incolumes 
          <lb/>restituit, thesauros uxori dedit, sibi ex pretiosa et 
          <lb/>diffamata supellectile nihil omnino nisi vitreum poculum 
          <lb/>assumens.
                      </p>
                </div>
          <pb n="222"/>                
                <div type="Chapter" n="34 (22)">
                      <head>34 (22) GRAVITER</head>  
                      <p>
          <lb/>Faenus nihil aliud sibi videri, quam animae funus, 
          <lb/>dicebat.
                      </p>
                </div>
                <div type="Chapter" n="35 (23)">
                      <head>35 (23) ANIMOSE</head>  
                      <p>
          <lb/>Renatus dux cum per fecialem ferream chirothecam, id 
          <lb/>est proelii signum, detulisset Alfonso, alacriter illam accepisse 
          <lb/>palam est, moxque fecialem interrogasse, num in singulare 
          <lb/>certamen, an in universum exercitum provocaret, quoniam 
          <lb/>ipse utrumlibet accepisset. Respondente vero feciale 
          <lb/>non in singulare sed in universum certamen a Renato provocari, 
          <lb/>confestim pugnae locus et tempus iure belli statuisse, 
          <lb/>accessisse ac ne quicquam expectasse.
                      </p>
                </div>
                <div type="Chapter" n="36 (24)">
                      <head>36 (24) CLEMENTER</head>  
                      <p>
          <lb/>Alfonsi vero moderationem, clementiam, liberalitatem, 
          <lb/>cum in alios prope innumerabiles, tum in Marinum Boffam, 
          <lb/>suum infensissimum hostem, quis digne satis unquam enarraverit? 
          <lb/>Qui Arpario oppido et in eo simul Marino ipso vi 
          <lb/>capto, cum universus ferme exercitus in Marini necem coniurasset, 
          <lb/>unus Alfonsus ipsum a militum furore atque iniuria 
          <lb/>prohibuit, quem postea et in bona restituit, et in senatorum 
          <lb/>numero collocavit, eius etiam filiis inter aulicos, quos familiarissime 
          <lb/>diligebat, admissis.
                      </p>
                </div>
          <pb n="224"/>                
                <div type="Chapter" n="37 (25)">
                      <head>37 (25) PIE, FORTITER</head>  
                      <p>
          <lb/>Cum classis Philippi ducis adventare in auxilium Caietanorum 
          <lb/>cerneretur essetque de imperatore regiae classis eligendo 
          <lb/>non parva dissensio; siquidem Ioannes Navariae rex 
          <lb/>et Henricus infans, utrique regis fratres, id pro se quisque 
          <lb/>appetere videbatur, Alfonsus ne alteri curam et imperium 
          <lb/>classis demandando alterum offenderet, statuit ipse classem 
          <lb/>conscendere, pacem et concordiam fratrum pluris faciens 
          <lb/>quam periculum, quad castris imminere videbatur, id quod 
          <lb/>accidit, si castra ipse relinqueret. Sed et illud mox in eo proelio 
          <lb/>memorabile extitit, quod cum victo regi conditiones 
          <lb/>asserentur, non prius illas receperit quam sociorum vitas, 
          <lb/>cum hostibus pactus esset, nullam omnino vitae aut salutis 
          <lb/>suae mentionem faciens, praeclarissime secum agi existimans, 
          <lb/>si sua ipsius morte reliqui vel a morte servarentur, 
          <lb/>vel a captivitate redimerentur.
                      </p>
                </div>
                <div type="Chapter" n="38 (26)">
                      <head>38 (26) AUCTORITAS</head>  
                      <p>
          <lb/>Captum vero regem, dum ad Philippum perduceretur, liberi
          <lb/>auctoritatem maiestatemque perpetuo servasse aiunt, 
          <lb/>ut interdum victoribus ipsis non victus sed victor potius 
          <lb/>appareret. Nautis enim, qui eom conducerent, ac navis 
          <lb/>praefecto, quae cuperet, quotidie mandasse, mandata illos 
          <lb/>obsequenter ac reverenter executos esse. Propterea haud 
          <lb/>quidem temere dixisse nonnullus in omni fortuna Alfonsum 
          <lb/>et videri et existimari merito regem.
                      </p>
                </div>
          <pb n="226"/>                
                <div type="Chapter" n="39 (27)">
                      <head>39 (27) AUDACTER</head>  
                      <p>
          <lb/>Cum Beneventane arcis praefectus de arcis deditione 
          <lb/>suspensus dubiusque adhuc esset, Alfonsum re cognita statim 
          <lb/>Beneventum advenisse accepimus, atque in arcem, ubi 
          <lb/>validum inerat praesidium, transmisso ponte introisse, obstupefactum 
          <lb/>vero praefectum regis audacia et arcem et se 
          <lb/>cum praesidio ultro dedisse.
                      </p>
                </div>
                <div type="Chapter" n="40 (28)">
                      <head>40 (28) FORTITER</head>  
                      <p>
          <lb/>Erat Beneventi rex, cumque accepisset milites suos ex 
          <lb/>castello Bonalbergo, quo irruperant, expulsos esse; propere 
          <lb/>accurrisse tradunt, scalasque suis manibus apprehensas in 
          <lb/>fossam opidi devolvisse, equitibus equo desilire iussis et 
          <lb/>scalis ascendere; quo facto receptum oppidum et directum 
          <lb/>esse.
                      </p>
                </div>
                <div type="Chapter" n="41 (29)">
                      <head>41 (29) PIE, FORTITER</head>  
                      <p>
          <lb/>In obsidione Neapolitana cum audisset Petrum fratrem, 
          <lb/>quem propter singulares animae et corporis dotes supra 
          <lb/>fraternum affectum diligebat, saxo tormentorio ictum occubuisse, 
          <lb/>ut viseret maturanit. Exanimem multis piisque 
          <lb/>lachrimis osculatus mox in arcem, quam Ovi vocant, 
          <lb/>tantisper efferendam curavit, donec iusta apparatu regio, 
          <lb/>quod postea fecit, persolvere liceret. Dein ad exercitum 
          <lb/>reversus iam Petri interitu vehementissime consternatum 
          <lb/>forti admodum oratione illum erexit ac confirmavit. Rursum 
          <lb/>ad amicos et Petri socios absentes consolatorias epistolas 
          <lb/>scripsit, quas, qui legit, quem philosophum non contemnat? 
          <lb/>Uno itaque et eodem tempore piissimi fratris et 
          <lb/>fortissimi imperatoris munus obiisse satis constat.
                      </p>
                </div>
          <pb n="228"/>               
                <div type="Chapter" n="42 (30)">
                      <head>42 (30) RELIGIOSE, FORTITER, LIBERALITER</head>  
                      <p>
          <lb/>Scimus Alfonsum hortatu ac precibus Eugenii pontificis 
          <lb/>expeditionem Picenae regionis, qui a Francisco Sfortia potentissimo 
          <lb/>ac praestantissimo copiarum ductore teneretur, 
          <lb/>instituisse atque inde tandem Dei optimi maximi benignitate 
          <lb/>Sfortiam ipsum expulisse. Cumque et una et item altera 
          <lb/>urbs e receptis ob gratitudinem ultro a pontifice offerrentur 
          <lb/>regi, illas ingenti animo repudiasse, non se quidem quaestus 
          <lb/>sed Dei et Ecclesiae gratia expeditionem illam suscepisse 
          <lb/>dicentem.
                      </p>
                </div>
                <div type="Chapter" n="43 (31)">
                      <head>43 (31) FORTITER HUMANITER</head>  
                      <p>
          <lb/>Stabat in ripa Vulturni fluminis rex, quo traiicienti exercitu 
          <lb/>adiumento esset, cum equiti cuidam Butardo nomine ex 
          <lb/>acie Rodolfi Perusini aquae vi pertracto ac prope absorpto, 
          <lb/>uti opem ferrent, inclamavit. Cumque vero neminem suppetias 
          <lb/>ferre intueretur, ipsemet concitato equo in rapidissimum 
          <lb/>flumen opis ferendae gratia se coniecit, quem subsecutus 
          <lb/>cum esset Hinnicus Givara ipsum Butardum 
          <lb/>semianimem retulere, appensumque in pedes plurimam 
          <lb/>aquam evomere subegere, quem igne refocillatum extersumque 
          <lb/>et ipsius regis vestibus amictum, vivificatum denique, 
          <lb/>aiunt «Aragoniam, Aragoniam» exclamasse.
                      </p>
                </div>
          <pb n="230"/>               
                <div type="Chapter" n="44 (32)">
                      <head>44 (32) FORTITER</head>  
                      <p>                        
          <lb/>Captus rex adductusque ad Aenariam insulam, monitus 
          <lb/>iussusque est per internuntium Genuensium classis praefecti, 
          <lb/>uti insulam in potestatem Genuensis populi dedi protinus 
          <lb/>curaret. Cui rex per eundem internuntium respondit fateri 
          <lb/>se quidem corpore captum esse, animo vero si quoniam 
          <lb/>alias liberum, se nec mandaturum tale aliquid popularibus 
          <lb/>suis nec, si mandaret, illos captivi regis mandata facturos. 
          <lb/>Suaderet sibi e regnis suis ne saxum quidem sine armis obtineri 
          <lb/>posse. Admiratum praefectum aiunt regis animum atque 
          <lb/>constantiam, seque prolixioribus verbis purgasse apud 
          <lb/>regem, culpa omni in internuntium ipsum reiecta.
                      </p>
                </div>
                <div type="Chapter" n="45">
                      <head>45 FORTITER, ABSTINENTER</head>  
                      <p>                                                  
          <lb/>Iacobo Caudole summa ope et diligentia transmittere 
          <lb/>Vulturnum amnem annitenti etiam magna exercitus parte 
          <lb/>traiecta, rex obviam factus retrocedere eum subegit, magna 
          <lb/>eius militum parte in fluvium praecipitata, magna etiam 
          <lb/>capta, reliqua in Marronem oppidum per fugam coniecta. 
          <lb/>Quo peracto regem eo loci cum exercitu sine tentoriis, sine 
          <lb/>commeatu aliquo, siquidem ex insperato advenerat, pernoctare 
          <lb/>oportuit. Ea nocte satis constat equis totam diem defatigatis 
          <lb/>tantum silices pabulum fuisse, exercitum sub divo 
          <lb/>ieiunium permansisse. Cumque et Ioannes Hixaritanus 
          <lb/>Alfonsi studiosus raphanum unum et item panem unum 
          c<lb/>um dimideo caseoli Balearici regi misisset, recusavit, non 
          <lb/>decere inquiens imperatorem, ieiuno exercitu, mandere.
                      </p>
                </div>
          <pb n="232"/>                
                <div type="Chapter" n="46 (33)">
                      <head>46 (33) CONSTANTER</head>  
                      <p> 
          <lb/>Captus et asservatus rex a Philippo illo inclito Mediolanensium 
          <lb/>duce, cum audisset quod statim mittendus et liberandus 
          <lb/>esset, renuntiavit Philippo, quas pro libertate sua leges 
          <lb/>dicturus esset, si quas modo dicturus esset, nullas 
          <lb/>omnino se recusaturum, praeterquam si ab expeditione regi 
          <lb/>Neapolitani desistere eum iuberet. Malle se quidem in 
          <lb/>carcere vitam degere, quam ab huiuscemodi incepto dimoveri, 
          <lb/>tum ut constantiam in re semel suscepta servaret, 
          <lb/>cum vel maxime ne suarum partium regulos et proceres, qui 
          <lb/>Deum captivi essent, deseruisse argueretur.
                      </p>
                </div>
                <div type="Chapter" n="47">
                      <head>47 BENIGNE</head>  
                      <p>
          <lb/>Dimissus a Philippo rex cum se in portum Veneris recepisset, 
          <lb/>accepit Genuam urbem a Philippo descivisse ibique 
          <lb/>plurimos Hispaniae proceres detineri, in quibus et Ioannem 
          <lb/>Nauariae regem captum carcere asservari. Quod cum accidisset, 
          <lb/>nonnulli Genuenses viri patritii, qui in portu Veneris 
          <lb/>agebant, apud regem credidere et se vicissim capi et asservari 
          <lb/>debere in regiorum commutationem. Ceterum Alfonso 
          <lb/>mos fuit, ut qui apud se diversarentur, quamvis inimici et 
          <lb/>adversarii, hi tamen tuti semper et incolumes essent. Hos 
          <lb/>igitur ommes ad unum missos fecit.
                      </p>
                </div>
                <div type="Chapter" n="48">
                      <head>48 FORTITER</head>  
                      <p>
          <lb/>Posteaquam a Philippo Genuenses desciverunt in Alfonsum, 
          <lb/>qui in portu Veneris adhuc esset, nullo praesidio nisi 
          <lb/>admodum paucis regiis equitibus munitus, quique et annonae 
          <lb/>et inopia tentaretur, expeditionem eos destinasse aiunt. 
          <lb/>Quod cum rex accepisset, ex arce in oppidum confestim descendisse, 
          <lb/>paratum una cum paucis his sociis a Genuensium 
          <lb/>conatu urbem obstinatissime defendere, appulsa interim 
          <lb/>oneraria regis navi cum comeatu, Genuenses a proposito 
          <lb/>destitisse.
                      </p>
                </div>
          <pb n="234"/>                
                <div type="Chapter" n="49">
                      <head>49 PATIENTER</head>  
                      <p>
          <lb/>Devenerat rex praecedens exercitum ad Furcas pelignas, 
          <lb/>ubi paucae admodum casae erant atque hae quidem occupatae, 
          <lb/>equoque descendens in propinquiorem mansionem ingressus 
          <lb/>est cum Puccio una, atque ibi offenderunt prope 
          <lb/>ignem considentes milites gregarios duos ex Caroli Campobassi 
          <lb/>cohorte inique admodum ferentes adventum novi 
          <lb/>hospitis, quem regem esse ignorarent. Ideoque convitiis 
          <lb/>compellationibusque probrosis iactare eum coepisse, quod in 
          <lb/>alienam domum ingredi ausus esset, nisi se inde proriperet, 
          <lb/>titiones illos in eom contorturos minitantes. Rex risu prope 
          <lb/>dirumpi, Puccius stomachari, qui, nisi rex prahibuisset, cum 
          <lb/>illis haud dubie manus contulisset. Cognito tandem rege non 
          <lb/>solum veniam iniuriarum exoravere, sed regii prandiculi 
          <lb/>haud expertes abiere. Et sane nemo unquam fuit, cui aut 
          <lb/>celerius iniuriae exciderent, aut firmius beneficia haererent.
                      </p>
                </div>
                <div type="Chapter" n="(34)">
                      <head>(34) HUMANITER, PIE, FORTITER</head>  
                      <p>
          <lb/>Alfonsus rex cum accepisset Ioannem patriarcham, illum 
          <lb/>omnium bipedum nequissimum, ingenti cum exercitu Salerni 
          <lb/>esse, contra eum iter intendit, atque in itinere per difficiles 
          <lb/>et confragosos tractus Sanseverinos cum Paulum Theotonicum 
          <lb/>obviam habuisset, unum ex ducibus patriarchae 
          <lb/>illum cum exercitu fudit cepitque. Qua clade perclusus patriarcha 
          <lb/>ab rege indutias belli supplex et petiit et impetravit. 
          <lb/>Post haec cum Iacobo Caldoria reconciliata amicitia 
          <lb/>coniunxit exercitum, atque immemor foederis et iusiurandi 
          <lb/>adversus regem nihil tale suspicantem duplicato exercitu 
          <lb/>magnis continuisque itineribus contendit. Erat rex in vico 
          <lb/>Iuliano rem divinam solenniter ac devotissime de suo more 
          <lb/>rituque faciens. Siquidem Natalis Domini dies celebrabatur, 
          <pb n="236"/>
          <lb/>cum ambos duces, ambos exercitus haud procul adesse nunciatur 
          <lb/>regi. Ille vero rei divinae cultum gloriae ac vitae praeponens, 
          <lb/>non prius quam peractis sacrificiis capere arma milites 
          <lb/>iubet, et iam proelium initum erat. Certabant illi 
          <lb/>numero longe superiores, regii vero virtute praestantiores. 
          <lb/>Sed Dei Optimi atque iustissimi auxilio regii ipsi adiuti plures 
          <lb/>ex hostibus equos militesque cepisse, quam sarcinas 
          <lb/>amisisse memorantur. Rex Capuam se recepit, patriarcham 
          <lb/>Appulos recessit, ubi relicto proditoque a se duce exercitu 
          <lb/>per mare Adriaticum navicula trepidus effugit.
                      </p>
                </div>
                <div type="Chapter" n="51 (35)">
                      <head>51 (35) ALFONSUS AD FILIUM</head>  
                      <p>
          <lb/>Ferdinandum filium in expeditionem Florentinam accinctum 
          <lb/>in hanc pene modum rex allocutus fertur: «Ego, 
          <lb/>Ferdinande fili, cum Florentinorum iniurias ferre ulterius 
          <lb/>nequeam, statui te, quem vita cariorem habeo, contra eos 
          <lb/>cum imperio atque exercitu mittere, ut Deo beneiuvante et 
          <lb/>tua et tuorum militum virtute iniuriam omnem propulsemus, 
          <lb/>palamque faciamus tandem illos cum hostibus nostris 
          <lb/>perperam et iniquae foedus fecisse, neque ob hoc tamen suae 
          <lb/>reipublicae utiliter aut honeste satis consuluisse. Igitur 
          <lb/>abeunti tibi rem, quam velut pretiosissimam mihi seposueram 
          <lb/>et tibi gloriosissimam futuram, si ea uti sciveris, trado: 
          <lb/>commilitones meos veteranos ferme omnes, multis maximisque 
          <lb/>experimentis inspectos, quorum opere et virtute victorias 
          <lb/>omnis et triumphos ad hoc tempus assecutus sum, 
          <lb/>quibus tandem sociis, et adiutoribus expeditionem Neapolitanam 
          <lb/>confecimus, atque adeo magnam Italiae partem ditioni 
          <lb/>nostrae, ut vides, adiecimus. Hos igitur in primis ita 
          <lb/>commissos facio, ut ne magis quicquam possim ex animo 
          <lb/>tibi committere, non vitam quidem ipsam; quos cum intellexero 
          <pb n="238"/>
          <lb/>a te diligi et observari, nihil ambigam et tibi quoque 
          <lb/>meam gloriam cordi esse. Sed et cave eos temere periculis 
          <lb/>obiicias, non sunt quorum opera aut animus tibi in re gerenda 
          <lb/>requirendus sit, repellendi tibi potius erunt quam impellendi. 
          <lb/>Iccirco ad eos casus tales tibi viros reserva, si quando 
          <lb/>dignitatem aut nomen tuum in discrimine necessitas vocabit. 
          <lb/>Et iam spero fore ut ipsorum meritis et hortatu meo carissimos 
          <lb/>habeas, atque ita tractes, ut non imperatorem, sed 
          <lb/>personam sibi mutasse videantur. Nunc quod maxime te 
          <lb/>moneo, fili charissime, illud est, ne tantum aut tuae aut 
          <lb/>commilitonum audaciae tribuas, ut putes absque deorum 
          <lb/>auxilio victoriam ullam haberi posse: victoria, mihi crede, 
          <lb/>non hominum disciplinis aut industria comparatur, sed Dei 
          <lb/>maximi optimi benignitate et arbitrio. Scientia itaque rei 
          <lb/>militaris ita demum profutura est, si Deum nobis pietate, 
          <lb/>innocentia pacatum propitiumque habuerimus. Deum igitur 
          <lb/>in primis cole, in eum confide, a quo cum victorias omnis, 
          <lb/>tum optima quaeque provenire dubio procul est. Quem 
          <lb/>si quando tibi iratum suspicaberis, cave contendas, immo 
          <lb/>quicquid ab eo tibi accidisse videatur, boni consule, et patientia 
          <lb/>et paenitentia eum placa, et tibi benivolum redde. 
          <lb/>Sane quos Deus amat, corripit et affligit, sed si afflictos interim 
          <lb/>indolentes ac sui metuentes videt, eos postea recreat, 
          <lb/>reficit, secundat. Praeterea decus et existimationem tui tibi 
          <lb/>plurimum commendatam optarim, ut qua nihil in hac vita 
          <lb/>tibi carius aut praeclarius esse aut videri debeat; pluris 
          <lb/>enim dignitas et fama quam victoria aestimanda est. Victoria 
          <lb/>enim nonnunquam fama magis quam viribus acquiritur. 
          <lb/>Rursus victoria alterna res est, at fama quae ex virtute ac 
          <lb/>probitate proficiscitur, sicuti ipsa virtus constans atque perpetua 
          <lb/>est, quaeque gloriam nobis veram ac solidam accommodare 
          <lb/>soleat. Honestatem itaque amplectere, sine qua neque 
          <lb/>summo illi victoriarum datori grati esse possumus, 
          <lb/>neque inter homines vivi auctoritatem, neque mortui nomen 
          <lb/>diuturnum adipisci. Dein te fili, etiam atque etiam hortor 
          <lb/>ac moneo, ut Venetorum rempublicam haud secus quam 
          <pb n="240"/>
          <lb/>meum statum percaram habeas, pro quam ea servanda et 
          <lb/>augenda neque tibi ipsi, neque fortunis meis, neque exercitui 
          <lb/>parcas velim. Eo quidem animo cum his societatem, foedus 
          <lb/>semel inii, ut, quoad vivam, eos ne momento quidem 
          <lb/>destituam, quippe quos inter amicos caros, carissimos atque 
          <lb/>amantissimos habeam. Ad haec vero peragenda ne te commoveat, 
          <lb/>hortor, aut pecuniarum aut alterius cuiusvis rei indigentia. 
          <lb/>Nam tibi non pecunia modo, sed milites, equi, 
          <lb/>arma, tormenta affatim subministrabuntur, quin vel unum 
          <lb/>assem tecum ipse dividium semper habiturus sum, et generatim 
          <lb/>tunc tibi, cum mihi ipse defuturus sum, ut intelligas 
          <lb/>nihil tibi ad hanc expeditionem, si modo tibi ipse non defueris, 
          <lb/>per alios defuisse. Postremo te monitum volo: si qui ex 
          <lb/>hostibus tuae fidei sese permiserint, ut illos benigne suscipias; 
          <lb/>si qui etiam obstinatis animis usquam ad extremam 
          <lb/>expugnationem perstiterint, eos cum ceperis, tuae potius 
          <lb/>mansuetudinis quam illorum pertinaciae memineris; nec 
          <lb/>minus progeniem nostram ab omni crudelitate et saevitia 
          <lb/>longe semper alienam extitisse.»
                      </p>
                </div>
                <div type="Chapter" n="52 (36)">
                      <head>52 (36) PIE, HUMANITER, FORTITER</head>  
                      <p>
          <lb/>Alfonso regi mos fuit familiares, quos ipse alumnos appellabat, 
          <lb/>visitare aegrotantes atque illos cum ad corporis valetudinem, 
          <lb/>tum multo magis ad animae salutem exhortari. 
          <lb/>Quod cum saepe alias, tum nuper accidit in adversa valetudine 
          <lb/>Gabrielis Surrentini suavissimi ac splendidissimi adolescentis. 
          <lb/>Nam cum graviter is iaceret, rex pro sua consuetudine 
          <pb n="242"/>
          <lb/>illum adiens huiuscemodi fere sermonem est orsus: «Ut 
          <lb/>vales, mi Gabriel? Medici quidem te extra periculum mortis 
          <lb/>esse affirmant, si modo illis obedienter audias, quod ut facias 
          <lb/>te hortor, atque etiam rogo, ne secus faciendo tuae mortis 
          <lb/>causa fuisse insanieris. Et in medicis quidem haud parvum 
          <lb/>praesidium vitae est, verum in Deo multo maius ac 
          <lb/>certius. Is enim non vitae modo sed mortis etiam sanitas et 
          <lb/>salus est. Illum ergo in primis ante oculos habeas, illi tota 
          <lb/>cogitatione adhaereas, qui te fecit, qui te a morte moriens 
          <lb/>redemit, qui te iudicaturus est, illum si quando offendisti, 
          <lb/>nunc contritione, oratione, confessione et sacris misteriis 
          <lb/>tibi places, ac propitium reddas. Haec cum feceris, et faciens 
          <lb/>scio et quidem devotissime, si bene pietatem ac constantiam 
          <lb/>tuam novi, haec, inquam, cum feceris, illius te postea voluntati 
          <lb/>ac misericordiae laeto et forti animo permittas. Solus 
          <lb/>enim quid nobis profuturum, contra quid nociturum sit 
          <lb/>praenoscit. Nec te timor aut opinio potius mortis offendat. 
          <lb/>Mors quidem bene pureque morientibus vita est. Hinc et 
          <lb/>dissolvi cupiunt, qui bene vixerunt, et esse cum Christo, ut 
          <lb/>bene actae vitae praemium consequantur, lumen aeternum. 
          <lb/>Et profecto mors vitae principium est atque eius vitae, quae 
          <lb/>neque doloribus, neque metu, neque invidiae, neque aerumnis 
          <lb/>ullis subiecta est, neque ipsi quoque morti quicquam 
          <lb/>obnoxia. Et si altius aliquanto repetamus, inveniemus mortem 
          <lb/>nihil aliud esse quam peccandi finem. Nam, cum Adam 
          <lb/>contra mandatum Dei in flagitium lapsus esset, ne vivendo 
          <lb/>culpa revivisceret et in peccato persisteret, eius corpus e terra 
          <lb/>factum terrae Deus reddidit, non ut creaturae, quam fecerat, 
          <lb/>sed ut peccato quod creatura ipsa commiserat finem 
          <lb/>imponeret. Deus igitur principium et finis, cum is vult, nascimur; 
          <lb/>cum vult, etiam morimur. Et sunt haec quidem prorsus 
          <lb/>divinitatis eius, nihil ad nos pertinentia. Illud vero tantummodo 
          <lb/>nostro reliquit arbitrio, ut bene recteque vivendo 
          <lb/>bonum nancisceremur finem. Hoc iteque quod unum nostrum 
          <lb/>est, id est, ut in Christo domino moriamur, summa ope 
          <lb/>adniti debemus; quod qui faciunt non plane moriuntur, sed 
          <pb n="244"/>
          <lb/>transeunt a corruptione ad incorruptionem, a mortalitate ad 
          <lb/>immortalitatem, a perturbationibus ad tranquilitatem. Non 
          <lb/>absurde fortassis quidam existimarunt mortem non modo 
          <lb/>malum non esse, sed bonorum omnium maximum. Verum enim vero, 
          <lb/>quoniam neque evocationis diem neque horam 
          <lb/>nobis scire datum est, per quam salutare fuerit nos praeparatos 
          <lb/>esse, cum Deo sentientes et mandatis eius obsequentes, 
          <lb/>nec diern differre tutum esse, sed insipienter factum potius 
          <lb/>existimare. Plerosque enim vidimus summa corporis incolumitate 
          <lb/>viribus integris nihil tale metuentes morte repente 
          <lb/>interceptos, contra nonnullos usque ad medicorum desperationem 
          <lb/>redactos convaluisse. Ego quidem in praesentia, ut 
          <lb/>vides, sanus, integer et validus sum, adde et tot tantorumque 
          <lb/>rex regnorum opibus, potentia, existimatione fortassis 
          <lb/>non in postremis, sed nunquid haec mihi profutura quicquam 
          <lb/>intelligam ad horam mortis dignoscendam? Aut si intelligam, 
          <lb/>putem me vel temporis momento illi resistere, aut 
          <lb/>repugnare posse? Minime. Cum haec igitur omnia in Dei 
          <lb/>tantum potestate sint, nihil nobis reliquam videtur, nisi ut 
          <lb/>cum Deo bene sentientes eius praeceptis, ut diximus, cum in 
          <lb/>omni vita, tum vitae termino maxime obediamus. Sed quoniam 
          <lb/>te verbis meis alacriorem aliquanto factum intueor, 
          <lb/>pergam te monere et his quidem monitis, quibus haec brevis 
          <lb/>hora non modo sine metu, sed cum gaudio quoque transigenda 
          <lb/>videatur. Credimus firme omnes, quod Deus hominem 
          <lb/>fecerit ad imaginem et similitudinem sui. Nec cum fecerit 
          <lb/>credimus corpus fecisse sui simile, sed inflasse sibi 
          <lb/>spiritum, id est animam, ad similitudinem sui. Id cum ita 
          <lb/>sit, quid nobis felicius potest accidere quam dimittere luteum 
          <lb/>corpus, vitiorum sarcinam, et ad eum evolantes et redire, 
          <lb/>qui nos non dedignatus est ad similitudinem sui facere, 
          <lb/>quo spiritus noster, ipsius spiritu repletus divinitatis particeps 
          <lb/>et felicitatis eius agat aevum perpetuo inter Angelos et 
          <lb/>Sanctorum choros? Et quoniam nos similes sui fecit, ut simile 
          <lb/>appetat sui simile, oportebit lege naturae. Natura ergo 
          <pb n="246"/>
          <lb/>rapimur ad fruitionem Dei, ad quam tamen ne id refugias, 
          <lb/>nisi morte migrandum est nemini. O ineffabilem Dei benignitatem 
          <lb/>dedit his qui credunt in nomine eius, vel Dei filios 
          <lb/>fieri posse. Et adhuc veremur mori, atque id statim facere, 
          <lb/>quod velimus, nolumus, quandoque facturi sumus? Sane 
          <lb/>nisi Deus id expresse vetuisset, non expectanda sed consciscenda 
          <lb/>nobis mors esset, quo citius anima nostra perveniret 
          <lb/>ad Patrem rerum omoium et Factorem et Dominum, quo 
          <lb/>simplicitatem, puritatem, aeternitatem atque, ut ita dixerim, 
          <lb/>Deitatem recognosceret et recuperaret suam in contemplatione 
          <lb/>rerum caelestium et consortitione Sanctorum. 
          <lb/>Quid nos itaque non, dicam amplius, mors sed cogitatio 
          <lb/>mortis deterreat, a qua momento temporis absolvimur, et in 
          <lb/>qua aut nullus est sensus, aut certe brevis quidam afflatus, 
          <lb/>ut, quod omnibus prorsus subeundum est, iter nobis unis 
          <lb/>haud esse subeundum arbitremur? Adeo ne stulti atque dementes 
          <lb/>ut nobis naturam, non naturae nos parere debere cogitemus? 
          <lb/>At ego viridior e vita exeo in flore aetatis. Quid 
          <lb/>refert, obsecro, quam cito quis exeat, si semel exeundum 
          <lb/>est? Numquam ne animadvertisti, quod quo magis crescimus, 
          <lb/>eo magis decrescit vita? Quamquam per immortalem 
          <lb/>Deum, quid in hac vita potest esse diu, cum ipsa hominum 
          <lb/>etiam longissima vita perbrevis sit et puncti instar iudicanda, 
          <lb/>si cum aeternitate eam conferas? Ut non temere fortassis 
          <lb/>credendum videatur, non ex intervallo sed una eademque 
          <lb/>hora homines nasci et mori omnes. Ceterum mihi is demum 
          <lb/>vivere videtur, et in aetate adhuc imperfecta vitam perfectam 
          <lb/>ducere, qui usque ad sapientiam, id est usque ad cognitionem 
          <lb/>Dei, vixit, qui conscientia sua fretus mortis fiduciam 
          <lb/>prae se ferens laeto atque hylari animo obeat, aut abeat potius. 
          <lb/>Et si vis, etiam dinumerentur anni, et servetur ordo, ut 
          <lb/>libet, quid tibi paucorum annorum accessio boni potuisset 
          <lb/>afferre? Aut quid non mali potius tibi summa nunc tui principis 
          <lb/>gratia, tibi fratres et parentes incolumes, tibi patriae 
          <lb/>ipsius tuae et haud parvus praeterea dominatus, tibi facultates 
          <lb/>et copiae non mediocres? Sed horum pleraque fortunae 
          <lb/>temeritate reguntur. Certe quae nobis pro gratia invidiam et 
          <lb/>malivolentiam subegerit, pro sanitate morbos et aegritudines, 
          <pb n="248"/>
          <lb/>pro dominatu servitutem et exilium, pro effluentia et 
          <lb/>divitiis paupertatem et inopiam, pro bona aetate taedium 
          <lb/>atque odium, hi nimirum, hi fructus sunt, quos praesens 
          <lb/>vita acerbissimos exornare consuevit, quos enitare et morte 
          <lb/>praecedere sapiens vir, si liceat, debet, et tunc secum bene 
          <lb/>feliciterque actum esse existimare, si cum haec fucata et fallacia 
          <lb/>bona sibi arreserint, ea deserant. Nec vero te ulla de 
          <lb/>parentibus aut fratribus, quos relicturus fortassis es, subeat 
          <lb/>sollicitudo. Eos quidem mihi cordi iamiamque esse et fore 
          <lb/>scias non minus sane (ne quid ardentius dicam) quam te 
          <lb/>ipsum, in cuius recordationem Marinum fratrem et ipsum 
          <lb/>praeclarae spei adolescentulum in tuos honores, in tuas fortunas 
          <lb/>et fortunarum spem potius assumo. Tu vale aeternum, 
          <lb/>et si mandatis meis impigre semper obtemperasti, nunc si a 
          <lb/>Deo optimo maximo ac regum rege tibi vitae exitus denuntiari 
          <lb/>videatur, laetus agensque gratias para et obtempera.» 
          <lb/>Hac oratione confirmatus et erectus adolescens paulo post 
          <lb/>hilariter et cum Dei mira cognitione migravit. Rex illi inferias 
          <lb/>magnifice persolvit et sepulchro huiusmodi disthichon 
          <lb/>exculpi mandavit: 
          <lb/>Epitaphium
          <lb/>Qui fuit Alfonsi quondam pars maxima regis,
          <lb/>Gabriel, hac modica nunc tumulatur humo.
          <lb/>Explicit tertius liber.
                      </p>
                </div>
          </div>
          <pb n="250"/>
          <div type="Book" n="4">
                <head>INCIPIT [LIBER] QUARTUS</head>                      
                <p>
          <lb/>PROLOGUS
          <lb/>Consueverunt transmarinae provinciae sua quaeque Romae 
          <lb/>Italiaeque sufficere. Sicilia insularum celeberrima frumentum 
          <lb/>zucharumque, Sardinia coria ac caseum, vinum 
          <lb/>Corsica, Ebusus salem, atque aliae alia. Sola Hispania Romae 
          <lb/>atque Italiae imperatores ac reges dare solita est. At 
          <lb/>quales imperatores aut quales reges? Traianum, Adrianum, 
          <lb/>Theodosium, Archadium, Honorium, Theodosium alterum. 
          <lb/>Postremo Alfonsum, virtutum omnium vivam imaginem, 
          <lb/>qui cum superioribus his nullo laudationis genere inferior 
          <lb/>extet, tum maxime religione, id est vera illa sapientia, qua 
          <lb/>potissimum a brutis animalibus distinguimur, longe superior 
          <lb/>est atque celebrior. Christum etenim verum et singularem 
          <lb/>Deum sibi colendum unice delegit, sanctissima omnia 
          <lb/>eius mandata ac praecepta custodiens, neque remorantur 
          <lb/>eum perardua, ut sunt, regum negotia, quin quotidie diluculo 
          <lb/>surgens orationes, quas vulgo horas vocant, in interiore 
          <lb/>sacello genu flexus cum gemitu ac suspirio ad Deum ipsum 
          <lb/>effundat. Inde in templum prodiens, iam die lucescente quaternas 
          <lb/>missas (sic enim christiani misteria vocamus) admiranda 
          <lb/>devotione quotidie auditque et videt. Ieiunia omnia 
          <lb/>nobis indicta inviolabiliter observat: Mariae Virginis vigilias 
          <lb/>et quae septem gaudia appellant aqua duntaxat et pane 
          <lb/>solo traducit, nonnunquam ne pane quid aut aqua libata. 
          <lb/>Veneris praeterea ac sabbati quaque die in Christi Salvatoris 
          <lb/>ac Virginis matris reverentiam ieiunio affligitur. Cumque 
          <lb/>sit ipse in vestitu ceteroque cultu corporis moderatior, 
          <lb/>in excolendis tamen exornandisque sacerdotibus atque aris 
          <pb n="252"/>
          <lb/>omnes omnium, qui unquam fuerint aut sunt, elegantias aut 
          <lb/>cultus excedit, auro, gemmis, margaritis, unionibus, toreumatis 
          <lb/>immensi precii omnia collucent ac micant. Qui vero 
          <lb/>musica in tota Europa insignes habentur, ingenti mercede 
          <lb/>arcessuntur quotidieque in templi choro Dei ac sanctorum 
          <lb/>laudes divinaque officia concinentes audiuntur, lenta et habentia 
          <lb/>corda, si qua adsunt, ad Dei amorem excitantes, excitata 
          <lb/>iam accedentes et inflammantes. Verum enimvero ut eo 
          <lb/>revertar unde digressus sum. Magna quidem viris Hispania 
          <lb/>est, adde etiam soli fertilitate, aeris salubritate, praeclaris 
          <lb/>urbibus, metallis est et admirandis rebus merito illustris. 
          <lb/>Sed illius pace dixerim, non Alfonsus ab Hispania laude censendus 
          <lb/>est, sed Hispania potius ab Alfonso, cuius gloriae et 
          <lb/>admirationi ne hoc quidem obstiterit, quod nostro saeculo 
          <lb/>natus est. Senescent quidem et haec, aureique saeculi reliquias 
          <lb/>extitisse posteritas eo maxime dicet et affirmabit, si 
          <lb/>ad dignitatem rerum, quod fore vaticinor, arcesserit aliquando 
          <lb/>testis locuples oratio. Verum haec hactenus.
                </p>
                <div type="Chapter" n="1 (1)">
                      <head>1 (1) RELIGIOSE</head>  
                      <p>
          <lb/>Igitur Alfonsi religionis admonitus illud aditiam, quod 
          <lb/>singulis annis per quadragesima pie et religiose facere consueverit. 
          <lb/>Die quidem dominicae cenae ad vesperum linteo 
          <lb/>percinctus LX pauperibus mendicis sordentibus humillime 
          <lb/>ac submisse suis manibus pedes lavat, lotos atque extersos 
          <lb/>pronus deosculatur. Post haec discumbentibus illis propinat 
          <lb/>ac ministrat, cenatos vero omnes dimittit cum pecunia et 
          <lb/>vestibus novis. Hac de re cum aliquando recitarentur litterae 
          <lb/>in Venetorum senatu (aderam ego quidem regis legatus), 
          <lb/>nonnullos e patribus vidi pietate punctos a lachrimis minime 
          <lb/>temperasse.
                      </p>
                </div>
                <div type="Chapter" n="2 (2)">
                      <head>2 (2) LIBERALITER</head>  
                      <p>
          <pb n="254"/>
          <lb/>Cum a quaestore regi deserentur aureum x milia, dixissetque 
          <lb/>qui forte aderat, ea dumtaxat summa se divitem et 
          <lb/>beatum fore, «Accipe – rex inquit – quantacunque ea est et 
          <lb/>beatus esto».
                      </p>
                </div>
                <div type="Chapter" n="3 (3)">
                      <head>3 (3) MAGNIFICE, LIBERALITER</head>  
                      <p>
          <lb/>Liberalitatis vero ac magnificentiae Alfonsi tam multa 
          <lb/>sane documenta extant, quam multi pene dixerim homines 
          <lb/>sunt virtute aliqua aut doctrina et dignitate praeclari. Omnes 
          <lb/>enim comiter et perlaute eum accipere solitum scimus et 
          <lb/>lautitiam et impensam regio more praestare: vidi ego et eodem 
          <lb/>tempore duces illustrissimos, cardinales summi pontificis 
          <lb/>legatos, innumerabiles oratores Alfonsum accepisse, neminemque 
          <lb/>passum nisi regia pecunia victitare, abeuntes 
          <lb/>omnis preciosissimis donis ac muneribus prosecutum.
                      </p>
                </div>
                <div type="Chapter" n="4 (4)">
                      <head>4 (4) MAGNIFICE</head>  
                      <p>
          <lb/>Unum vero illud liberalitatis ac magnificentiae exemplum 
          <lb/>vel praecipue afferremus in medium, dictu nimirum 
          <lb/>admiratuque dignissimum. Nam cum audiret Federicum 
          <lb/>imperatorem ad se visendi et salutandi gratia Neapolim accedere, 
          <lb/>multa secum millia hominum ducentem, continuo 
          <lb/>illi obviam misit lectissimos oratores, antistites, principes, 
          <lb/>duces, comites, viros venerabiles et illustres, qui illum 
          <lb/>quanta maxime possent humanitate et largitate susciperent. 
          <lb/>Processerunt hi usque in agrum Privernatem, deduxeruntque 
          <pb n="256"/>
          <lb/>imperatorem magna cum pompa ac festivitate Taracinam, 
          <lb/>ibique primo claves regni Neapolitani cum iurisditione 
          <lb/>plenoque imperio detulerunt. Dein prolixam orationem 
          <lb/>de adventu ac laudibus eius habuere. Ego orationem communi 
          <lb/>oratorum nomine dixi. Aderam quidem ego ex oratoribus 
          <lb/>unus, quam postea qualemcunque collegarum hortatu 
          <lb/>scriptam reliqui. Acceptus et perlauto regali apparatu cum 
          <lb/>universo comitatu, in quis Helionora Augusta aderat et 
          <lb/>Albertus Caesaris frater et complures ex Germania regali ac 
          <lb/>proceres, sequenti die cum Taracina decederet, a Ferdinando 
          <lb/>regis filio miro cum splendidissimorum equitum comitantium 
          <lb/>applausu receptus est, perque medias civitates sub 
          <lb/>umbella magna civium gratulatione ac prope triumphantium 
          <lb/>more usque in campum Stellatem perductus inter profusissimos 
          <lb/>ac pene continuos obsoniorum apparatus, ubi ab 
          <lb/>rege ipso acceptus est cum omnibus una regni regulis proceribusque, 
          <lb/>hilaritate laetitiaque incredibili deductusque ad 
          <lb/>regis dextram sub pallio umbellari Capuam, inde perpetua 
          <lb/>pompa Neapolim. Ibi per omnia theatra aut mavis sessiones, 
          <lb/>ubi pulcherrimae honestissimaeque civitatis puellae 
          <lb/>auratis, sericis coccineisque vestibus excultae cantantes, corizantes, 
          <lb/>plaudentes transeuntem paululumque remorantem 
          <lb/>adorabant, productus. Sileo hic ludos equestres ac 
          <lb/>christianos, omitto convivia ac potiones, transeo venationes 
          <lb/>et reliquos ad honorem ipsius imperatoris tam magnefice 
          <lb/>excogitata, quantum nusquam essent, aut lecta, aut visa, 
          <lb/>aut audita alias. Verum illud praetereundum non fuit, quod 
          <lb/>tantae huic multitudini non solum lautitia et impensa, ex 
          <lb/>regio fisco duos ferme menses fuerit opipere praebita, sed 
          <lb/>quicquid esse vestitu, quicquid voluptati usui esset sine precio 
          <lb/>promptissime traditum. Audivi saepius ab regiae rationis 
          <lb/>scriba universam hanc in imperatorem hospitalitatem 
          <pb n="258"/>
          <lb/>aureorum centum milium summam praeter ingentis pretii 
          <lb/>munera supergressam fuisse.
                      </p>
                </div>
                <div type="Chapter" n="5 (5)">
                      <head>5 (5) IUSTE, FORTITER</head>  
                      <p>
          <lb/>Inter regis praeclara facinora illud mea quidem sententia 
          <lb/>maximam dinumerabitur, quod universae Italiae bello 
          <lb/>diutissime attritae pacem anctoritate procuraverit, benignitate 
          <lb/>concesserit et, quod nunquam fere antea visum est, unanimitate 
          <lb/>firmaverit. Quod proinde ego quid magnum ac prope 
          <lb/>divinum esse iudico, quod pro hac conficienda et sua 
          <lb/>maxima incommoda et graves quorundam iniurias posthabuisse 
          <lb/>satis scio.
                      </p>
                </div>
                <div type="Chapter" n="6 (6)">
                      <head>6 (6) IUSTE</head>  
                      <p>
          <lb/>Cum Stephanus, eques Neapolitanus, poculo amatorio 
          <lb/>insanisset teneretque et oppida et nonnulla regia officia, fuerunt 
          <lb/>qui ab rege bona illa postularent, quod absurdum videtur 
          <lb/>a demente eiuscemodi bona possideri. Quibus rex contra 
          <lb/>sibi inhumanissimum videri respondit, his se etiam substantiam 
          <pb n="260"/>
          <lb/>auferre, quibus fors mentem ac cerebrum 
          <lb/>abstulisset.
                      </p>
                </div>
                <div type="Chapter" n="7 (7)">
                      <head>7 (7) IUSTE</head>  
                      <p>
          <lb/>Alfonsi iustitiae clarissimum tibi argumentum sit, quod 
          <lb/>universum Neapolitanum regnum, quod nunquam antea 
          <lb/>auditum est, latronibus purgatum videmus; quoquorsum 
          <lb/>iter agas cum auro, quod aiunt, manu praetenso die noctuque 
          <lb/>tuto proficisceris, quamvis solus et inermis.
                      </p>
                </div>
                <div type="Chapter" n="8 (8)">
                      <head>8 (8) FACETE</head>  
                      <p>
          <lb/>Eos maxime insanire dicebat, qui uxorem a se digressam 
          <lb/>fugitivamque perquirerent.
                      </p>
                </div>
                <div type="Chapter" n="9 (9)">
                      <head>9 (9) GRAVITER</head>  
                      <p>
          <lb/>Laudare eam magnopere solebat, quicumque fugientibus 
          <lb/>hostibus argenteam pontem extruendum dixisset.
                      </p>
                </div>
                <div type="Chapter" n="10 (10)">
                      <head>10 (10) CONSTANTER</head>  
                      <p>
          <lb/>Ob magnas insperatasque victorias nunquam omnino 
          <lb/>mutatum Alfonsum vidimus. Idem illi semper et in omni 
          <lb/>fortuna vultus, idem habitus, sermo idem, mansuetudo, benignitas, 
          <lb/>humanitas eadem.
                      </p>
                </div>
          <pb n="262"/>               
                <div type="Chapter" n="11 (11)">
                      <head>11 (11) GRAVITER</head>  
                      <p>
          <lb/>Magnum quidem esse dicebat adversus hostem ducem 
          <lb/>esse, sed et illud maximum ad omnem virtutem civibus ducem 
          <lb/>esse.
                      </p>
                </div>
                <div type="Chapter" n="12 (13)">
                      <head>12 (13) PATIENTER</head>  
                      <p>
          <lb/>Cum quidam in itinere regem praecederet ramulosque 
          <lb/>arboris ab eo apprehensus in regis oculum, qui proxime sequebatur, 
          <lb/>forte dimissus incidisset, livescente ac tumescente 
          <lb/>mox oculo, condolentibus amicis, regem dixisse aiunt, nihil 
          <lb/>se profecto dolere, nisi percussoris ipsius dolorem ac 
          <lb/>metum.
                      </p>
                </div>
                <div type="Chapter" n="13 (12)">
                      <head>13 (12) FIDENTER</head>  
                      <p>
          <lb/>Profligato captoque Antonio Candola, renuntiatur regi 
          <lb/>penes illum extare plurimas epistolas in caput et statum 
          <lb/>eius conscriptas, e re igitur regis esse illas exhibitum ac lectum 
          <lb/>iri, quo saluti ipsius prospici possit simul et in proditores 
          <lb/>animadverti. Haec rex cum audisset, litteras proferri iussit 
          <lb/>et minime lectas igne comburi.
                      </p>
                </div>
          <pb n="264"/>                
                <div type="Chapter" n="14">
                      <head>14 IUSTE</head>  
                      <p>
          <lb/>Cathelanis vero optimum factum fore censentibus, si regi 
          <lb/>adhuc adolescentulo VII viri ad gubernandas respublicas 
          <lb/>adiungerentur, qui Deum timerent, iustitiam colerent, cupiditates 
          <lb/>tenerent, sub freno donis, neque muneribus tangerentur, 
          <lb/>Alfonsum laudasse consilium accepimus atque dixisse: 
          <lb/>«Si huiuscemodi non dico septem, sed unum aliquem 
          <lb/>mihi virum dederitis, o amici, continuo illi et regimen et 
          <lb/>regnum ipse concessero.»
                      </p>
                </div>
                <div type="Chapter" n="15">
                      <head>15 STUDIOSE, ATTENTE</head>  
                      <p>
          <lb/>Ad lectionem vero usque adeo regem intentum aliquando 
          <lb/>vidimus, ut neque tibias sonantes neque saltantium strepitum 
          <lb/>audire omnino videretur.
                      </p>
                </div>
                <div type="Chapter" n="16">
                      <head>16 GRAVITER</head>  
                      <p>
          <lb/>Faeneratores, utpote labores mortalium depascentes, 
          <lb/>harpias vocitabat.
                      </p>
                </div>
                <div type="Chapter" n="17">
                      <head>17 URBANE</head>  
                      <p>
          <lb/>Homines, quos vanis sermonibus impleri ac pene discendi 
          <lb/>intueretur, modo utres, modo vesicas appellabat.
                      </p>
                </div>
                <div type="Chapter" n="18 (14)">
                      <head>18 (14) STUDIOSE, BENIGNE</head>  
                      <p>
          <lb/>Memini, cum aliquando Messanae Virgilium legeremus, 
          <lb/>pueros vel humilimae conditionis, qui modo discendi animo 
          <lb/>accederent usque in interiorem locum, ubi post cenam legebatur, 
          <lb/>edicto regis omnes admissos fuisse, exclusis eo loco, 
          <lb/>ea hora amplissimis atque ornatissimis viris, omnibus denique, 
          <pb n="266"/>
          <lb/>qui legendi causa non adessent, exclusis. Finita vero 
          <lb/>lectione, potio Hispaniae regum more regi afferebatur. Ministrabat 
          <lb/>rex sua manu praeceptori ipsi, seu poma, seu confectiones 
          <lb/>zuchareas. Condiscipulis vero purpuratorum maximi 
          <lb/>post autem potationem quaestio proponebatur, ut 
          <lb/>plurimum philosophiae. Aderant quidem doctissimi atque 
          <lb/>clarissimi viri; extendebatur nox suavissimis atque honestissimis 
          <lb/>colluctationibus usque ad horam fere septimam. 
          <lb/>Exinde suam quisque domum repetebat laetus et regis gratiae 
          <lb/>et benignitate plenus.
                      </p>
                </div>
                <div type="Chapter" n="19">
                      <head>19 IUSTE</head>  
                      <p>
          <lb/>Cum aliquando rex interrogaretur, utrum ne armis an libris 
          <lb/>maiorem gratiam deberet, respondit ex libris se arma et 
          <lb/>armorum iura didicisse.
                      </p>
                </div>
                <div type="Chapter" n="20 (15) [21]">
                      <head>20 (15) [21] GRAVITER</head>  
                      <p>
          <lb/>Improbe agere principes dicebat, qui aliis honeste decoreque 
          <lb/>vivendi legem perscriberent, ipsi vero nihilo temperatiores 
          <lb/>sese praeberent.
                      </p>
                </div>
                <div type="Chapter" n="21 (16) [20]">
                      <head>21 (16) [20] GRAVITER</head>  
                      <p>
          <lb/>Illud quoque, uti ego arbitror, Isocratis dictum frequenter 
          <lb/>usurpabat, tanto privatis hominibus reges meliores esse 
          <lb/>oportere, quanto honoribus et dignitate antecellerent.
                      </p>
                </div>
          <pb n="268"/>                
                <div type="Chapter" n="22 (17)">
                      <head>22 (17) GRAVITER</head>  
                      <p>
          <lb/>Perniciosos eos cives esse dicebat, qui regum innocentia, 
          <lb/>bonitate, levitate abuterentur. Plerumque etenim accidere, 
          <lb/>uti perversis civium moribus reges praeter suam naturam 
          <lb/>asperius regnare cogantur. Contra eos probos spectatosque 
          <lb/>cives, qui principis benignum et humanum ingenium sua 
          <lb/>virtute atque prudentia foverent simul et augerent.
                      </p>
                </div>
                <div type="Chapter" n="23 (18) [22]">
                      <head>23 (18) [22] AUCTORITAS</head>  
                      <p>
          <lb/>Ceterum repetenti mihi Alfonsi egregia facta, illud supra 
          <lb/>modum admirabile ac praecipuum videri solet, quo nam 
          <lb/>modo Genuenses si maritimo proelio eam vicerint, tributum 
          <lb/>quotannis trollam auream reddunt. Nunquid tanta fuerit 
          <lb/>auctoritas Alfonsi, ut etiam victus conditiones dixerit, an 
          <lb/>victores victo metu accesserint, quasi victoriam casu non 
          <lb/>virtute se consecutos arbitrati.
                      </p>
                </div>
                <div type="Chapter" n="24 (19) [23]">
                      <head>24 (19) [23] PRUDENTER</head>  
                      <p>
          <lb/>Alfonsum vero, cum is audisset Senenses, qui bello Italico 
          <lb/>medii extitissent, in neutram partium inclinantes postea 
          <lb/>sedato bello dimissorum militum praedam esse, dixisse 
          <lb/>aiunt Senensibus evenisse, quod his solet, qui mediam domum 
          <lb/>incolunt, ut ab inferioribus fumo, a superioribus vero 
          <lb/>habitantibus urina vexentur.
                      </p>
                </div>
          <pb n="270"/>                
                <div type="Chapter" n="25 (20= [24]">
                      <head>25 (20= [24] CELERITER, FORTITER</head>  
                      <p>
          <lb/>Cum Genuensium XIIII maximarum navium classem illo 
          <lb/>adventuram nuntiarent regi, quo duas eius illas ingentissimas 
          <lb/>in portu deprehensas combuterent, continuo excidi e 
          <lb/>vicinis montibus rupes et infesto profundoque mari ad occursum 
          <lb/>venientium obiici procuravit, portum praeterea 
          <lb/>vastissimis ligneis ferreisque cathenis circumcludi, molem 
          <lb/>ipsam altissimo muro propugnaculisque muniri, littora prope 
          <lb/>innumerabilibus inauditae magnitudinis tormentis omnisque 
          <lb/>generis telis armisque firmari. Atque haec tanta quidem 
          <lb/>celeritate atque omnium admiratione, ut cum mox 
          <lb/>Genuensium classis se conferret, conspectis propius huiuscemodi 
          <lb/>novis inspiratisque munimentis, redeundi consilium 
          <lb/>probaverit abiveritque.
                      </p>
                </div>
                <div type="Chapter" n="26 (20) [25]">
                      <head>26 (20) [25] FORTITER</head>  
                      <p>
          <lb/>Classis Genuensium, quam demiratam Alfonsi munimenta 
          <lb/>abiisse diximus, apud Pontiam insulam se continuit, 
          <lb/>ibique triremium classem, quibus aucta Neapolim rediret, e 
          <lb/>Genua expectabat. Cumque et advenisse iam et Neapolim 
          <lb/>maturaturas rex accepisset, suas et ipse triremes obviam 
          <lb/>misit, repperit, fugavit, cepit, combussit.
                      </p>
                </div>
                <div type="Chapter" n="27 [26]">
                      <head>27 [26] HUMANITER</head>  
                      <p>
          <lb/>Cum audisset Ioannem suavissimum fratrem meum, 
          <lb/>iuvenem excellentis ac eximiae virtutis, mortem obiisse, 
          <lb/>non solum sermone sed consolatoris ad me litteris dolorem 
          <lb/>animi testatus est.
                      </p>
                </div>                
          <pb n="272"/>                
                <div type="Chapter" n="28 (21) [26]">
                      <head>28 (21) [26] GRAVITER</head>  
                      <p>                                                
          <lb/>Alfonsus cum interrogaretur, quae res reges ac privatos, 
          <lb/>divites ac pauperes, claros et obscuros, denique omnes prorsus 
          <lb/>exaequaret, respondit: «Cinis.»
                      </p>
                </div>
                <div type="Chapter" n="29 [27]">
                      <head>29 [27] MODERATE</head>  
                      <p>
          <lb/>Alfonsus cum esset admodum facetus et urbanus, mirari 
          <lb/>tamen magis licuit, quo animo quaque moderatione ipse 
          <lb/>aliorum sales pertulerit, quam quomodo ipse iocos protulerit.
                      </p>
                </div>
                <div type="Chapter" n="30 [28]">
                      <head>30 [28] FIDENTER</head>  
                      <p>
          <lb/>Alfonsus cum audisset Albertum Orlandum apud se diutissime 
          <lb/>exploratorem agere, non solum non eiecit e curia, 
          <lb/>sed salarium annuum illi utro constituit.
                      </p>
                </div>
                <div type="Chapter" n="31 [*]">
                      <head>31 [*] FIDENTER</head>  
                      <p>                           
          <lb/>Alfonsus cum accepisset quendam ex generosioribus necem 
          <lb/>sibi iam dum moliri, non propterea solus cum solo congredi 
          <lb/>veritus est, quinimmo velut detestandi facinoris ignarus, 
          <lb/>saepe illum placidissima conversatione a proposito 
          <lb/>deflectere tentavit.
                      </p>
                </div>
                <div type="Chapter" n="32 (22) [29]">
                      <head>32 (22) [29] URBANE</head>  
                      <p>
          <lb/>Alfonsus cum aliquando laxare animum a negociis vellet, 
          <lb/>non se quidem abdidit ut plerique, neque convivia, neque 
          <lb/>ludos aliquos exercuit, sed venatione plurimum usus est, 
          <lb/>qua, ut Licurgus tradidit, non solum adolescentes sed grandiores 
          <lb/>etiam natu militiae labores tollerare pulcherrime 
          <pb n="274"/>
          <lb/>condiscunt. Nec tamen, quod miratu maxime dignum est, 
          <lb/>aut venationes, aut amores, aut denique voluptates aliqua 
          <lb/>Alfonsum unquam a negociis remorata est.
                      </p>
                </div>
                <div type="Chapter" n="33 [30]">
                      <head>33 [30] MODESTE, GRAVITER</head>  
                      <p>
          <lb/>Ab diis solum Iove, Neptuno, Plutone, omnia tripartita 
          <lb/>fuisse memorabat, et sua quemque parteque contentum agere. 
          <lb/>At hominibus hodie, neque quod satis, neque quod nimis 
          <lb/>esset, satis esse.
                      </p>
                </div>
                <div type="Chapter" n="34 (23) [31]">
                      <head>34 (23) [31] STUDIOSE</head>  
                      <p>
          <lb/>Cum libris sub sponda solitum dormire regem scimus, 
          <lb/>experrectum illos cum lumine poscere ac lectitare. Ab his, 
          <lb/>quid sibi, quid civibus conveniret edoceri potissimum aiebat.
                      </p>
                </div>
                <div type="Chapter" n="34 (23) [32]">
                      <head>34 (23) [32] URBANE</head>  
                      <p>
          <lb/>Mendacium vero ex his potissime emanare dicebat, qui 
          <lb/>aut multum legissent, aut multum peragrassent, aut vixissent 
          <lb/>multum.
                      </p>
                </div>
                <div type="Chapter" n="36 (25) [33, 34]">
                      <head>36 (25) [33, 34] GRAVITER</head>  
                      <p>
          <lb/>In terra Hispania hi, qui vitrea vasa vendere soliti sunt, 
          <lb/>ea in baculo quodam appensa per urbem deferunt numero 
          <lb/>octona. Hi cum aliquando, ubi rex aderat, praeterirent, ad 
          <lb/>illorum voces conversum regem contemplatumque dixisse 
          <lb/>aiunt, hisce vitrariis consimilem vitam esse beatam. Nam 
          <pb n="276"/>
          <lb/>veluti siquis cum hisce vitrariis ingens pretium paciscatur, 
          <lb/>si octona illa vascula ad certam metam integra et illaesa 
          <lb/>perducant, contra si unum aliquod in itinere confringant, et 
          <lb/>vasa et pretium omne deperdant: sic nobis iniunctum esse 
          <lb/>onus quinque sensuum perferendorum ac coercendorum, 
          <lb/>nec non trium animi potentiarum usque ad vitae exitum 
          <lb/>commodatarum, quibus si recte ac sincere ad finem usque, 
          <lb/>fuerimus usi, nobis merces ingens repromittitur beata vita, 
          <lb/>sin male ac perperam mala perpetua. 
          <lb/>Cum aliquando de iactura rerum preciosarum sermo haberetur, 
          <lb/>persancte affirmasse regem audivimus, malle se 
          <lb/>gemmas, uniones, margaritas suas, quae quidem essent in 
          <lb/>omnem orbem terrarum diffamantissimae, quam libros 
          <lb/>qualescunque perditum ire.
                      </p>
                </div>
                <div type="Chapter" n="7 (26) [35]">
                      <head>7 (26) [35] GRAVITER</head>  
                      <p>
          <lb/>Optimum factu sibi videri dicebat, si voluntas nostra inter 
          <lb/>amorem et metum media incederet, ut quantum amor ad 
          <lb/>excessum impelleret, tantum timor illam e diverso 
          <lb/>retraheret.
                      </p>
                </div>
                <div type="Chapter" n="38 (27, 28) [36]">
                      <head>38 (27, 28) [36]</head>  
                      <p>               
          <lb/>Cum vero audisset ab agricultoribus mala punica, quae 
          <lb/>natura acria essent, arte et diligentia fieri dulcia, «Et nos 
          <lb/>igitur – inquit – cives et populares nostros ingenio malo 
          <lb/>pravoque bonos et emendatos industria reddamus». Aliis 
          <lb/>fortasse dubium videri poterit, quod nunc hisce annotamentis 
          <pb n="278"/>
          <lb/>adiecturus sum, mihi quidem satis abunde exploratum 
          <lb/>ac compertum est, Alfonsum cum pueris innocentia et puritate, 
          <lb/>cum adolescentibus strenuitate ac viribus, cum viris 
          <lb/>prudentia et consilio, cum senibus gravitate et auctoritate, 
          <lb/>cum acutis subtilitate et argutia, cum ingenuis candore et 
          <lb/>simplicitate, cum omnibus denique ingenio, doctrina, virtute, 
          <lb/>arte et sapientia contendisse.
                      </p>
                </div>
                <div type="Chapter" n="39 (29) [37]">
                      <head>39 (29) [37] SAPIENTER</head>  
                      <p>
          <lb/>Maximum vero argumentum immortalitatis sibi videri 
          <lb/>dicebat, quod corpus in hac vita decrescere videremus, ac 
          <lb/>per omnia membra suos quasi fines et terminos habere. Animam 
          <lb/>vero quanto magis ad annos accederet, tanto magis 
          <lb/>intelligentia, virtute, et sapientia crescere.
                      </p>
                </div>
                <div type="Chapter" n="40 [38]">
                      <head>40 [38] IUSTE</head>  
                      <p>
          <lb/>Cum accepisset Gallum medicum quidem acutissimi sed 
          <lb/>avarissimi ingenii sophistam, relicta medicina, ad causas 
          <lb/>agendas sese convertisse, forumque omne sophismatibus 
          <lb/>involvere, illum foro prohibuit, decreto edito, ut omnis lis, 
          <lb/>quam Gallus patronus susciperet, ipso iure haberetur iniqua 
          <lb/>et iniusta.
                      </p>
                </div>
          <pb n="280"/>                
                <div type="Chapter" n="41 [39]">
                      <head>41 [39] HUMILITER ET SANCTE</head>  
                      <p>
          <lb/>Alfonsus, si, pro ut libitum fuerit, sibi vitam agere liceret, 
          <lb/>Iuliani heremitae vitam sese electurum inquiebat. Fuit 
          <lb/>etenim his Panormitanus incolens amoenissima loca prope 
          <lb/>Martini templum, quas Gallico verbo zambras appellant, 
          <lb/>irriguo horto tenuique victu laetus ac Deo deditus.
                      </p>
                </div>
                <div type="Chapter" n="42 [40]">
                      <head>42 [40] GRAVITER</head>  
                      <p>
          <lb/>Alfonsus cum interrogaretur, quos e popularibus suis 
          <lb/>percaros haberet, illos inquit, qui non eum magis quam pro 
          <lb/>eo metuant.
                      </p>
                </div>
                <div type="Chapter" n="43 (30) [41]">
                      <head>43 (30) [41] MODERATE</head>  
                      <p>
          <lb/>Ab ore autem Alfonsi nunquam omnino verbum obscenum 
          <lb/>excidisse scimus, nunquam interiora membrorum eius 
          <lb/>quempiam uidisse, numquam iurasse nisi per ossa patris, et 
          <lb/>id quidem rarenter et ob causam.
                      </p>
                </div>
                <div type="Chapter" n="44 (31) [42]">
                      <head>44 (31) [42] LIBERALITER</head>  
                      <p>
          <lb/>Scimus item Alfonsum regem non modo vectigalium 
          <lb/>partem maximam civibus suis elargitum, sed urbes etiam 
          <lb/>praeclarissimas, comitatus ducatusque splendidissimos 
          <lb/>dono dedisse. Ac interim solitum dicere regum in primis studium 
          <lb/>et officium esse populares suos locupletes efficere, popularibus 
          <lb/>enim ditioribus factis neutiquam reges futuros 
          <lb/>pauperes.
                      </p>
                </div>
          <pb n="282"/>                
                <div type="Chapter" n="45 (32) [43]">
                      <head>45 (32) [43] PATIENTER</head>  
                      <p>
          <lb/>Cavernosum ulcus in talo exortum scatensque solutus 
          <lb/>rex, nec ab aliquo retentus ignito gladio scindendum medico 
          <lb/>praebuit, nullo prorsus aut voce, aut gemitu, aut frontis contractione, 
          <lb/>doloris signo edito.
                      </p>
                </div>
                <div type="Chapter" n="46 (33) [44]">
                      <head>46 (33) [44] PERITE</head>  
                      <p>
          <lb/>Laudare Italicos rex consuevit, cum ob alias causas, tum 
          <lb/>in proelio paucis equitibus instruerent aciem. Siquidem in 
          <lb/>acie, quae Hispano more pluribus constaret, equitibus priores 
          <lb/>tantum manus conserere reliquos autem quoniam sese 
          <lb/>explicare non possent, inutiles esse inquiebat.
                      </p>
                </div>
          <pb n="288"/>                
                <div type="Chapter" n="47 (36) [45]">
                      <head>47 (36) [45] GRAVITER</head>  
                      <p>
          <lb/>Philippus ille inclitus Mediolanensium dux, cum foedera 
          <lb/>inter se ac regem inita sese forsitan neglexisse animadverteret, 
          <lb/>ac proinde indignatum regem atque immutatum suspicaretur, 
          <lb/>statuit ad eum clarissimos oratores mittere Varnerium 
          <lb/>Castileoneum iurisconsultum, Franciscum Landrianum 
          <lb/>et Antonium Pisaurensem, qui videlicet ipsius mentem ac 
          <lb/>propositum scrutarentur, simul ut conditiones inter regem 
          <lb/>et ducem ipsum in Gallia conventas, a quibus rex liber et 
          <lb/>solutus ducis culpa videretur, denuo confirmare ac renovare 
          <lb/>summa ope anniterentur. Hi vero cum hac de re argutissimam 
          <lb/>orationem habuissent, rex Philippi suspitione timoreque 
          <lb/>deprehenso primum illos bono animo esse iussit, dein se 
          <lb/>eodem animo atque observantia in Philippum patrem, qua 
          <lb/>fuerit olim, cum ab illo digrederetur, esse respondit. Nec 
          <lb/>posse unquam, Philippi errata si modo aliqua sunt, se a proposito 
          <lb/>semel suscepto deiicere, placere sibi conditiones et 
          <lb/>foedera eadem illa perpetuo fore. Quid ni, quoniam beneficia 
          <lb/>eius erga se perpetua essent et perire neutiquam possent, 
          <lb/>quippe quae velut rediviva quotidie sibi obversarentur ante 
          <lb/>oculos seque met voluntatis et gratitudinis, suae nuntium 
          <lb/>allaturum fuisse Mediolanum, si iter bellis usquequaque infestum 
          <lb/>non esset, bellum praeterea Neapolitanum non tantum 
          <lb/>pertinacia gessisse, quod regna alia sibi deesse viderentur, 
          <lb/>sed ut captum pacatumque Philippo benefactori in 
          <pb n="290"/>
          <lb/>aliquam benefitiorum compensationem traderet, certe ut 
          <lb/>ostenderet, se non minorem voluntatem in retribuendo, 
          <lb/>quam Philippum in conferendo habuisse. Iteque non solum 
          <lb/>pacta olim conventa firma et inviolata perstare Philippo referri, 
          <lb/>sed regnum Neapolitanumque etiam deferri ultro 
          <lb/>iussisse.
                      </p>
                </div>
                <div type="Chapter" n="48 [46]">
                      <head>48 [46] STRENUE</head>  
                      <p>                           
          <lb/>Emittebat interdum Alfonsus manu balistae sagittas 
          <lb/>quatuor passibus quadraginta refixas in suum quamque foramen 
          <lb/>iterum iaciens remittebat, easdem confixas tertio iaciens 
          <lb/>singulatim in postremam partem feriendo 
          <lb/>diffringebat.
                      </p>
                </div>
                <div type="Chapter" n="49 (37) [47]">
                      <head>49 (37) [47] ALFONSI REGIS ORATIO IN 
                            <lb/>EXPEDITIONEM CONTRA THEUCROS</head>  
                      <p>
          <lb/>Scio plerosque vestrum demirari, patres conscripti, 
          <lb/>quod, cum totiens de expeditione in Theucros verba fecerimus, 
          <lb/>eamque miro consensu omnes capessendam censuerimus, 
          <lb/>cur illa hactenus a me dilata ac pene derelicta videatur, 
          <lb/>quod equidem nolim arbitremini aut negligentia mea, 
          <lb/>aut pusillanimitate fortassis accidisse. Nam et bellum hoc 
          <lb/>nobis necessarium semper visum est, et utrumque tandem 
          <lb/>omnino suscipiendum. Verum dum alios Europae principes 
          <lb/>respicio, ad quos huiuscemodi belli cura, vel auctoritate, vel 
          <lb/>potentia aut rerum peritia magis pertinere videbatur, in 
          <lb/>hanc usque diem rem distulimus, certe ne insolentiae aut 
          <lb/>arrogantiae argui possemus. In praesentia vero cum illorum 
          <lb/>neminem ad hanc rem animam intendere animadvertam, ac 
          <pb n="292"/>
          <lb/>propterea hostium animos in dies magis crescere atque insolescere, 
          <lb/>statuo, si id quoque vobis visum fuerit, bellum in 
          <lb/>Christi Deum ac christianorum hostes ulterius non differre, 
          <lb/>non quod ad tantam belli molem per me ipse satis omni 
          <lb/>modo esse confidam, sed quod in Christo, cuius res maxime 
          <lb/>agitur, quam plurimum sperem. Hic enim et vires nobis et 
          <lb/>opes et industriam et denique victoriam suggeret. Nam si 
          <lb/>nunquam in seipsum sperantes dereliquit, cur nos, qui non 
          <lb/>in nostra potentia, quae nulla est, sed in eius brachio et benignitate 
          <lb/>confidimus, destituat? Praesertim eius ipsius iniurias 
          <lb/>ulciscentes bellum quidem contra eum suscepturi sumus, 
          <lb/>patres conscripti, qui Christi summi et singularis Dei 
          <lb/>templum foedaverit, Mariae matris effigiem sagitta per ludibrium 
          <lb/>transfixerit, sanctorum Martirum reliquias partim igni partim 
          <lb/>canibus edendas abiecerit. Quo quidem in bello 
          <lb/>si vicerimus, orbis terrarum praemium erit; si victi fuerimus, 
          <lb/>caelum, utcumque igitur res cedat, magna nobis aut 
          <lb/>immortalis gloria paratur. Verum ego beneficia omnipotentis 
          <lb/>Dei mecum nonnunquam reputans tria illa vel praecipue 
          <lb/>commendare vel praeferre soleo. Primum quod me non belvam 
          <lb/>sed hominem, hoc est animal ratione praeditum, fecerit; 
          <lb/>alterum quod christianum; tertium quod tot tantorumque 
          <lb/>regnorum regem ac dominum. Sileo praeter haec plura. 
          <lb/>Sed his tribus tantum Deo optimo ac benignissimo me obligatum 
          <lb/>et obnoxium sentio, ut mihi nisi mortalium ingratissimus 
          <lb/>esse et haberi velim, haud amplius oscistandum aut 
          <lb/>torpescendum sit neque expectandum, an quid alii moliantur 
          <lb/>aut parent, sed rumpenda potius mora classique habenae 
          <lb/>immittendae. Nam per immortalem Iesum, quid est 
          <lb/>quod verear, quo minus bellum hoc honestissimum ac amplissimum 
          <lb/>amplectar, an ne corpusculum hoc, an ne regna 
          <lb/>et reliqua bona, an ne denique animam ipsam amittam? Verum 
          <lb/>haec omnia a Deo mihi concessa, ipsi Deo tandem restituenda 
          <lb/>sunt, ut plane profitear, quicquid huic bello destinandum 
          <lb/>sit, meum non esse, at ei, cuius id est, iure ac merito 
          <pb n="294"/>
          <lb/>reddi debere. Bellum itaque nobis proponitur, in quo nihil 
          <lb/>quod nostrum sit perdere possumus, sed in quo etiam perdendo 
          <lb/>vincamus perpetuamque felicitatem adipiscamur. 
          <lb/>Sat mundo inservivimus, sat voluptatibus concessimus, reliquam 
          <lb/>aetatis Deo dandum ac consecrandum est. Victoriam 
          <lb/>olim de saeculari regno dimicantes consecuti sumus, 
          <lb/>quid speramus fore si de Christo ac pro Christo pugnam omnium 
          <lb/>pulcherrimam subierimus? Perpendat iam christianos et christianorum 
          <lb/>principes tot populorum a Macumettanis 
          <lb/>debellatorum, tot regum procerumque interemptorum, tot 
          <lb/>hominum in servitutem abductorum aut in Macumettanam 
          <lb/>perditissimam haeresim redactorum, virginum stupratarum, 
          <lb/>Dei veri ac sanctorum imaginum subversarum, atque 
          <lb/>huiuscemodi prope innumerabilium contumeliarum. Etiam 
          <lb/>cogitemus capta Constantinopoli, hoc est claustris Asiae defractis, 
          <lb/>nisi hostium conatibus statim obstiterimus, de nobis 
          <lb/>deque christiana religione protinus actum esse. His itaque 
          <lb/>aliis rationibus adducor, Patres conscripti, si vos item annueritis, 
          <lb/>bellum pro fide catholica contra Theucros, quod 
          <lb/>nobis atque christianae reipublicae faustum felix et fortunatum 
          <lb/>sit, confestim suscipere avetote. 
          <lb/>Alfonsi regis dicteria finiunt.
                      </p>
                </div>
          </div>
    </body>
  </text>
</TEI>



