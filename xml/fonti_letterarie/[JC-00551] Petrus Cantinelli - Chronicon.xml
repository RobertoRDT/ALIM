<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Chronicon</title>
				<author>Petrus Cantinelli</author>
				<respStmt>
					<resp key="print_editor">Edizione critica a stampa a cura di</resp>
					<name>Francesco Torraca</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="39403" unit="words">Parole: 39403</measure>
				<measure quantity="238330" unit="characters_without_spaces">Caratteri (spazi esclusi): 238330</measure>
				<measure quantity="274418" unit="characters_witht_spaces">Caratteri (spazi inclusi): 274418</measure>
			</extent>
			<publicationStmt>
				<publisher>ALIM</publisher>
				<date when-iso="2004-06-09">09/06/2004</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole: 39723&#13;
Caratteri: 239194&#13;
Correzioni al testo: p. 26 Sancti] Suncti ed.&#13;
p. 29 caput] capud ed.&#13;
p. 39 Et] Ed ed.&#13;
p. 48 frequenti] frquenti ed.&#13;
p. 61 suspensus] supensus ed.&#13;
p. 61 eclipsim] eclinsim ed.&#13;
p. 88 suprascripti] suprascipti ed.&#13;
p. 95 Maghinardus] Maghinardns ed.</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
                                                <author>Petrus Cantinelli</author>
						<title level="m">Petri Cantinelli Chronicon: aa. 1228-1306</title>
						<editor>Francesco Torraca</editor>
						<imprint>
							<publisher>Lapi</publisher>
							<pubPlace>Città del Castello</pubPlace>
							<date>1902</date>
							<biblScope unit="page">1-97</biblScope>
						</imprint>
					</monogr>
					<series>
						<title level="s">Rerum Italicarum Scriptores, s. II</title>
						<biblScope unit="volume">28, 2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<div>
			<pb n="1"/>
			<p><lb/>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .
				<lb/>quam fecit de eis dominus Rolandus domine Cecilie, qui erat tunc capitaneus dicti castri
				<lb/>pro comune Bononie, et illam proditionem foverunt illi de Sancto Marcho et dominus
				<lb/>Guidinus de Plumacio, qui proditorie dederunt illum Mutinensibus: et, dicta de causa, dictus
				<lb/>dominus Rolandus mortuus fuit, inter rumorem populi, super scalas pallacii comunis Bononie, et
				<lb/>illi de Sancto Marcho et dominus Guidinus fuerunt positi in banno perpetuo comunis Bononie,
				<lb/>et eorum heredes, et bona eorum mobilia fuerunt destructa. Et, hoc anno, dominus Fredericus
				<lb/>imperator fecit transitum per Medicinam et per Sanctum Iohannem in Persiceto, et
				<lb/>fuit prelium ad Sanctam Mariam in Strata inter comune Bononie, ex una parte, et Mutinenses,
				<lb/>Parmenses et Cremonenses ex altera; et, in dicto prelio, inter alios, fuit mortuus dominus
			<lb/>Punçamatus de Cremona, de nobilioribus et de melioribus hominibus de Cremona.</p>
			<p><lb/>Millesimo ducentesimo vigesimo nono, indictione secunda. Dominus Aliprandus Faba
				<lb/>de Brixia fuit potestas Bononie. Hoc anno fuit prelium de Sancto Cesareo, de nocte, inter
				<pb n="2"/>
				<lb/>comune Bononie, ex una parte, et Mutinenses, Parmenses et Cremonenses ex altera, apud
				<lb/>dictum castrum, et comune Bononie erat, cum tentoriis et edificiis, in obsidione dicti castri;
				<lb/>et tunc dictum fuit quod dominus potestas voluit prodere comune Bononie, faciendo elevari
				<lb/>exercitum de nocte: tamen Mu[tinenses, Parmenses et Cremonenses] de illo prelio male steterunt.
			<lb/>/*</p>
			<p><lb/>Millesimo ducentesimo trigesimo, indictione tertia. Dominus Paganus de Petrasancta de
			<lb/>Mediolano fuit potestas Bononie.</p>
			<p><lb/>Millesimo ducentesimo trigesimo primo, indictione quarta. Dominus Fredericus de Lavellolongo
				<lb/>de Brixia fuit potestas Bononie. Hoc anno dominus Useppus de Tuschis, cum
				<lb/>rectoribus societatum artium civitatis Bononie, ascendit pallacium comunis Bononie, petentes
				<lb/>a potestate sibi consilium generale comunis Bononie exhiberi; et quare dictus potestas
				<lb/>noluit eis dare consilium, incepto rumore populi, fregit scrinios et discos super pallacium, et
				<lb/>statuta et libros bannitorum comunis et maleficiorum destruxerunt: et fuit [magnus] dominus,
			<lb/>t[amen me]rcator, dominus Useppus predictus.</p>
			<p><lb/>Millesimo ducentesimo trigesimo secundo, indictione quinta. Dominus Rainerius Geno
			<lb/>de Veneciis potestas fuit Bononie bonus et laudabilis.</p>
			<p><lb/>Millesimo ducentesimo trigesimo tercio, indictione sexta. Dominus Guido Raulis de Faventia
				<lb/>fuit potestas Bononie. Hoc anno comune Bononie habuit primo Frignanum sub sua
			<lb/>dictione.</p>
			<p><lb/>Millesimo ducentesimo trigesimo quarto, indictione septima. Dominus Carnasiale de Ugine
			<lb/>de Mediolano fuit potestas Bononie. Hoc anno factum fuit de novo extimum civitatis Bononie.</p>
			<p><lb/>Millesimo ducentesimo trigesimo quinto, indictione octava Dominus Ubertus Vicecomes
				<pb n="3"/>
				<lb/>de Placencia fuit potestas Bononie. Hoc anno frater Iohannes de Vicencia de ordine Predicatorum
			<lb/>incepit facere predicationes, et fuit magna devocio.</p>
			<p><lb/>Millesimo ducentesimo trigesimo sexto, indictione nona. Dominus Conpagnonus de Pultronibus
				<lb/>de Mantua fuit potestas Bononie, et obiit in dicto regimine, in festo Paschae Resurrectionis
				<lb/>domini nostri Ihesu Christi. Et dominus Ubertus Surdus de Placencia venit ad
				<lb/>dictum regimen faciendum, et rexit civitatem, et tenuit regimen suum, usque ad kalendas
			<lb/>ianuarii, bene et honorifice.</p>
			<p><lb/>Millesimo ducentesimo trigesimo septimo, indictione decima. Dominus Rufinus Guascus
				<lb/>de Alixandria fuit potestas Bononie. Hoc anno captum fuit Castrum Leone a comuni Bononie,
				<lb/>per vim et duellum magnum factum inter Bononienses et Mutinenses; nam comune Bononie
				<lb/>erat in obsidione dicti castri, circa festum sancti Andree, cum manganis et trabuchis
				<lb/>destruendo ipsum totum. Et, dicto anno, dominus Guido Raulis cepit cataneos de Medicina per
				<lb/>vim, et ipsos duxit et tenuit in carceribus, in quibus mortui fuerunt morte naturali, scilicet
			<lb/>dominus Uguitio et Paulus catanei de Medicina.</p>
			<p><lb/>Millesimo ducentesimo trigesimo octavo, indictione undecima. Dominus Robertus de Concoregio
				<lb/>de Mediolano fuit potestas Bononie. Hoc anno fuit mortuus dominus Guiratone de
				<lb/>Çanbraxiis de Faventia, quem occidit dominus Amador [Bulçage in strata; qua de] occasione,
				<lb/>ipso anno, pars Manfredorum expulsa fuit de civitate Faventie per dominum Acharixium
			<lb/>et suos sequaces, occasione mortis domini Garatonis.</p>
			<p><lb/>Millesimo ducentesimo trigesimo nono, indictione duodecima. Dominus Ardicio Luschus
				<lb/>de Brixia fuit potestas Bononie. Hoc anno sol obscuratus est die tercio iunii, et dominus
				<lb/>Paulus de Traversariis de Ravenna fecit societatem cum comuni Bononie, et dedit civitatem
				<lb/>Ravenne comuni Bononie; et tunc milicia Bononie ivit Ravennam causa accipiendi ipsam,
			<lb/>et tunc pars Comitum de Ravenna expulsa fuit de ipsa civitate.</p>
			<p><lb/>Eo vero anno dominus Fredericus inperator, ad preces et instancias Mutinensium, Parmensium
				<lb/>et Cremonensium, venit cum exercitu supra castrum Plumacium, et iliud cepit per
				<lb/>vim, et in ipso castro erant dominus Iacobinus Buglonus, dominus Nicholaus Baçalerii et
				<lb/>dominus Castellanus de Sturlittis pro capitaneis dicti castri. Et tunc comune Bononie fecit
				<lb/>exercitum super castrum Malgrati, quod erat comunis Mutine, et ipsum castrum ceperunt
			<lb/>et conburxerunt destruendo totum.</p>
			<pb n="4"/>
			<p><lb/>Eo anno dominus inperator venit ad obsidionem Crevalcorii, et, stando ibi, milicia Bononiensium,
				<lb/>cum aliquibus bonis balistis, ivit ad civitatem Mutine, credentes ipsam civitatem
				<lb/>accipere, sed non potuerunt: tamen conbuxerunt omnes burgos de extra civitatem; postea,
				<lb/>eodem anno, comune Bononie equitavit ad castrum.… quod erat castrum Mutinensium, et
				<lb/>illud ceperunt et destruxerunt, et postea iverunt ad Vignolam, quod erat castrum Mutinensium,
				<lb/>et ibi fuit maximum prelium, et comune Bononie fuit sconfittum die dominico secundo
			<lb/>mensis octubris.</p>
			<p><lb/>Millesimo ducentesimo quadragesimo, indictione tertiadecima. Dominus Rainerius Geno
				<lb/>de Veneciis fuit potestas Bononie. Hoc anno fuit obsessa civitas Ferarie per comune Bononie
				<lb/>et comune Veneciarum, et, per concordiam, habuerunt eam, et captus fuit dominus Salinguerra
				<lb/>sub spe concordie, et ductus Venecias, et ibi obiit. Hoc autem fieri fecit dominus
				<lb/>Gregorius de Montelongo, qui erat tunc legatus apostolice sedis. Et tunc dominus marchio
			<lb/>extensis, cum gente sua, intravit Ferariam, et habuit eius dominium magno tempore.</p>
			<p><lb/>Millesimo ducentesimo quadragesimo primo, indictione quartadecima. Dominus Oddo de
				<lb/>Mandello de Mediolano fuit potestas Bononie. Eodem anno dominus inperator Fredericus
				<lb/>obsessit civitatem Faventie, et ipsam civitatem, per novem menses obsessam, habuit ad suum
				<lb/>dominium: venit enim in vigilia sancti Bartoli mensis augusti, et facta fuit concordia in
			<lb/>alio anno, de mense aprilis, et, per ipsam concordiam, stetit exercitus per VI septimanas.…</p>
			<p><lb/>Millesimo ducentesimo quadragesimo secundo, inditione quintadecima, dictus dominus
				<lb/>Oddo defensor fuit civitatis Bononie, et dominus Ubertus Vicecomes de Placentia fuit potestas
			<lb/>Bononie.</p>
			<p><lb/>Millesimo ducentesimo quadragesimo tercio, indictione prima. Dominus Aço de Pirovalo
				<lb/>de Mediolano fuit potestas Bononie. Hoc anno dominus Aço domine Gualdradine revellavit
				<lb/>se contra comune Bononie, et intravit rocham Rofeni, et tunc potestas et comune Bononie
				<lb/>iverunt in obsidionem dicte roche, et capta fuit dicta rocha per vim et prelium: unde dictus
				<lb/>potestas cepit dictum dominum Açonem et alios, qui cum eo erant, et captos fecit eos duci
				<lb/>Bononiam, et, in publica contione, condenpnati fuerunt, et tracti ad caudam equorum, et fuerunt
				<pb n="5"/>
				<lb/>decapitati. Item, eodem anno, mortuus fuit Guiducius de Lanbertaciis, quare tota civitas
				<lb/>Bononie fuit ad arma, et Lanbertacii iverunt armati ad domos Lanbertinorum, quare dictus
				<lb/>potestas condenpnavit Lanbertacios in quatuor millibus libris Bononie. Postea vero captus
				<lb/>fuit dominus Ameus de Soldanis, eo quod ipse fecerat occidi dominum Guiducium de Lanbertaciis,
			<lb/>et fuit decapitatus in platea comunis Bononie.</p>
			<p><lb/>Millesimo ducentesimo quadragesimo quarto, indictione secunda. Dominus Arduinus Confalonerius
				<lb/>de Placencia fuit potestas Bononie. Hoc anno facta fuit pax et concordia inter
				<lb/>Lanbertacios et Soldanos de mortibus et inimiciciis, que fuerant inter eos, et fuit remissa condenpnatio
			<lb/>Lanbertaciis de quatuor millibus libris Bononie.</p>
			<p><lb/>Millesimo ducentesimo quadragesimo quinto, indictione tertia. Dominus Philippus de
				<lb/>Ugonibus de Brixia fuit potestas Bononie. Hoc anno dominus papa fecit concilium generale
				<lb/>apud Lugdonem super Rhodanum, et, in ipso concilio, deposuit dominum Fredericum inperatorem.
				<lb/>Ipso anno Lanbertacii positi fuerunt in banno comunis Bononie, et eorum tabu[lata et
			<lb/>domos fuerunt] destructa.</p>
			<p><lb/>Millesimo ducentesimo quadragesimo sexto, indictione quarta. Dominus Oddo Vicecomes
				<lb/>de Mediolano fuit potestas Bononie. Hoc anno fuit factum pallacium novum comunis Bononie.
			<lb/>Et Parmenses revellaverunt se domino inperatori.</p>
			<p><lb/>Millesimo ducentesimo quadragesimo septimo, indictione quinta. Dominus Guido Vicecomes
				<lb/>de Mediolano fuit potestas Bononie. Hoc anno comune Bononie fecit exercitum supra
				<lb/>Bazanum, quod erat castrum Mutinensium, et ipsum castrum ceperunt et destruxerunt, et conbustum
				<lb/>fuit totum. Et res Hencius filius inperatoris Federici et dominus Ecillinus de Romano,
				<lb/>cum maxima militum quantitate, venerunt usque ad Scoltennam: tamen non fuerunt ausi ire
				<lb/>usque ad castrum et exercitum Bononiensium. Et, eodem, militia Bononiensium ivit usque ad
			<lb/>Taglatam.</p>
			<p><lb/>Millesimo ducentesimo quadragesimo octavo, indictione sexta. Dominus Bonifacius de Cani
				<pb n="6"/>
				<lb/>de Placencia fuit potestas Bononie. Hoc anno dominus Octavianus cardinalis legatus apostolice
				<lb/>sedis, cum comune Bononie, fecit magnum exercitum supra Favenciam, et ita per totam
				<lb/>provinciam Romaniole, que primo tenebatur pro domino inperatore, et recuperavit ad mandata
				<lb/>ecclesie, et omnes civitates de Romaniola invenit in bono statu: et tunc dicte civitates de
				<lb/>Romaniola accipiebant potestates de Bononiensibus. Et tunc fuit destructum castrum Cesene,
				<lb/>quod fecerat fieri dominus inperator Fredericus. Et tunc, eo anno, comune Bononie habuit
				<lb/>multa castra Mutinensium, scilicet Pançanum, Nonantulam, Sanctum Cesarium et alia plura.
				<lb/>Et, eo anno, Parmenses ceperunt Victoriam, quam dominus inperator Fredericus fecerat fieri de
			<lb/>novo, et ipsam totam destruxerunt, et omnia spolia et bona, que in ipsa erant, habuerunt.</p>
			<p><lb/>Millesimo ducentesimo quadragesimo nono, indictione septima. Dominus Philippus de
				<lb/>Ugonibus de Brixia fuit potestas Bononie. Hoc anno comune Bononie fecit magnum exercitum
				<lb/>super Mutinenses apud pontem Sancti Anbroxii, et tunc rex Hencius, filius inperatoris
				<lb/>Frederici, cum multitudine maxima militum Teotonicorum, Cremonensium, Parmensium, et toto
				<lb/>comuni Mutine, exeuntes extra ipsam civitatem Mutine, causa insultandi exercitum. Et sic
				<lb/>Bononienses, hoc audito, qui erant in quodam canpo ad faciendum mostram equorum suorum,
				<lb/>viriliter elevantes et agredientes predictos, ipsos intra civitatem Mutine et pontem Sancti
				<lb/>Anbroxii insultantes, in fugam eos verterunt, et sconfixerunt eosdem: et tunc captus fuit
				<lb/>rex Hencius et maxima quantitas militum et peditum, qui cum eo venerant, et barones multi,
				<lb/>et ducti fuerunt capti ad civitatem Bononie. Et, eo anno, postea, iterum comune Bononie
				<lb/>fecit exercitum supra Mutinam, cum manganis et aliis edificiis, et iactaverunt, trabucantes in
				<lb/>ipsam civitatem asinos in derisum. Eo vero anno facta fuit pax et concordia inter comune
				<lb/>Mutine et comune Bononie, et rex Hencius remansit in prexonia comunis Bononie, et stetit
			<lb/>per maximum tempus, et in ipsa prexonia obiit.</p>
			<p><lb/>Millesimo ducentesimo quinquagesimo, indictione octava. Dominus Riçardus de Villa de
				<lb/>Mediolano fuit potestas Bononie. Hoc anno comune Bononie misit miliciam suam in servicio
				<lb/>Parmensium, et fecerunt portari maximam quantitatem victualium propter carastiam, quam
			<lb/>Parmenses habebant, et portaverunt eis, usque ad Grostolum, honorifice et potenter.</p>
			<p><lb/>Millesimo ducentesimo quinquagesimo primo, indictione nona. Dominus Bonifacius de
				<lb/>Sali de Brixia fuit potestas Bononie. Hoc anno dominus papa Alexander rediit a Lugdone,
				<lb/>veniens per civitatem Bononie, ubi maximum recepit honorem. Eo anno comune Bononie
			<lb/>vendidit Medexanum.</p>
			<p><lb/>Eo anno dominus Iacomellus de Magorittis, qui erat ancianus populi bononiensis, faciendo
				<lb/>transitum per porticum Lanbertinorum, occisus fuit per Petriçolum Çançarelli, et hoc fecit
			<lb/>fieri dominus Bertolomeus de Baxacomatre.</p>
			<pb n="7"/>
			<p><lb/>Millesimo ducentesimo quinquagesimo secundo, indictione decima. Dominus Henricus de
				<lb/>Monça de Mediolano fuit potestas Bononie. Hoc anno comune urbis Rome misit legatos
				<lb/>et anbaxatores suos ad civitatem Bononie, rogantes comune Bononie quod mitteret Romam
				<lb/>unum probum et electum virum de Bononia pro senatore, qui urbem pacifice gubernaret. Et
				<lb/>tunc, in generali consilio comunis Bononie, ad scrutinium, electus fuit senator romanus dominus
				<lb/>Branchaleonus de Andalo, qui illuc ivit, et urbem honorifice et potenter rexit quinque annis.
				<lb/>Hoc anno obiit dominus Fredericus inperator in Apulia, de mense decenbris, circa festum
			<lb/>sancte Lucie.</p>
			<p><lb/>Millesimo ducentesimo quinquagesimo tercio, indictione undecima. Dominus Petrus Grillus
				<lb/>de Genua fuit potestas Bononie et in dicto regimine obiit, et electus fuit potestas dominus
				<lb/>Alemannus de la Turre de Mediolano, qui intravit et conplevit illius anni regimen, et comune
				<lb/>Bononie fecit fieri cavamentum et naviglum novum. Et eo anno occisus fuit sanctus Petrus
			<lb/>Martir de ordine patrum Predicatorum in civitate Mediolani per hereticos.</p>
			<p><lb/>Millesimo ducentesimo quinquagesimo quarto, indictione duodecima. Dominus Ubertus de
				<lb/>Ugine de Mediolano fuit potestas Bononie. Hoc anno civitas Cervie obsessa fuit per comune
				<lb/>Bononie, que tenebat pro comuni Veneciarum, et ibi stetit comune Bononie in
				<lb/>exercitu usque ad festum omnium sanctorum, et habuit ipsam civitatem Cervie ad suum dominium.
			<lb/>/*</p>
			<p><lb/>Eo vero anno pars Mendullorum de Imola fuit expulsa a parte Briciorum, et, infra octo
				<lb/>dies, statim ançiani et consules comunis Bononie iverunt Imolam, et fecerunt redire partem
				<lb/>Mendullorum in civitatem; et tunc comune Imole firmavit et dedit licenciam predictis ançianis
				<lb/>et consulibus eligendi potestatem Imole quem vellent, et ipsi elegerunt dominum Ubertum
				<lb/>de Ugine, qui erat etiam potestas Bononie. Et erat tunc potestas Imole dominus Facinus
				<lb/>de Mandello, qui fuit integre solutus de feudo suo et reccessit. Hoc anno rex Corradus, filius
			<lb/>inperatoris Frederici, obiit in Apulia de mense decenbris.</p>
			<p><lb/>Millesimo ducentesimo quinquagesimo quinto, indictione terciadecima. Dominus Riçardus
				<lb/>de Villa de Mediolano fuit potestas Bononie, dominus Çordanus de Lucino de Brixia fuit
			<lb/>capitaneus populi Bononie primus.</p>
			<p><lb/>Millesimo ducentesimo quinquagesimo sexto, indictione quartadecima. Dominus Manfredus
				<lb/>de Marengo de Alixandria potestas, dominus Bonacurxius de Surixina de Mediolano fuit
				<lb/>capitaneus populi. Hoc anno civitas Bononie fuit in magno periculo, et magni fuerunt ibi
				<lb/>rumores, dolo et fraude capitanei, qui tractavit et fecit se [eligi] in potestatem anno futuro,
			<lb/>contra sacramentum suum, et contra formam statuti comunis Bononie.</p>
			<p><lb/>Millesimo ducentesimo quinquagesimo septimo, indictione quintadecima. Dominus Bonacurxius
				<lb/>de Surixina fuit potestas Bononie, et dominus Gregorius Fridus de Alixandria capitaneus
				<lb/>populi Bononie. Hoc anno fuerunt maximi rumores in civitate Favencie, inter partes
				<lb/>Acharixiorum et Manfredorum, et amici cuiuslibet partis traxerunt Faventiam, scilicet
				<pb n="8"/>
				<lb/>de Feraria et de Bononia anbe partes. Et tunc fuit mortuus Rigus [dictus Calçarus] de
				<lb/>Manfredis, in prelio in ipsa civitate; postea vero partes ad invicem concordaverunt, et pars
				<lb/>Acharixiorum dedit tres obsides parti Manfredorum pro bono pacis et concordie, scilicet
				<lb/>Napulionem filium domini Acharixii.... filium domini Çanbraxini et.... filium fratris Gherçii
				<lb/>domini Boccacii; qui obsides ducti fuerunt in forciam domini marchionis de Feraria, qui fecit
				<lb/>eos duci et poni in castro Guilielmo, et ibi, mala et pessima morte, occisi fuerunt.
				<lb/>Eo vero anno reelectus fuit dominus Branchaleo de Andalo senator urbis Rome, et illuc
			<lb/>ivit honorifice et potenter, et ibidem obiit veneno sibi dato.</p>
			<p><lb/>Millesimo ducentesimo quinquagesimo octavo, indictione prima. Dominus Albertus de
				<lb/>Grego de Mantua fuit potestas Bononie, et fuit bonus et comunis potestas, et multos malefactores
			<lb/>interemit tempore suo.</p>
			<p><lb/>Millesimo ducentesimo quinquagesimo nono, indictione secunda. Dominus Iacobinus
			<lb/>Rangonus de Mutina fuit potestas Bononie.</p>
			<p><lb/>Millesimo ducentesimo sexagesimo, indictione tercia. Dominus Lanfrancus Ususmaris de
				<lb/>Ianua fuit potestas Bononie. Hoc anno fuerunt magni rumores inter partes in civitate Bononie,
			<lb/>in die Pasce Resurectionis, post prandium.</p>
			<p><lb/>Millesimo ducentesimo sexagesimo primo, indictione quarta. Dominus Mattheus de Corigio
			<lb/>de Parma fuit potestas Bononie.</p>
			<p><lb/>Millesimo ducentesimo sexagesimo secundo, indictione quinta. Dominus Andreas Geno
			<lb/>de Veneciis fuit potestas Bononie.</p>
			<p><lb/>Millesimo ducentesimo sexagesimo tercio, indictione sexta. Dominus Iacobus Tavernerius
				<lb/>de Parma fuit potestas Bononie. Hoc anno pars Briciorum de Imola fuit expulsa per partem
				<lb/>Mendulorum et dominum Petrum Paganum; postea vero comune Bononie venit in exercitum
				<lb/>super Imolam, et rediit in comuni, et, dicta occasione, multi ex magnatibus de Bononia fuerunt
			<lb/>missi ad confinia, scilicet una pars Pisas, et alia Venecias.</p>
			<p><lb/>Eo anno mortuus fuit dominus Uguicio de Arientis, quem occiserunt dominus Maghinardus
			<lb/>comes de Panici et Goxadini.</p>
			<p><lb/>Item, eo anno, fuerunt spanate fovee civitatis Imole, de voluntate hominum ipsius civitatis,
			<lb/>pro bono et pacifico statu ipsius.</p>
			<pb n="9"/>
			<p><lb/>Millesimo ducentesimo sexagesimo quarto, indictione septima. Dominus Andriolus Geno
				<lb/>de Veneciis fuit potestas Bononie. Hoc anno expulsa fuit pars Grisulforum de Mutina per
				<lb/>partem Rangonum, et tunc, per comune Bononie et populum, fuit firmatum et iuratum taliter
				<lb/>facere quod pars Grisulforum rediret Mutinam, videlicet quod comune Bononie daret eis
				<lb/>omnia castra, que sunt in confinibus Bononie et Mutine, in quibus possent stare ad faciendam
				<lb/>intrinsecis, si redire nollent, partem exteriorem in Mutina; quod facere noluerunt, immo elegerunt
				<lb/>potestatem de Bononia dominum Guidoclerium de Galluciis, qui, contra sacramentum
				<lb/>comunis et populi Bononie, ivit ad regimen civitatis Mutine. Et hoc fuit malum inicium
			<lb/>omnium malorum civitatis Bononie.</p>
			<p><lb/>Millesimo ducentesimo sexagesimo quinto, indictione octava. Dominus Guilielminus de
				<lb/>Sexo de Regio fuit potestas Bononie. Hoc anno pars Geremiorum de Bononia taliter operata
				<lb/>est, quod expulsus fuit de potestaria, et solutus fuit integre de feudo suo, et fuit licenciatus
				<lb/>de regimine. Et electus fuit in potestatem Bononie, pro tenpore futuro eiusdem anni, dominus
			<lb/>Philippus Benignus de Veneciis, qui conplevit regimen dicti anni.</p>
			<p><lb/>Eo vero anno magna multitudo militum, balistariorum et peditum transivit per Bononiam
			<lb/>et Romaniam, cum exercitu domini regis Karoli, in Apuliam.</p>
			<p><lb/>Millesimo ducentesimo sexagesimo sexto, indictione nona. Dominus Iohannes Çane de Veneciis
				<lb/>fuit potestas Bononie. Hoc anno dominus rex Karolus coronatus fuit in regem Apulie.
				<lb/>Et fuit prelium magnum inter eum et regem Manfredum, et sconfitta fuit gens regis Manfredi,
			<lb/>et ipse rex Manfredus mortuus fuit in prelio.</p>
			<p><lb/>Eo anno Mutinenses extrinseci, scilicet illi de parte Grisulforum, reduxerunt se in castro
				<lb/>Montisvallarii, et intrinseci Mutinenses fecerunt exercitum supra eos, et tantum tempus
				<lb/>steterunt in obsidione, quod, propter carastiam maximam aque, que defecit eis, reddiderunt
			<lb/>castrum, salvis personis eorum; et destructum fuit castrum predictum.</p>
			<p><lb/>Millesimo ducentesimo sexageximo septimo, indictione decima. Dominus Çaninus Dandolus
				<lb/>de Veneciis fuit potestas Bononie. Hoc anno dictus potestas fuit solutus de feudo suo et
				<lb/>expulsus de potestaria propter potentiam partis Geremiorum de Bononia. Et societas calçolariorum
				<lb/>de Bononia posuit ignem in pallacio comunis Bononie, eo quod quidam de ipsa
				<lb/>societate captus erat in pallacio predicto, pro quodam maleficio, quare volebant ipsum datis
				<lb/>fideiussoribus, et potestas nolebat. Et sic, expulso illo potestate, electi fuerunt dominus Rech
				<lb/>de la Turre de Mediolano potestas, dominus Guidestus de Ponte Carario capitaneus populi
			<lb/>Bononie, qui conpleverunt regimen dicti anni.</p>
			<p><lb/>Millesimo ducentesimo sexagesimo octavo, indictione undecima. Dominus Rech de la
				<lb/>Turre de Mediolano potestas fuit Bononie, dominus Guidestus de Ponte Carario capitaneus
				<lb/>populi Bononie. Hoc anno filia ducis Bergogne, sponsa regis Karoli, cum maxima gente, fecit
				<pb n="10"/>
				<lb/>transitum per Bononiam et Romaniam, et comune Bononie duxit ei obviam carogium copertum
				<lb/>de scarlatto et boves copertos de scarlatto, qui eum duxerunt usque ad pontem Reni
				<lb/>cum trunbis, cenamellis, tanburris et aliis instrumentis, faciendo inclinari perticam carocii ipsi
				<lb/>regine, quando fuit prope eam. Et, super ipso carocio, erat dominus Castellanus de Andalo, cum
			<lb/>multis aliis de maioribus Bononie.</p>
			<p><lb/>Eo vero anno Coradinus filius regis Conradi movit de Alamania, cum gente maxima, et
				<lb/>ad eum venerunt multi barones et magnates Italie, qui sociaverunt eum usque ad introitum
				<lb/>Apulie. Sed rex Karolus, volens obsistere sibi in bello, ipsum Coradinum et multos magnates
				<lb/>cepit, et devicit eius exercitum: postea vero fecit eum decapitari, et ducem de Asturich
			<lb/>et alios multos, quos ceperat cum eodem.</p>
			<p><lb/>Eodem anno dominus Caçanimicus filius domini Alberti de Caçanimicis occisit dominum
				<lb/>Guidonem Paltenam suum verum consanguineum. Et dominus Albertus Caçanimicus senper
				<lb/>dicebat ei: "Da ei, et occide eum". Et, dicta occasione, dictus dominus Albertus condenpnatus
				<lb/>fuit in duobus millibus libris bononiensibus. Et dominus Caçanimicus fuit positus in banno
			<lb/>comunis Bononie.</p>
			<p><lb/>Millesimo ducentesimo sexagesimo nono, indictione duodecima. Dominus Albertus de Fontana
				<lb/>de Placencia fuit potestas Bononie, dominus Riçardus de Villa de Mediolano capitaneus
				<lb/>populi Bononie; qui capitaneus fuit expulsus per forciam et potentiam partis Geremiorum, nam
				<lb/>bene et legaliter ac comuniter suum regimen faciebat. Et electus fuit in capitaneum populi,
				<lb/>pro dicto anno, dominus Henrigittus Gonfalonerius. Et hoc anno, in die kallendarum ianuarii,
				<lb/>in publica contione, rumor maximus elevatus fuit contra dictum dominum Albertum potestatem,
				<lb/>et multi lapides proiecti fuerunt contra eum, et hoc fieri fecit dominus Comacius de Galluciis;
			<lb/>et tunc fuit magna discordia inter Gallucios et Lanbertinos, occasione potestarie de Forlivio.</p>
			<p><lb/>Millesimo ducentesimo septuagesimo, indictione tercia decima. Dominus Guido de Corigio
				<lb/>de Parma fuit potestas Bononie, dominus Henrigittus Gonfalonerius de Placencia capitaneus
				<lb/>populi Bononie. Hoc anno comune Bononie fecit exercitum in loco, ubi dicitur Primarium,
				<lb/>supra ripam Paudi, in litore maris, et ibidem fecit edificari castrum Prumarium contra voluntatem
			<lb/>Venetum; et erat tunc festum omnium sanctorum.</p>
			<p><lb/>Millesimo ducentesimo septuagesimo primo, indictione quartadecima. Dominus Lanfranchinus
				<lb/>de Maloxellis de Ianua potestas, dominus Anselmus de Rivola de Bergamo capitaneus
				<lb/>populi Bononie. Hoc anno dominus Philippus rex Francorum rediit de ultramare, veniens per
			<lb/>civitatem Bononie.</p>
			<p><lb/>Eo anno multa bona ordinamenta facta fuerunt, per populum Bononie et ipsos potestatem
			<lb/>et capitaneum, contra malefactores.</p>
			<pb n="11"/>
			<p><lb/>Eo anno destructum est castrum Savignani per comune Bononie, quod erat citra Scoltemam,
				<lb/>secundum pacta facta inter comune Bononie et comune Mutine, tempore pacis facte.
				<lb/>Eo anno comune Veneciarum tenebat multam gentem, ex adversa parte Paudi, ad
				<lb/>danpnum et lesionem castri Prumarii; unde aliqui de populo Bononie, transeuntes ultra Paudum
				<lb/>insultantes predictos, sconfixerunt eos, et omnia eorum edificia et manganos destruxerunt et
				<lb/>igni cremaverunt, et multa eorum Venetum insignia et confalones habuerunt, et Bononiam portaverunt.
			<lb/>/*</p>
			<p><lb/>Millesimo ducentesimo septuagesimo secundo, indictione quintadecima. Dominus Luchittus
				<lb/>de Cataluxiis de Ianua fuit potestas Bononie, dominus Bonacurxius de Lançaveclis de Alixandria
			<lb/>fuit capitaneus populi Bononie.</p>
			<p><lb/>Eo anno obiit rex Hençius filius condam Frederici inperatoris, qui fuerat carceratus
				<lb/>Bononie per magnum tenpus, [et, per comune] Bononie, fuit indutus de scarlato et varis, et, cum
				<lb/>maximo honore, portatus ad ecclesiam sancti Dominici fratrum Predicatorum, et ibidem sepultus
			<lb/>fuit honorifice.</p>
			<p><lb/>Eo anno fuit extractus lapis de muro palacii comunis Bononie propter potenciam partis
				<lb/>Geremiorum, in quo lapide continebantur que pacta, facta inter comune Bononie et comune
				<lb/>Mutine tenpore pacis, deberent observari; et extractum erat carocium in platea comunis Bononie,
				<lb/>dicta occasione, quod tunc, turpiter et cum maximo vituperio, fuit reductum in ecclesia
				<lb/>beati Petri. Et hec facta fuerunt propter potenciam partis Geremiorum, qui tunc quasi dominabant
				<lb/>in civitate Bononie, et fuit culpa et dolo dicti potestatis et Cervi de Boateriis, qui
			<lb/>erat tunc gonfalonerius carocii. Et, dicta occasione, multa mala surrexerunt in civitate Bononie.</p>
			<p><lb/>Millesimo ducentesimo septuagesimo tercio, indictione prima. Dominus Guidestus de Ponte
				<lb/>Carario de Brixia fuit potestas Bononie, dominus Iacobus Amorottus de Lançaveclis de
			<lb/>Alixandria fuit capitaneus populi Bononie.</p>
			<p><lb/>Hoc anno, de mense madii, comune Bononie fecit exercitum super civitatem Forlivii, et
				<lb/>duravit per sex septimanas. Et dominus Hodoardus rex Anglorum, rediens de ultra mare,
				<lb/>venit per illud exercitum, et in eo multos milites novos fecit de pluribus civitatibus, Bononie
				<lb/>et Romaniole, et voluit conponere inter comune Bononie et comune Forlivii, sed non potuit;
				<lb/>non tamen hoc stetit per comune Forlivii, neque per partem Lanbertaciorum, sed pars
				<lb/>Geremiorum noluit pacem facere: postea comune Bononie rediit domum, [et, de] consilio
			<lb/>malorum, facta fuit reformacio de exercitu faciendo anno sequenti.</p>
			<pb n="12"/>
			<p><lb/>Millesimo ducentesimo septuagesimo quarto, indictione secunda. Dominus Guilielmus de
				<lb/>Posterla de Mediolano fuit potestas Bononie, dominus Marchus Iustinianus de Veneciis fuit
				<lb/>capitaneus populi. Hoc anno fuerunt magni rumores et prelia inter partes civitatis Bononie,
				<lb/>et expulsa fuit pars Lanbertaciorum extra Bononiam; et, postea, predicti potestas et capitaneus
				<lb/>expulsi fuerunt de regimine ipsorum, et soluti de eorum salario integre, et electus fuit potestas
			<lb/>dominus Rolandus Putacius de Parma, et conplevit regimen anni illius.</p>
			<p><lb/>Millesimo ducentesimo septuagesimo quinto, indictione tercia. Dominus Nicholittus de
			<lb/>Hesio fuit potestas Bononie; dominus Malatesta de Veruclo de Arimino fuit capitaneus populi.</p>
			<p><lb/>Millesimo ducentesimo septuagesimo sexto, indictione quarta. Dominus Riçardus de Belvaxe
				<lb/>de Francia fuit potestas Bononie, quem dedit eis dominus rex Karolus, qui potestas in
				<lb/>ipso regimine obiit, et electi sunt, in illo millesimo, dominus Rolandus de Lasenaça de Parma
				<lb/>potestas, dominus Garxindoneus de Luvixinis de Regio capitaneus populi. Hoc anno fuit
				<lb/>mortuus Bonfantinus de Baxacomatre, in strata publica strate sancti Stephani, de die, et hoc
				<lb/>fieri fecit Thomaxius de Becadellis, et de hoc multum damnum substinuit a comuni Bononie,
			<lb/>eo quod ipse Bonfantinus erat in banno comunis pro maleficio.</p>
			<p><lb/>Item, hoc anno quatuor pape mortui sunt, duo divino iudicio, et alii duo veneno eis dato.</p>
			<p><lb/>Item, eo anno mortuus fuit dominus Caçanimicus filius domini Alberti de Caçanimicis,
			<lb/>veniendo a Feraria.</p>
			<p><lb/>Anno eodem, de mense maii, honorabilis comes dominus Ursus de Mangone capitaneus partis
				<lb/>Lanbertaciorum Faventie commorancium, cum Bononiensibus et Imolensibus et Faventinis
				<lb/>intrinsecis, equitavit versus Imolam subtus stratam, usque ad Selexem, prope Imolam per
				<lb/>duo milliaria; et sic occurrerunt quidam milites illorum de Imola, qui equitaverant versus
				<lb/>Sanctam Agatham, et fecerant magnam predam, cum qua gaudentes Imolam veniebant,
				<lb/>propter quod eorum gaudium conversum est in tristiciam et dolorem; nam, visis illis, qui a
				<lb/>civitate Faventie venerant, statim predam eorum relinquentes, volentes se defendere, nequiverunt,
				<lb/>sed sconfitti et mortui fuerunt ibidem in pratis, ubi dicitur Taviani, scilicet LX mortui,
				<lb/>et XXV capti et conducti Faventiam; boves autem et predam totam et equos eorum reliquerunt,
			<lb/>ipsos Favenciam conducentes.</p>
			<p><lb/>Millesimo ducentesimo septuagesimo septimo, indictione quinta. Dominus Rolandus de Lasenaça
				<lb/>de Parma fuit potestas Bononie, dominus Garxindoneus de Luvixinis de Regio capitaneus
			<lb/>populi.</p>
			<pb n="13"/>
			<p><lb/>Hoc anno obiit dominus papa Iohannes vigesimus primus, divino iudicio Domini nostri,
				<lb/>existente in camara sua, que erat in volta quadam facta in pallacio pape, in civitate Viterbii;
			<lb/>et sic, stando ipso solo in ea, cecidit camara, et neminem alium offendit.</p>
			<p><lb/>Millesimo ducentesimo septuagesimo septimo, indictione quinta. Dominus Stuldus de Florencia
				<lb/>potestas Bononie, dominus Manfredus de la Rosa de Mutina capitaneus in ultimis sex
				<lb/>mensibus. Hoc tenpore, die XVIII mensis iulii, dominus Napulionus de Toronello, Fuscus de
				<lb/>Monte Auliveto, et bene LX cavalcatorum de Faventia moverunt et equitaverent ad Saxadellum,
				<lb/>causa accipiendi castrum predictum; et, cum non potuissent accipere, retro terga vertentes,
				<lb/>audientes pulsari canpanas de Toronello ad strermitam et sturmum, illuc traxerunt, et
				<lb/>invenientes Ranbertum de Toronello cum quibusdam aliis equitibus ibidem, qui cum eo traxerant,
				<lb/>videntes magnam quantitatem militum de maxenata, que stabat Imole, Francixenorum,
				<lb/>qui erant L eques cum insignis, trunbis et tanburello, et post eos erant alii bene CC equites,
				<lb/>qui iam venerant usque prope ecclesiam de Toronello, et tunc ipse Ranbertus cum sua
				<lb/>gente viriliter expectans eos, venerunt predicti insultantes eos, dicentes: "Vos male venistis,
				<lb/>patareni ghibellini", et sic ceperunt invicem preliari: et, cum Napulionus et Fuscus et
				<lb/>alii, qui cum eis erant, fuerunt ad locum illum, videntes illos, fortiter clamaverunt: "A luro !
				<lb/>A luro"! Unde illi de Imola, visis insigniis eorum, incontinenti vertentes terga, ceperunt fugam,
				<lb/>et fuerunt in magno conflictu, ita quod, ex illis de illa maxenata franciscena, mortui
				<lb/>fuerunt gladio XXII, de melioribus, qui essent in ea, et XX equi mortui fuerunt, et XV ceperunt,
			<lb/>et Faventiam conduxerunt in prexoniam.</p>
			<p><lb/>Millesimo ducentesimo septuagesimo octavo, indictione sexta. Dominus Manfredus de la
				<lb/>Rosa potestas; dominus Stultus de Florencia capitaneus Bononie. Hoc anno illustris et magnificus
				<lb/>vir dominus comes Guido de Montefeltro capitaneus comunis Forlivii, cum maxenata
				<lb/>et milicia dicti comunis et cum manganis et aliis edificiis, iverunt hostiliter, viriliter et
				<lb/>potenter ad Ranclam, eo quod illi de dicto castro revelaverant se dicto comiti et comuni
				<lb/>Forlivii, et dederant illud domino Rodulfino de Ganaçese et dominis de Valbona; et ibidem
				<lb/>fixerunt albergarias die XXII marcii, et, die mercurii tunc sequenti XXIII marcii, illi de ipso
				<lb/>castro venerunt ad mandata dicti domini comitis et comunis Forlivii, et reddiderunt eis castrum
			<lb/>illud, salvis eorum personis.</p>
			<p><lb/>Infrascripti sunt versus conpilati per prudentem virum dominum Thomaxium iudicem
				<lb/>filium condam domini Laurentii iudicis de Faventia, de iudicibus et advocatis civitatis Faventie,
			<lb/>et ab honorem ipsorum.</p>
			<pb n="14"/>
			<p><lb/>Beltalem decorant ius, leges, copia morum,
				<lb/>Quem timuit, timet et chorus omnis causidicorum;
				<lb/>Sed quoniam strepitus nunc iuris et arma veretur,
			<lb/>Egregius miles ut Scevola noster habetur.</p>
			<p><lb/>Laurenti, lauris velut alge digne iacintus,
				<lb/>Exterius prestans sensuque potentior intus,
				<lb/>Urbs tua te colit; hinc abstande, memento Catonis,
			<lb/>Fac bene crescat ea cunctis diadema patronis.</p>
			<p><lb/>Egidius iudex parvus, sed pectore largus,
				<lb/>Magnis consiliis, animi quoque visibus Argus,
				<lb/>Eloquio iuris nectar sapit, aflat odore,
			<lb/>Quam valeant ferri res est fecundior hore.</p>
			<pb n="15"/>
			<p><lb/>Dominus Caçanimicus d. Alberti Caçanimici, dominus Gruamonte de la Fracta fuerunt
				<lb/>potestates M.CC.LXX. Et, eo anno, facta fuit et constructa arengheria in platea comunis
				<lb/>Faventie; et scala, per quam ascendebatur supra palacium, que erat in platea comunis,
				<lb/>fuit destructa, et turris comunis fuit elevata. Et, eo tenpore, comune Bononie fecit castrum
			<lb/>apud Primarium in hodium Venetum.</p>
			<p><lb/>Dominus Iacobus de Prendipartibus, dominus Ribaldus de Fuscardis fuerunt potestates
				<lb/>M.CC.LXXI. Et, eo anno, facte fuerunt turres portarum civitatis Faventie alique. Qui dominus
			<lb/>Iacobus fecit destrui domum domini Guidonis Acharixii.</p>
			<p><lb/>Dominus Guidoclerius filius d. Petri Henrici, dominus Aigonus de Sturlittis fuerunt
				<lb/>potestates M.CC.LXXII. Et, eo tenpore, comune Faventie fecit edificari castrum Gallucium
				<lb/>supra quodam poço, quod domini comites de Mutilliana tenebant, et dicebant esse suum;
				<lb/>quare dicti comites, cum eorum exforcio et cum comune Forlivii, quod iuvabat eos, venerunt
				<lb/>in exercitum supra dictum castrum Gallucium, unde, tractata concordia, comune Faventie
			<lb/>rediit Faventiam, et dictum castrum fuit destructum.</p>
			<p><lb/>Dominus Beccadinus de Artinixiis, dominus Mixotus de Ursis fuerunt potestates M.CC.LXXIII.
				<lb/>Et, eo anno, tenpore domini Beccadini predicti, comune Bononie, cum vellet dare
				<lb/>potestates castris comitatus et districtus Forlivii, secundum quod eligebantur in consilio comunis
				<lb/>Bononie, et comune Forlivii noluit recipere, fecit exercitum generalem super civitatem
				<lb/>Forlivii, de mense madii. Et duravit exercitus XXXVI diebus, in quibus exercitus stetit super
				<lb/>Forlivium et in eius districtu. Et tunc, in ipso exercitu, fuerunt amici partis Geremiorum de
				<pb n="16"/>
				<lb/>civitatibus Lonbardie, Tuscie et Romaniole. Et dictus exercitus non placuit parti Lanbertaciorum
				<lb/>de Bononia; sed, propter magnam potentiam, quam tunc habebant illi de parte Geremiorum,
				<lb/>non poterant eis resistere. Sed, demum, illi de parte Lanbertaciorum, quorum capud
				<lb/>et dux erat dominus Castellanus de Andalo, concordaverunt cum Forliviensibus, et promiserunt
				<lb/>se iuvare ad invicem. Et tunc transivit per dictum exercitum dominus Odoardus et uxor
				<lb/>eius, qui voluit facere concordiam, et non potuit. Et fecit in ipso exercitu multos milites novos,
				<lb/>et etiam in civitate Faventie et Bononie. Et tunc, in quadam bataglola parva, fuit occisus
				<lb/>Aimericus filius domini Nicolai domine Dotte, qui vocabatur Tusighinus, et in alia fuit occisus
				<lb/>Gerardus Calamatonus, et captus fuit tunc dominus Barufaldinus de Sturlittis et ductus in
			<lb/>civitate Forlivii; sed nullum inpedimentum recepit, et rel[axatus fuit honorifice].</p>
			<p><lb/>Item, dicto anno, tenpore domini Mexotti de Ursis, dominus Guido Acharixii et dominus
				<lb/>Maghinardus filius domini Petri Pagani de Sosenana fecerunt edificari unam tumbam apud
				<lb/>Galisternam, in odium illorum de Saxadello, propter quod Alberghittus de Manfredis, cum toto
				<lb/>suo exforcio, ivit in auxilium dictorum de Saxadello, causa destruendi dictam tunbam; et sic
				<lb/>amici Acharixiorum iverunt illuc pro defensione ipsius, conquerentes fortiter quod Manfredi
				<lb/>fregerint pacem Acharixiis. Et tunc bene defenderunt dictam tunbam; sed cum, quodam
				<lb/>die mercurii quarto aprilis, Bonifacius de Sosenana et Paganinus filius domini Petri
				<lb/>Pagani, cum aliquibus suis amicis, venirent ad dictam tunbam, causa iuvandi illos, qui erant
				<lb/>in ea, et dum fuerunt in quodam loco, supra terenellum in quodam poço, occurrerunt illi
				<lb/>de Saxadello insultantes eos. Et contigit quod dictus Bonifacius et Paganinus vulnerati
				<lb/>fuerunt, ita quod mortui sunt, et plures alii mortui fuerunt et vulnerati, qui cum eis erant,
				<lb/>propter quas causas rumores multi fuerunt in civitate Faventie, ita quod per contratas erant
				<lb/>et facta fuerunt seragla, ad hoc ut una pars non posset [cur]rere nec offendere alteram. Et
				<lb/>Faventini servabant et portabant res eorum mobiles ad ecclesias, ad hoc ut salve essent eis,
				<lb/>et apud domos fratrum Minorum et Predicatorum et locum sancte Perpetue, et super voltas
			<lb/>ecclesie sancti Petri, ubi multum sunt res secure.</p>
			<p><lb/>Dominus Uguiçionus de Titalasinis fuit potestas Faventie M.CC.LXXIV. Et stetit in
				<lb/>dicto regimine mense ianuarii, februarii et martii, et de mense aprelis XVIII diebus. Nam
				<lb/>tunc tenporis, magna discordia fuit in civitate Bononie inter illos de parte Lanbertaciorum
				<lb/>et illos de parte Geremiorum, et prelia magna et multa fuerunt per contratas civitatis Bononie,
				<pb n="17"/>
				<lb/>et seragla magna et alta et domus armate et turres. Et duraverunt dicta prelia bene
			<lb/>per duos menses et ultra.</p>
			<p><lb/>Et quelibet dictarum partium mittebat pro amicis suis undecunque et ex omni parte.
				<lb/>Quare comune Forlivii, cum toto suo exforcio, movit de civitate Forlivii, causa eundi versus
				<lb/>civitatem Bononie in auxilium partis Lanbertaciorum. Et, cum fuerunt, die mercurii XVIII mensis
				<lb/>aprilis, supra burgum Durbecchi, volebant intrare civitatem Faventie, et illi de parte Manfredorum
				<lb/>non permiserunt; unde Forlivienses, milites et populares et totum eorum guarnimentum,
				<lb/>castrametati fuerunt supra flumen Alamonis iuxta renaçium Faventie, et ibidem steterunt
				<lb/>ipsa nocte. Et, in mane diei iovis sequentis, perexerunt super flumen Marçani, et transitum
				<lb/>fecerunt, perveniendo ad pontem Archus supra flumen Alamonis. Illi vero de parte Acharixiorum
				<lb/>iverunt oviam eis, conducentes eos in civitatem Faventie, per portam Montanariam
			<lb/>intrantes.</p>
			<p><lb/>Et, ipsa nocte et die, illi de parte Manfredorum recesserunt extra civitatem Faventie, tam
				<lb/>populares quam milites, ita quod nullus omnino remansit neque inventus fuit in ipsa civitate,
				<lb/>dicta die iovis, qui esset de parte Manfredorum. Et tunc comune Forlivii et illi de parte
				<lb/>Acharixiorum inceperunt munire et inforciare civitatem Favencie, et facere foveas et stecatas;
				<lb/>postea comune Forlivii, cum guarnimento eorum, iverunt usque ad castrum Sancti Petri, et
				<lb/>ibi steterunt aliquot diebus, et erat cum eis dominus comes Guido de Montefeltro capitaneus:
				<lb/>demum redierunt Forlivienses, die mercurii XXV mensis aprilis predicti, et, in eorum reditu, intellexerunt
				<lb/>quod illi de parte Manfredorum, qui exiverant de civitate Faventie, faciebant
				<lb/>guarnimentum apud quoddam castrum, quod vocatur Solarolum, causa veniendi versus Faventiam.
				<lb/>Et sic illi de parte Acharixiorum, qui erant cum Forliviensibus, et etiam ipsi Forlivienses
				<lb/>equitaverunt versus Solarolum, et ceperunt dictum castrum, et omnes, qui in ipso
				<lb/>castro fuerunt inventi, cum rebus, equis et spoliis infinitis. Et tunc, ipsa die, mortuus fuit
				<lb/>ibidem dominus Beltalis iudex. Et capti fuerunt frater Albericus de Manfredis, Gerardinus
				<lb/>de Meço, frater Rodulfus de Regatis, frater Guido Thomai, Manfredus de Marçanensibus,
				<pb n="18"/>
				<lb/>Ugo Pedonus de Bagno, Philippus Cagnolus. Et multi alii de parte Manfredorum fuerunt
				<lb/>capti et ducti Forlivium, ubi steterunt in prexonia per duos annos et plus. Sed, occasione
				<lb/>cuiusdam tractatus pacis, et concordie facte inter Ravennates et Cesenaticos et comune
			<lb/>Forlivii, relaxati fuerunt.</p>
			<p><lb/>Et tunc illi de parte Acharixiorum, qui habebant dominium civitatis Faventie, elegerunt
				<lb/>duos potestates de civitate Forlivii, qui intraverunt potestariam et regimen civitatis Faventie
				<lb/>die sabati XXI mensis aprilis predicti. Et fuerunt potestates, per unum annum, dominus Superbus
			<lb/>de Argoglosiis, dominus Tebaldus de Ordelaffis, simul et semel uno anno.</p>
			<p><lb/>Et, eo anno, in die mane festivitatis sancti Iohannis Evangeliste, que est immediate post
				<lb/>festum Nativitatis Domini, inventus est mortuus in camara dominus Iacobus de Petrella episcopus
				<lb/>faventinus, quem suffocaverunt familiares sui. Eo vero anno multa et magna prelia
				<lb/>fuerunt, in civitate Bononie, inter illos de parte Lanbertaciorum et illos de parte Geremiorum,
				<lb/>et multi homines fuerunt ibi mortui, et incendia magna per civitatem Bononie facta et posita
				<lb/>ad domos. Demum, quodam die sabati secundo intrante iunio, illi de parte Lanbertaciorum,
				<lb/>timore guarnimentorum, que venerant in auxilium Geremiorum de civitate Ferarie et
			<lb/>Mutine et per comitatum Bononie, aufugierunt et exierunt.</p>
			<p><lb/>Eo vero tenpore, illi de parte Lanbertaciorum de Bononia, Imola et Bagnacavallo, qui
				<lb/>erant et habitabant in civitate Faventie, fecerunt comune ad invicem, et elegerunt potestates
				<lb/>et capitaneos guerre, et fuit eorum capitaneus dominus Guilielminus de Paçis Valdarni, miles
			<lb/>nobilis atque valens.</p>
			<p><lb/>Et, quodam die mercurii VII exeunte aprili, sub annis Domini M.CC. LXXV, idem dominus
				<lb/>Guilielminus capitaneus, cum ducentis equitibus, minus XV de Bononia et Imola, et
				<lb/>cum CCC peditibus male armatis, ivit ad castrum Solaroli, causa capiendi et danpnum faciendi
				<lb/>ibidem. Et, eodem die, milites de parte Geremiorum de Bononia, cum toto eorum
				<lb/>exforcio, et cum domino Malatesta de Arimino, qui erat tunc eorum capitaneus, et cum Faventinis
				<lb/>extrinsecis, equitaverunt versus Faventiam, et venerunt usque ad pontem Sancti Çuliani,
				<lb/>ad unum seralium, quod Faventini intrinseci fecerant ibidem. Et illi, qui tenebant civitatem
				<lb/>Faventie, pedes et eques plurimi, iverunt usque ad dictum seralium de Sancto Çuliano,
				<lb/>causa defendendi dictum seralium, quod facere nequerunt; nam illi de parte Geremiorum,cum
				<lb/>aliis, qui cum eis erant, per vim et armata manu, aperuerunt seralium et intraverunt, facientes
				<lb/>retrocedere Faventinos intrinsecos; et tunc mortui fuerunt ibidem, in strata, de Faventia et
				<lb/>de aliis, qui habitabant Faventiam, XL homines de populo, et ex hoc fuit magna turbatio et
			<lb/>timor Faventie.</p>
			<p><lb/>Eodem vero die mercurii, dominus Guilielminus capitaneus partis Lanbertaciorum, audito
				<lb/>quod milites de Bononia, cum eorum exforcio, venerant Faventiam, quamcicius potuit, cum suis
				<lb/>militibus et peditibus, quos secum duxerat ad Solarolum, venit ad pontem Sancti Proculi, et
				<pb n="19"/>
				<lb/>intravit intra pontem versus plebem Sancti Proculi, et cepit facere frangi pontem predictum,
				<lb/>nec potuit; sed accepit currus et posuit eos ex transverso pontis, faciendo serraglum supra eo;
				<lb/>et sic, dum dictus d. Malatesta rediret cum milicia sua et peditibus, quos secum habebat, idem
				<lb/>dominus Guilielminus, cum suis se opponens in transitu, cepit prelium cum eisdem. Et accidit
				<lb/>quod dictus dominus Malatesta et sui milites, qui erant in quantitate mille VIII. milites, in
				<lb/>fugam conversi sunt. Et aufugerunt, et sic mortui sunt ibi plus quam CCC, et capti bene ducenti
				<lb/>et ducti in prexonias civitatis Faventie, inter quos mortuos fuit d. Ugolinus de Tebaldis, d.
				<lb/>Iacobinus de Beccadellis, d. Rodulfus Pacis, et multi alii de populo grasso de Bononia, de
				<lb/>parte Geremiorum. Capti vero fuerunt d. Guidoclerius de Galluciis, Guilielmus d. Catelani
				<lb/>domine Hostie, et multi alii de bonis et melioribus de populo grasso de Bononia, de dicta
				<lb/>parte Geremiorum. Dominus vero Albergittus de Manfredis fuit suppeditatus ab equis, taliter
			<lb/>quod fuit portatus Imolam, et multis diebus in lecto iacuit, et mortuus est.</p>
			<p><lb/>Dominus Maghinardus de Sosenana fuit potestas Faventie in anno M.CC.LXXV. Et intravit
			<lb/>regimen die primo mensis madii.</p>
			<p><lb/>Eo anno, die veneris VII mensis iunii, Bononienses intrinseci, scilicet illi de parte Geremiorum,
				<lb/>qui tenebant Bononiam, cum eorum exforcio de Lonbardia et Tuscia, et Faventini
				<lb/>extrinseci et Imolenses intrinseci venerunt ad exercitum faciendum, et castrametati fuerunt
			<lb/>apud pontem Sancti Proculi, a latere sinistro fluminis Senni.</p>
			<p><lb/>Die vero sabati sequenti fecerunt guastum citra pontem versus Faventiam, supra stratam,
				<lb/>spanando fossata, incidendo vineas et bladum, usque ad horam tercie et ultra parum.
				<lb/>Die vero dominico sequenti, eodem modo, venerunt ad guastum faciendum in eadem contrata,
				<lb/>eundo usque ad villam, que vocatur Cella Montisclarii, et steterunt usque ad horam none,
			<lb/>et reversi fuerunt ad exercitum.</p>
			<p><lb/>Die vero lune sequenti equitaverunt ad Blancanigum et ad Serram, et incenderunt multas
			<lb/>domos, et inciserunt vineas et arbores et bladum infinitum.</p>
			<p><lb/>Die autem martis tunc sequenti venerunt ad castrum Taibani, et preliati sunt ad ipsum
				<lb/>castrum, et multi ex eis vulnerati et mortui fuerunt a balistis, que erant in ipso castro, et
				<lb/>tunc inciserunt pinum, quod erat iuxta ipsum castrum, et, post horam none, recesserunt ad
			<lb/>exercitum eorum.</p>
			<p><lb/>Ipsa itaque die martis d. Guilielminus capitaneus partis Lanbertaciorum Favencie commorancium,
				<lb/>et d. Maghinardus de Sosenana potestas Faventie, cum tota eorum milicia de
				<lb/>civitate Faventie, exiverunt per portam Imolensem, armati, et cum eorum insigniis et suprainsignis
				<lb/>et equis copertis, et iverunt usque ad Sanctum Çulianum, et, supra circlam communis
				<lb/>Faventie, supra stratam, fecerunt unam pulcram aciem militum, causa ostendendi se illis de
				<lb/>exercitu, ad hoc ut, ipsorum timore, ipsi separarent se a castro Taibani, et ut illi de ipso
				<lb/>castro reciperent confortacionem et magis starent securi. Et sic, quando illi de exercitu
			<lb/>viderunt eos, recesserunt abinde et iverunt ad eorum tenptoria.</p>
			<p><lb/>Postea vero, die mercurii tunc sequenti, in mane, predicti de exercitu venerunt cum
				<lb/>eorum guastatoribus, qui erant sine numero, destruendo, incidendo et splanando iuxta collum
				<lb/>montane, usque ad monasterium sancti Prosperii, et tunc spanaverunt de canali comunis
				<pb n="20"/>
				<lb/>Faventie, quod est super stratam Montanariam, in pluribus locis, et inciserunt de clusa
				<lb/>comunis Faventie, et optime ostenderunt se, tam milites quam populares. Nam habebant
				<lb/>tres magnas acies militum, et unum trepellum grossum de melioribus et maioribus, qui essent
				<lb/>in exercitu, et duas magnas acies popularium, absque guastatoribus; post nonam vero dicti
				<lb/>diei, reversi fuerunt ad canpum et tendas eorum. Ipsa vero die et singulis precedentibus
				<lb/>diebus, cotidie, dictus dominus Guilielminus capitaneus et d. Maghinardus potestas, cum multis
				<lb/>ex eorum militibus et cum aubaxiatoribus de Forlivio, exibant civitatem Faventie, causa
				<lb/>supervidendi illos de exercitu. Et sic, ipsa die mercurii, anbaxiatores partis Lanbertaciorum
				<lb/>et comunis Favencie iverunt ad civitatem Forlivii, causa rogandi comune Forlivii ut veniret
			<lb/>Faventiam cum guarnimento, quod ibi erat.</p>
			<p><lb/>Die itaque iovis XIII intrante mense iunii, circa horam medie tercie, dominus comes Guido
				<lb/>de Montefeltro, qui erat capitaneus generalis guerre totius Romanie pro parte Lanbertaciorum,
				<lb/>et illustris vir d. comes Guido Novellus, et Manfredus eius filius, et comites Bandinus,
				<lb/>Tancredus, Rogerius, et Tigrimus filii d. comitis Guidonis de Mutilliana, cum eorum apparatu
				<lb/>magnifico et potenti, et comune Forlivii, tam milites, quam populus universus civitatis
				<lb/>et districtus ipsius, et eorum optima maxenata in quantitate militum sexcentorum proborum
				<lb/>virorum, et exteriores de Ravenna, de Arimino et Cesena, et multi alii, qui venerant ad
				<lb/>civitatem Forlivii ipsa occasione, venerunt omnes ad civitatem Favencie. Et, in hora tercie
				<lb/>omnes homines, tam milites, quam populares, quotquot erant in civitate Favencie, exceptis
				<lb/>illis, qui pro custodia ipsius civitatis fuerant deputati, exiverunt civitatem Favencie cum predictis
				<lb/>comitibus et comuni Forlivii, et his, qui cum eis erant, scilicet omnes milites per
				<lb/>portam Ravignanam, et populus totus per portam Imolensem, euntes ex transverso canporum
				<lb/>subtus stratam, versus Sanctum Petrum in Laguna, ubi dicebatur quod Bononienses de parte
				<lb/>Geremiorum, cum eorum sequacibus, erant. Et sic, dum pervenerunt iuxta locum, ubi dicebatur
				<lb/>Trentola et Casella, iuxta flumen Senni, desuptus pontem Sancti Proculi, una de aciebus
				<lb/>militum dictorum Geremiensium transivit pontem Sancti Proculi. Alie vero due acies militum
				<lb/>remanserunt. Cum vero viderunt acies militum de parte Lanbertaciorum et de Faventia ire
				<lb/>versus eos, et etiam aciem de maxenata Forliviensium, incontinenti terga vergentes, in fugam
				<lb/>conversi sunt, et sic debellati, prostrati et victi et mortui fuerunt, et multi etiam ex eis in
				<lb/>flumine suffocati. Et tunc populus de Bononia, qui erat cum gonfalone carocii, stantes iuxta
				<lb/>stratam, inter hospitale Ronchodoxii et quandam tunbam Bonaventure Gotosii, fuerunt circundati
				<lb/>a popularibus de Favencia et de parte Lanbertaciorum et a Forliviensibus. Et cum
				<lb/>ipso gonfalone erant VII gonfalones societatum de populo Bononie, et ibidem, in canpo, maximum
				<pb n="21"/>
				<lb/>prelium commiserunt. Tandem dictum gonfalone carocii fuit depositum et destructum,
				<lb/>et sconfitti fuerunt omnes, qui erant cum eo, et capti et mortui pro maiori parte, ita quod
				<lb/>inter milites et populares, tot mortui fuerunt, in dicta sconfitta et ipso die, quod fratres et alie
				<lb/>religiose persone, que sepellierunt eos, dixerunt quod ultra triamillia fuerunt mortui, ipsa die
				<lb/>in dicto conflictu, de illis de parte Geremiorum, et qui cum eis erant in dicto exercitu,
				<lb/>absque suffocatis in flumine Senni. Capti vero, et ducti Faventiam, fuerunt bene trecenti.
				<lb/>Et tunc alii, qui evaserant dictum conflictum, ascenderunt pontem Sancti Proculi, defendentes
				<lb/>ipsum pontem cum lanceis et balistis, tenentes eum quousque comune Forlivii et Faventini
				<lb/>et illi de parte Lanbertaciorum et omnes, qui cum eis venerant, Faventiam redierunt: et
				<lb/>hec omnia fuerunt dicta die iovis XIII intrante iunio. Postmodum vero, in nocte sequenti,
				<lb/>rumor magnus insonuit in civitate Faventie, scilicet quod illi de exercitu recesserant et reliquerant
				<lb/>omnia spolia et tenptoria et travachas; quare Faventini et Forolivienses et omnes,
				<lb/>qui erant in civitate Faventie, mares et etiam femine infinite, iverunt ad exercitum, invenientes
				<lb/>currus ponderatos pane, vino, annona, carnibus, tenptoria, travacchas, tendas, pecunias
				<lb/>infinitas et omnia paramenta exercitus; et ipsa omnia habuerunt, et Faventiam portaverunt.
				<lb/>/*
				<lb/>In quo quidem supradicto conflictu mortui fuerunt, de magnis et nobilioribus de Bononia,
				<lb/>de parte Geremiorum, scilicet d. Nicholaus de Baçaleriis, d. Rigucius de Galluciis,
				<lb/>d. Thomaxinus de Riosti, d. Ugolinus Çanboni doctor legum, d. Nicholaus de Tencarariis
				<lb/>iudex, d. Sovranus de Stupa, dominus Lanbertinus Pacis, d. Ceveninus de Çovençonibus et duo
				<lb/>sui filii, dominus Lanbertinus Piçella, dominus Ugonittus de Garixindis, d. Guilielmus de
				<lb/>Malavoltis, d. Franciscinus de Ducia, d. Pirulinus domine Hostie, d. Albertus de Sala, d. Albertus
			<lb/>d. Caçe et Bertolomeus de Baxacomatre, et alii infiniti.</p>
			<p><lb/>Item, eodem anno, die sabati penultima mensis iunii, comune Forlivii, cum domino comite
				<lb/>Guidone de Montefeltro et cum militibus de Faventia et de parte Lanbertaciorum Faventie
				<lb/>commorantium, equitaverunt versus Cerviam, et ipsam civitatem Cervie habuerunt, die
				<lb/>dominico ultimo mensis iunii predicti, ad eorum voluntatem et dominium. Castrum vero
				<lb/>inperatoris, quod erat in ipsa civitate Cervie, habuerunt die martis postea sequenti, II die
				<lb/>mensis iulii, cum omnibus rebus, balistis comunis Bononie, que erant in eo castro, et blado.
				<lb/>Custodes vero de Bononia, qui erant in eo castro, recesserunt per aquam, salvi in eorum
			<lb/>personis et rebus, quas portare potuerunt.</p>
			<p><lb/>Item, eodem anno, die dominico primo septenbris, dominus comes Guido de Montefeltro
				<lb/>capitaneus generalis totius guerre in Romania, et milicia et populus civitatis Forlivii, cum
				<lb/>eorum stipendiariis, equitaverunt versus civitatem Cesene, euntes ad quoddam castrum nomine
				<lb/>vocatum Reversanum, quod est super Cesenam per tria milliaria, et, per vim et prelium,
				<lb/>intraverunt dictum castrum. Sed cum dominus Malatesta, qui erat Cesene, et alii de Cesena
				<lb/>hoc audiverunt, incontinenti milites et pedites de Cesena occurrerunt ad castrum predictum,
				<lb/>ibidem magnum prelium committendo. Demum, hiis durantibus, ecce quod occurrerunt
				<pb n="22"/>
				<lb/>d. Guilielminus de Paçis capitaneus partis Lanbertaciorum et sui milites et milites de Faventia,
				<lb/>et, incontinenti, prelium inceperunt cum ipso domino Malatesta et gente sua de Cesena, ita
			<lb/>et taliter quod ipse dominus Malatesta aufugit, cum multitudine gentis sue, versus Cesenam.</p>
			<p><lb/>D. vero Galaottus de Lanbertinis de Bononia, qui tunc erat potestas Cesene, et d. Rodulfinus
				<lb/>de Ganaçese, cum multis aliis de Cesena, fugierunt, scanpantes in roccam dicti
				<lb/>castri Reversani; unde in continenti comune Forlivii, cum omnibus, qui ibidem erant cum
				<lb/>eo, circundantes ipsam roccham, ceperunt facere edificia et castellos de lignamine altos et
				<lb/>magnos ad preliandum ipsam roccham. Et sic illi, qui se reduxerunt in eadem, tractantes
				<lb/>conventionem et pactum, venerunt ad mandata comunis Forlivii, et ex illis, qui erant in
				<lb/>ipsa roccha, fuerunt capti XXV de melioribus et maioribus de Cesena, tam de militibus quam
				<lb/>de popularibus, inter quos fuerunt d. Galaottus de Lanbertinis potestas Cesene, d. Rodulfinus
				<lb/>de Ganaçese et unus ex filiis eius et gener eius, d. Guido de la Tunba et nepos
				<lb/>eius, et quidam alii, in quantitate XXV, capti fuerunt et ducti ad civitatem Forlivii, die martis
				<lb/>III septenbris. Alii vero omnes, qui erant in ipsa rocca ultra quam mille, relaxati fuerunt
				<lb/>de gratia speciali, et, cum eorum armis, remissi Cesenam, et hoc fuit die lune II septenbris;
				<lb/>ob quam causam incontinenti tractatus factus de concordia inter comune Forlivii et Cesenates,
				<lb/>et conpleta fuit concordia die mercurii tunc sequenti, et facti fuerunt potestates
				<lb/>Cesene dominus Argoglosius de Argoglosiis et Thedericus de Ordelaffis de Forlivio; et dominus
				<lb/>Raule de Maçolinis, cum omnibus amicis suis, qui steterant extra Cesenam, redierunt
				<lb/>in civitatem Cesene, et dominus Ranucinus Pocaterre, cum omnibus suis amicis, qui cum eo
			<lb/>steterant extra Cesenam.</p>
			<p><lb/>Eodem vero anno, die lune ultima mensis septenbris, dominus Guilielminus de Paçis
				<lb/>capitaneus partis Lanbertaciorum de Bononia et suorum sequacium, cum militibus et peditibus
				<lb/>suis, et d. Maghinardus de Sosesana potestas Faventie, cum milicia et populo suo, equitaverunt
				<lb/>ad quoddam castrum vocatum Serravalle in Valdeseno, quod castrum erat Manfredi
				<lb/>de Manfredis de Faventia, et, per vim et prelium, ceperunt eundem, conburentes et devastantes
				<lb/>ipsum castrum, in quo erat magna multitudo bladi, quod fuit exportatum Faventiam;
				<lb/>aliud vero, quod portari non potuit, fuit igne crematum, et homines et res et bestie, que
			<lb/>invente fuerunt in ipso castro, fuerunt portate et ducti Faventiam.</p>
			<p><lb/>Item, die iovis III mensis octubris, predicti domini, et milites et populares predicti Faventie
				<lb/>commorantes, equitaverunt in dictam contratam de Valdeseno, ad quedam castra et
				<lb/>fortilicias supra castrum Saxadelli, et ceperunt unum castrum nomine Saxum, et quandam
				<lb/>tunbam ibidem edificatam, et destruxerunt eos, et multos homines et res et bestias habuerunt,
			<lb/>Faventiam conducentes.</p>
			<p><lb/>Dominus Maghinardus de Sosenana factus fuit potestas Faventie pro duobus mensibus,
			<lb/>scilicet pro mense novenbris et pro mense decenbris eiusdem anni.</p>
			<p><lb/>Item, die primo mensis novenbris eiusdem anni, venerunt ad civitatem Faventie d. Guilielmus
				<lb/>ferariensis episcopus, apostolice sedis legatus, et cancellerius et legatus domini comitis
				<lb/>Rodulfi Romanorum regis electi in inperatorem, quorum oviam iverunt omnes milites
				<lb/>Faventie commorantes, cum equis copertis, armati cum sonaglis et tintinabulis et suprainsignis,
				<pb n="23"/>
				<lb/>et etiam dominus comes Guido de Mutilliana cum filiis suis, et d. comes Guido Novellus
				<lb/>cum magna milicia, et populus totus, qui erat in civitate Faventie, cum vexillis et armis.
				<lb/>Et domini clerici totusque clerus civitatis Faventie et fratres religiosi, cum crucibus, et domine
				<lb/>omnes de civitate Faventie venerunt in portam Imolensem, per porticus et stratam, causa
			<lb/>faciendi honorem dominis supradictis, qui veniebant a civitate Bononie et Imole.</p>
			<p><lb/>Item, die dominico tercio mensis novenbris, factum fuit maximum parlamentum in platea
				<lb/>comunis Faventie, ubi milites et pedites Faventie commorantes, cum vexillis eorum et insigniis,
				<lb/>convenerunt; in quo parlamento lecte fuerunt litere legationis et iurisdictionis predictorum
				<lb/>cancellerii et legatorum. Et arengavit in ipso parlamento dictus dominus episcopus
				<lb/>legatus summi pontificis; postea arengavit dominus cancellerius literaliter, eo quod erat teothonicus,
				<lb/>ignorans latinam linguam. Et, in dicto et locutione sua, dixit quatuor, super quibus
				<lb/>fundavit dictum suum. Primo enim proposuit salutem, quam dominus rex Rodulfus electus
				<lb/>inperator romanus mittebat amicis et fidelibus suis. Secundo posuit exortationem et confortationem,
				<lb/>ut omnes homines essent fideles sacrosancte ecclesie et romano inperio. Tercio
				<lb/>adnunciavit adventum ipsius domini regis, quod esset in brevi. Quarto et ultimo requisivit
				<lb/>ab omnibus Faventinis fidelitatem pro romano inperio et ipso domino rege Rodulfo inperatore
				<lb/>electo. Post eum surexit d. Guido de Sugeria legum doctor, et exposuit latinis
			<lb/>verbis totum, quod dominus cancellerius dixerat literaliter.</p>
			<p><lb/>Postmodum arengavit d. Giliottus iudex de Favencia pro comuni Favencie. Demum
				<lb/>dominus Maghinardus de Sosenana potestas Faventie, nomine et vice comunis Faventie, iuravit
				<lb/>fidelitatem predicto domino cancellerio, recipienti pro domino rege Rodulfo et pro romano
				<lb/>inperio. Subsequenter, eadem die, factum fuit consilium generale comunis Faventie, in
			<lb/>quo consilio omnes de consilio iuraverunt fidelitatem predictam.</p>
			<p><lb/>Dominus Aunestus de Ravenna, dominus Raule de Cesena fuerunt potestates Faventie</p>
			<p><lb/>M.CC.LXXVI.</p>
			<p><lb/>Eo anno, tenpore potestarie dicti d. Raulis, comune Faventie, milites et populares, et
				<lb/>milites et populares partis Lanbertaciorum Faventie commorantium, et milicia comunis Forlivii
				<lb/>equitaverunt versus montanam in terreno d. Ugolini Fantulini, et apud Rontanam et
				<lb/>ad Quarnenti, et ibidem fecerunt multa incendia; propter que homines de montanis illis, qui
				<lb/>tenebant cum d. Ugolino Fantulini, congregaverunt se adinvicem. Demum contigit quod
				<lb/>ipsi fecerunt [magnam] congregationem populi, unde milites et populares [de Faventia et] de
				<lb/>parte Lanbertaciorum, insultantes predictos, [statim occurrer]unt, et illi eos sconfixerunt, multos
			<lb/>occi[dendo et] capiendo et Faventiam conducendo; et hoc fuit die...</p>
			<pb n="24"/>
			<p><lb/>Illustris vir d. comes Rogerius filius domini comitis Guidonis de Mutilliana, illustris
				<lb/>vir d. comes Manfredus filius domini comitis Guidonis Novelli fuerunt potestates civitatis
				<lb/>Favencie M.CC.LXXVII, quilibet eorum per sex menses anni predicti, scilicet comes Rogerius
				<lb/>pro primis sex mensibus et comes Manfredus pro ultimis. Eo anno, de mense madii, comune
				<lb/>Forlivii, cum milicia et populo universo et omnibus suis comitatinis, et cum milicia
				<lb/>de Arimino et Cesena, et comune Faventie et tota pars Lanbertaciorum Faventie commorancium
				<lb/>fecerunt exercitum generalem supra Bagnacavallum, in quo exercitu fuerunt d. comes
				<lb/>Guido de Montefeltro capitaneus generalis guerre, d. comes Guido Novellus, comites
				<lb/>Tigrimus et Facius filii domini comitis de Mutilliana, et honorabilis maxenata comunis
				<lb/>Forlivii, cum tenptoriis et travachis et omnibus paramentis ad exercitum oportunis, et a latere,
				<lb/>desuptus Bagnacavallum, exercitum posuerunt, ubi steterunt XII dies, facientes manganos,
				<lb/>qui iactabant lapides VI. librarum in ipsum castrum. Et, ipso exercitu existente ibidem,
				<lb/>comune Bononie fecit maximum guarnimentum militum de Parma, Regio, Mutina, Feraria,
				<lb/>Pistorio, et, cum toto exforcio militum et peditum, venerunt Imolam, ut eorum timore dictus
			<lb/>exercitus separaret se [de ipso castro; sed] se cicius non moverunt.</p>
			<p><lb/>Et eo anno, die mercurii XVI [mensis iunii dominus comes Rogerius] potestas Faventie,
				<lb/>cum omnibus Faventinis, et [illi de parte Lanber]taciorum Faventie commorantes, ta[m milites
				<lb/>quam pedites, posuerunt exer]citum apud Codognolam, et [ibidem aliud castrum fecerunt
				<lb/>edificari], ex parte manca fluminis [Alamonis, <hi rend="italic">ad iniuriam illorum</hi> ] de Bagnacavallo et ad
			<lb/>defensionem [ <hi rend="italic">districtus Faventie</hi> ].</p>
			<p><lb/>Eo vero anno, tenpore regiminis d. comitis Manfredi potestatis Faventie, fuit potestas
				<lb/>Forlivii dominus Vicencius de Aunestis de Ravenna, et capitaneus populi Forlivii fuit d.
				<lb/>Busonus de Eugubio, vir prudens et loquax, quorum tenpore dominus Paganinus de Argoglosiis
				<lb/>et Guilielmus de Ordelaffis exiverunt civitatem Forlivii, et iverunt ad civitatem Florentie
				<lb/>tanquam rebelles comunis, et, dicta de causa, fuerunt exbanniti, et domus eorum dirute
				<lb/>per comune Forlivii. Et tractaverunt predicti cum Guelfis de Florentia et cum parte
				<lb/>Geremiorum de Bononia, dicentes se taliter facturos cum amicis eorum de Forlivio, quod ipsi
				<lb/>darent civitatem Forlivii dictis Guelfis et parti Geremiorum, et super hoc ultra quam [V.c]
				<lb/>homines de Forlivio iuraverant se facturos; et in hoc tractatu fuerunt bene per VIII menses
				<lb/>et ultra, ita quod pars Geremiorum, que tunc dominabatur in civitate Bononie, misit anbaxiatores
				<lb/>suos ad civitatem Florencie pro dicto tractatu faciendo et conplendo, et ibidem inventi
				<pb n="25"/>
				<lb/>fuerunt stipendiarii in quantitate VII.c, et pignorati fuerunt XXV ex filiis tam militum
				<lb/>quam popularium dicte partis Geremiorum, et ducti Florentiam: pignoraverunt etiam gabellam
				<lb/>et passagium comunis Bononie usque ad duos annos, pro solvendis stipendiariis eorumdem.
				<lb/>Et postmodum dictum fuit quod bene fuerunt mille stipendiarii de Florencia, quorum
				<lb/>dux et capitaneus erat dominus comes Guido Salvaticus filius olim d. comitis Rogerii
				<lb/>de Dovadola, et d. Bindus Bascheria de Tosinghis de Florentia. Ex alio vero latere, miserunt
				<lb/>predicti Geremienses in Lonbardia pro habendis stipendiariis, et miserunt ad civitatem
				<lb/>Ravenne IV.c stipendiarios, et de Lombardia habuerunt a civitate Parme VI.c stipendiarios,
				<lb/>et a civitate Regii II.c, et a civitate Mutine II.c stipendiarios habuerunt, quos omnes secum
				<lb/>duxerunt. Et, die iovis IV mensis octubris, comune Bononie, milites et populares, cum dictis
			<lb/>stipendiariis de Lonbardia, venerunt ad civitatem Imole.</p>
			<p><lb/>Fuit itaque taliter ordinatum quod dictus comes Guido Salvaticus, cum tota sua gente
				<lb/>et stipendiariis de Florentia, quorum capitaneus ipse erat, deberet movere una die dicta et
				<lb/>designata, et transire alpes et venire in districtum Forlivii. Et dictum comune Bononie,
				<lb/>cum suo guarnimento, debebant venire Faventiam, ad hoc ut, ipsorum timore, illi, qui erant
				<lb/>Faventie, non succurrerent comuni Forlivii. Et sic dictus d. comes Guido Salvaticus, cum
				<lb/>sua gente, transivit alpes, et cepit multa castra et fortilicias per districtum Forlivii, in alpibus
				<lb/>et montanis; et d. Rainerius de Calbuli et dominus Luiçius de Valbona et multi alii
				<lb/>comitatini civitatis Forlivii fuerunt rebelles comunis Forlivii. Et occupaverunt, inter cetera,
				<lb/>quoddam burgum castri Civitelle, quod est supra Forlivium per quindecim milliaria,
				<lb/>ad quem burgum predicti milites pervenerunt, et ipsum optime munierunt de bonis capitaneis
				<lb/>et bona gente, pro defensione ipsius burgi. Et iverunt ad Valbonam, et ibi castrametati
			<lb/>sunt, die sabati XIII mensis novenbris.</p>
			<p><lb/>Eo vero tenpore comune Forlivii, volens predictis oviare et se opponere ne proditores
				<lb/>illi eorum desiderium adinplerent, et pro manutenendis et conservandis iuribus et
				<lb/>bono statu comunis Forlivii et amicorum suorum, cum toto suo exforcio, et cum parte Lanbertaciorum
				<lb/>Faventie commorancium, et cum militibus et popularibus de Faventia, et ibidem
				<lb/>erant dominus comes Guido de Montefeltro capitaneus generalis guerre et dominus comes
				<lb/>Guido Novellus, et ostiliter usque ad dictum burgum castri Civitelle magnifice perexerunt;
				<lb/>et, die dominico XIV mensis novenbris, preliantes ad ipsum burgum, violenter ceperunt
				<lb/>eundem, et capti sunt et mortui fuerunt omnes, qui in ipso burgo fuerant, nemine evadente:
				<lb/>capti fuerunt d. Paganinus de Argoglosiis et d. Franciscinus eius filius et Guilielmus de
				<lb/>Ordelaffis, qui fuerant proditores comunis Forlivii, et autores et conductores omnium predictorum,
				<lb/>cum multis aliis eorum conplicibus. Innumerabiles etiam fuerunt ibi mortui, inter quos
				<lb/>fuit mortuus Rigus filius domini Luiçii de Valbona. Quibus omnibus sic peractis, d. comes
				<lb/>Guido Salvaticus, intellectis predictis, cum tota gente sua et stipendiariis de Florencia in fugam
				<lb/>conversus, pertransiendo alpes, versus Florentiam iter arripiunt, relictis armis et someriis
			<lb/>atque equis plurimis intra viam.</p>
			<pb n="26"/>
			<p><lb/>Quidam etiam ex eis iverunt ad castrum Tredolcii, ubi erant obsides comitis Guidonis
				<lb/>de Remena potestatis Arimini, et, accipientes dictos obsides, aufugiebant cum eis; unde rumor
				<lb/>hominum et mulierum dicte contrate fidelium dicti comitis de Remena insonuit contra eos, qui
				<lb/>in fugam positi, dictos obsides reliquerunt per viam, et vix potuerunt evadere cum personis.
				<lb/>Interim tamen, ante quod predicta contingerent, Bononienses, qui erant Imole, cum toto
				<lb/>guarnimento eorum, equitaverunt quodam die, in mane, venientes usque prope pontem Sancti
				<lb/>Proculi, ubi aliquantulum steterunt, et balestraverunt ibidem, incontinenti versus Imolam
			<lb/>redeuntes.</p>
			<p><lb/>Auditis postmodum rumoribus et hiis, que contigerant Florentinis, predicti Bononienses
			<lb/>cum eorum guarnimento, Bononiam redierunt.</p>
			<p><lb/>Predicti vero domini, Paganinus et filius et Guilielmus de Ordelaffis et quidam alii eorum
				<lb/>conplices, fuerunt per comune Forlivii in perpetuis carceribus condenpnati, in turri posita
				<lb/>in castro inperatoris, in civitate Cesene, cum tormentis ferreis ad collum, perpetuo moraturi.
				<lb/>[M.CC.LXXVIII, <hi rend="italic">die iovis X februarii, obiit dominus Ugolinus Fantullini nobilis miles.</hi>
				<lb/>Hoc anno pars Geremiorum, que Bononie dominabatur, duxit exercitum supra Plancaldulum,
				<lb/>et, pro bello faciendo, misit comitem Maghinardum de Panico et Ubaldinum de Laugliano
				<lb/><hi rend="italic">et dominum Rainaldum</hi> Bornii <hi rend="italic">de Samaritanis cum equitibus CC, et cum omnibus peditibus habitantibus</hi>
				<lb/>supra stratam ab Idice versus Imolam, in montanis comitatus Bononie; et castrametati
				<lb/><hi rend="italic">sunt ibi, die lune II maii. Die vero dominico</hi> sequenti, <hi rend="italic">surrexerunt dominus Maghinardus</hi>
				<lb/>de Sosenana, cum Andrea olim domini Castellani de Andalo, et dominus Branchaleo domini
				<lb/>Andalo et dominus Aliottus de Pipinis de Forlivio, qui tunc erat capitaneus partis Lanbertaciorum,
				<lb/>et cum tota milicia dicte partis, et cum militibus c comunis Forlivii, equitantes versus
				<lb/><hi rend="italic">Mutillianam,</hi> et ibi <hi rend="italic">acceperunt dominum comitem Tigrinum filium comitis Guidonis de Mutilliana</hi> ],
				<lb/>cum magna quantitate peditum fidelium suorum, pergentes versus Maradi, euntes,
				<lb/>ipsa die dominica et ipsa nocte, usque ad Sanctum Stephanum in Palaçolo, in podere dicti
				<pb n="27"/>
				<lb/>domini Maghinardi de Paganis, et ibidem aliquantulum refecti ipsi et equi eorum; senper
				<lb/>tamen pluebat fortiter supra eos. Et sic, die lune tunc sequenti, equitantes per montanas, per
				<lb/>rupes et nemora, venerunt usque prope castrum Plancandoli, ubi erat exercitus Geremiorum.
				<lb/>Dum vero predicti de exercitu intellexerunt sucursum tam magnum venire in auxilium
				<lb/>illorum, qui erant in castro Plancandoli, in continenti, relictis spoliis, que habebant in
				<lb/>exercitu memorato, terga vergentes, in fugam conversi sunt. Aliqui vero ex popularibus se
				<lb/>in quandam fortiliciam reduxerunt; predicti vero milites, qui erant cum dictis dominis de
				<lb/>And[alo], insultantes predictos, qui erant in dicta fortilicia, per vim ceperunt eosdem, plurimos
				<lb/>occidendo, vulnerando et capiendo, qui fuerunt ultra ducenti, reliquentes etiam ibidem eorum
				<lb/>insignia, que postmodum, cum dictis captis, Faventiam portata fuerunt. Quibus peractis, illi, qui
				<lb/>erant in castro Plancandoli, acceperunt panem, vinum, tentoria et travacchas et omnia spolia
				<lb/>de exercitu, et ipsa in dicto castro reposuerunt, et duos manganos, quos predicti Geremienses
			<lb/>ibidem construxerant. Que omnia maximum dedecus et pavorem intullerunt parti Geremiorum.</p>
			<p><lb/>Eodem anno, die martis XXIV mensis maii, comes Manfredus potestas Faventie, cum tota
				<lb/>milicia et populo civitatis eiusdem, et dominus Galiottus de Pipinis capitaneus partis Lanbertaciorum
				<lb/>Faventie commorantium, cum tota militia et populo dicte partis, post terciam
				<lb/>dicti diei, equitaverunt versus civitatem Imole, invenientes multos homines de Imola supra
				<lb/>canale, ad reaptandum et reparandum transitus ipsius canalis. Et contigit quod milites, qui
				<lb/>cucurrerunt ante alios, invenerunt predictos ad laborerium supradictum, et, insultantes eosdem,
				<lb/>in fugam conversi sunt, ita quod ultra centum ex eis fuerunt mortui et capti et ducti in prexonias
			<lb/>civitati Faventie, propter que viscera illorum et Imolensium fuerunt plurimum conturbata.</p>
			<p><lb/>Item, dicto anno, die mercurii VI mensis aprilis, magnus vir dominus comes Guido de Montefeltro
				<lb/>capitaneus populi et comunis Forlivii, et comune Forlivii, fecit exercitum generalem
				<lb/>supra castrum de Calbulo, in quo castro erant retrusi dominus Rainerius de Calbulo et
				<lb/>dominus Guido eius frater et domini de Pertexeta et quidam alii, qui nolebant obedire comuni
				<lb/>Forlivii, habentes in ipso castro ultra quantitatem VII. c hominum proborum virorum ad
				<lb/>defensionem. Cui domino Rainerio comune Bononie, quod tunc erat pars Geremiorum,
				<lb/>dederant XII millia libras Bononie ad hoc, ut ipse magnum apparatum faceret, et maximum
				<lb/>furnimentum poneret in castro Calbuli, pro defensione ipsius facienda per X menses et ultra.
				<lb/>In quo castro idem dominus Rainerius posuit omnia necessaria ad defendendum ipsum castrum,
				<lb/>per dictum tempus. Unde comune Forlivii fecit ibidem edificari VII manganos, qui continue,
				<lb/>die noctuque, iactabant in dictum castrum, destruendo muros et perforando et occidendo
				<lb/>homines ipsius castri: quare illi, qui erant in castro de Calbolo, non potuerunt substinere; sed
				<lb/>ad concordiam pervenerunt cum comune Forlivii. Et, relicto castro, salvis tamen in personis
				<lb/>et rebus eorum, quas exportare potuerunt, recesserunt abinde. Die mercurii primo mensis
				<lb/>[iunii, comune] vero Forlivii dictum castrum Calboli fecit funditus dirui et conburri.
				<pb n="28"/>
				<lb/>Et, predictis sic confectis, in continenti ecce quod supervenerunt in provincia Romaniole
				<lb/>nuncii summi pontificis domini Nicholai pape tercii qui, per singulas terras Romaniole properantes,
				<lb/>et in civitate Bononie, mandaverunt ut per quaslibet comunitates terrarum, et etiam
				<lb/>parcium expulsarum de qualibet terra, sindici legittime constituti mitterentur ad romanam curiam,
				<lb/>causa conpromittendi in summum pontificem supradictum de discordiis, que partes cuiuslibet
				<lb/>civitatis dicte provincie haberent ad invicem. Et sic per comune Faventie, quod dominabatur
				<lb/>tunc pars Acharixiorum, fuerunt sindici ordinati d. Bonaventura Fuscoli et ego
				<lb/>Petrus Cantinelli, et, dicta occasione, ivimus ad romanam curiam, ubi nos presentavimus
				<lb/>in civitate Viterbii coram summo pontifice. Et ibidem fuerunt sindici partis Manfredorum et sindici
				<lb/>partis Geremiorum et partis Lanbertaciorum de Bononia et cuiuslibet partis de civitatibus
				<lb/>Imole, Forlivii, Cesene, Ravenne, Cervie, Forlinpopilii, Bretenorii et Bagnacavalli, de
				<lb/>mense iulii anni predicti. Et demum, omnibus tractatis per dictos sindicos cum domino Matheo
				<lb/>Rubeo cardinali, nomine dicti summi pontificis, facta fuerunt, per dictos sindicos dictarum terrarum,
				<lb/>generaliter conpromissa alte et basse indictum summum pontificem; postmodum vero
				<lb/>voluit et petiit idem summus pontifex, et super hoc misit etiam suos nuncios per provinciam
				<lb/>Romaniole, ut, per quaslibet terras et partes terrarum, sindici ordinarentur et fierent ad faciendam
				<lb/>fidelitatem summo pontifici supradicto et romane ecclesie, et ad recognoscendum
				<lb/>et demonstrandum omnes et singulas terras provincie Romaniole et civitatem Bononie esse
				<lb/>de iurisdictione et de principatu romane ecclesie, cum omnibus et singulis comitatibus et districtubus.
				<lb/>Et sic predicti sindici constituti fecerunt, et postea, per singulas dictas terras nuncii
				<lb/>summi pontificis accesserunt, facientes ratificari per singula comunia terrarum que per eorum
				<lb/>sindicos facta erant, et facientes omnes et singulos homines a XIV annis supra et a LXX infra
				<lb/>iurare fidelitatem predictam summo pontifici et romane ecclesie. Et sic factum est. Nuncii
				<lb/>vero summi pontificis, qui venerunt in Romania pro predictis, fuerunt dominus Guilielmus
				<lb/>Durantis canonicus carnotensis capellanus domini pape, frater Iohannes de Viterbio et frater
			<lb/>Laurentius de Todi ordinis Predicatorum.</p>
			<pb n="29"/>
			<p><lb/>In kalendis vero iulii eiusdem anni intravit regimen civitatis Faventie d. comes Glaçesius
			<lb/>de Castrocario.</p>
			<p><lb/>Quibus omnibus sic peractis, idem dominus papa elegit et misit comitem Romanie et
				<lb/>Bononie dominum Bertoldum de filiis Ursi nepotem suum, qui venit ad civitatem Arimini de
				<lb/>mense octubris, et, accipiens omnes fortilicias dicte terre, relinquens ibidem unum potestatem
				<lb/>et rectorem, perexit ad civitatem Cesene, ubi fecit similiter; sed, sicut Domino placuit, ibidem
				<lb/>infirmatus est, et multum in sua infirmitate permansit. Tandem misit Romam pro filio suo
				<lb/>domino Gentile, qui, per alias terras et civitates Romanie progrediens, omnes et singulas [civitates
				<lb/>et terras] subiugavit, et in qualibet civitate et terra [potestates et] rectores apposuit.
				<lb/>Venitque ad civitatem Faventie, cum magna militum comitiva de Roma et de Patrimonio
				<lb/>sancti Petri et de Francia, die sabati XXIX mensis octubris, ubi honorifice est receptus et
				<lb/>positus in tenutam et corporalem possessionem districtus et civitatis Faventie; portatumque
				<lb/>fuit super caput ipsius pallium deauratum, et date fuerunt sibi et in suis manibus, per sindicum
				<lb/>comunis Faventie, scilicet dominum Bonaventuram Fusculi, porte civitatis Faventie et
				<lb/>claves ipsarum portarum, et intravit ipsam civitatem per portam Pontis; veniebat enim de
				<lb/>civitate Ravenne. Subsequenti vero die lune, ultima mensis octubris, venit ad civitatem Faventie
			<lb/>dominus frater Latinus cardinalis romanus, legatus apostolice sedis.</p>
			<p><lb/>Et fuit electus potestas [civitatis] Faventie, [a die mart]is kalendarum novenbris [eiusdem
				<lb/>anni, usque] ad unum annum, dominus Stefanus Iohannis Iordani proconsul romanus, et fuit
				<lb/>electus per comune Faventie, precibus et instantia dicti domini cardinalis et domini Gentilis.
				<lb/>[ <hi rend="italic">Die vero mercurii secundo mensis novenbris, iverunt ad civitatem Imole et tradite fuerunt</hi>
				<lb/>sibi claves et fortilitias civitatis Imole, et potestatem et rectorem ibi reliquerunt. Et, die iovis
				<lb/>tertio dicti mensis, iverunt ad civitatem Bononie, et ibi steterunt multos dies. Et illi de parte
				<lb/>Geremiorum, qui habebant dominium civitatis Bononie, nolebant pacem facere cum illis de parte
				<lb/>Lanbertaciorum, nec volebant dare dictis domino cardinali et domino Gentili potestariam et
				<lb/>dominium civitatis Bononie. Unde contigit quod idem dominus Gentilis fecit sibi dari ab illis
				<lb/>de Bononia omnes captos et obsides, quos tenebant de parte Lanbertaciorum, et ipsos duxit Imolam,
				<lb/>die iovis XXIV mensis novenbris. Et, die sabati tunc sequenti, venit ad civitatem Faventie,
				<lb/>et fecit sibi dari omnes captos de parte Geremiorum, quos illi de parte Lanbertaciorum
				<lb/>Faventie commorantium habebant in carceribus, et ipsos, in eodem modo, fecit duci ad civitatem
				<lb/>Imole. Demum contigit quod, occasione quorundam de parte Geremiorum, qui erant capti
				<lb/>Imole et aufugerunt, dictus dominus Gentilis accepit omnes predictos captos et obsides de
				<lb/>utraque parte, et ipsos fecit duci ad civitatem Cesene. Die autem mercurii, ultimo mensis novenbris,
				<lb/>venit ad dominum Bertoldum patrem suum, qui erat tunc in bona convalescentia. Et
				<lb/>die iovis primo mensis decenbris, idem dominus Bertoldus comes Romaniole fecit maximum
				<lb/><hi rend="italic">parlamentum in palacio comunis Cesene, ubi fuerunt anbaxiatores omnium</hi> civitatum et terrarum
				<pb n="30"/>
				<lb/>Romaniole, <hi rend="italic">et fecit ibidem legi sua ordinamenta, que volebat per totam provinciam
			<lb/>generaliter observari</hi> ].</p>
			<p><lb/>Postea vero venit dictus dominus Bertuldus Forlivium, et venit Faventiam et Imolam, et
				<lb/>ibidem stetit pluribus diebus, et factus fuit tractatus pacis hominum civitatis Imole, scilicet
				<lb/>inter intrinsecos et extrinsecos, et etiam inter Faventinos; et dictus dominus Bertuldus accepit
				<lb/>obsides ab utraque parte Imolensium, quos duxit ad civitatem Forlivii. Et, die veneris XXVII
				<lb/>mensis ianuarii, pars Mendullorum de Imola, que morabatur Faventie, intravit civitatem Imole
			<lb/>cum magno gaudio et triunpho.</p>
			<p><lb/>Item, die lune penultimo mensis ianuarii anni domini M.CC.LXXIX, indictione VII,
				<lb/>dominus legatus predictus venit ad civitatem Faventie, et honorifice fuit receptus. Die
				<lb/>martis sequenti, illi de parte Manfredorum, qui erant extra Faventiam, redierunt in civitatem
				<lb/>Faventie, et, cum magno gaudio, fuerunt recepti ab illis de parte Acharixiorum. Item
				<lb/>die mercurii primo februarii, dictus dominus legatus et dominus Bertoldus, qui etiam venit
				<lb/>Faventiam dicto die martis ultimo ianuarii, fecerunt arengum in podio sancti Petri, et ibidem
				<lb/>anbe partes de civitate Faventie fuerunt, et L ex qualibet parte fecerunt pacem ad invicem,
				<lb/>osculo pacis interveniente. Et dominus legatus predictus tulit sententiam suam, et mandavit
			<lb/>partibus ut pacem predictam observarent, sub pena X.m marcharum argenti.</p>
			<p><lb/>Die vero iovis II februarii, dictus dominus legatus fecit maximum convivium in pallacio
				<lb/>Faventie, ubi fuerunt maiores utriusque partis de Faventia, et multi, tam clerici quam laici,
				<lb/>et dominus comes Guido de Montefeltro et dominus comes Dadeus Boncontis et multi alii
			<lb/>magnates.</p>
			<p><lb/>Eodem anno, die dominica ultima mensis aprilis, circa horam vesperarum, fuit magnus
				<lb/>terremotus. In nocte vero sequenti, adveniente die lune kalendarum madii, quasi circa horam
				<lb/>medie noctis, fuerunt terremotus magni, et specialiter unus maximus fuit, propter quod
				<lb/>gentes plurimum timuerunt; nam, ex forcia eius, multa castra in montanis corruerunt, et conquassata
				<lb/>sunt, et multe gentes mortue sunt sub castris et muris castrorum, que corruerunt.
				<lb/>Et tunc mortuus est Banbus filius Bonifacii de Sosenana, in Castiglonclo, cum pluribus aliis,
				<lb/>qui erant cum eo. Similiter et filii fratris Guarnerii filii domini comitis Glaçesii de Castrocario,
				<lb/>qui erant in castro de Fantella, cum matre ipsorum et tota eorum familia, mortui
				<lb/>sunt propter conquassationem turris et castri predicti. Et multe alie gentes infinite mortue
				<lb/>sunt, dicta occasione, in multis partibus mundi, propter domos et edificia, que corruerunt;
			<lb/>et plurime ecclesie similiter destructe sunt propter fortiam dicti terremotus.</p>
			<p><lb/>Eodem anno factus est potestas civitatis Bononie dominus Bertoldus de filiis Ursi romanus
				<lb/>civis comes Romaniole, per sententiam latam a domino Nicholao papa tercio. Et intravit civitatem
				<lb/>Bononie in die festi beati apostoli Petri, de mense iunii, ubi, cum magno triunpho et
			<lb/>honore, fuit receptus.</p>
			<p><lb/>Eodem anno facta fuit pax in civitate Bononie, in plena contione et predicatione, apud
				<lb/>ecclesiam beati Dominici, inter sindicum totius partis Geremiorum, qui dominabantur civitatem,
				<pb n="31"/>
				<lb/>et sindicum totius partis Lanbertaciorum, qui erant extra civitatem Bononie, et hoc fuit in
				<lb/>presentia domini Latini cardinalis apostolice sedis legati et domini Bertoldi comitis Romaniole.
				<lb/>Et sindicus partis Lanbertaciorum fuit Spagnolus Guidonis Spagnoli notarius sindicus vero partis
				<lb/>Geremiorum fuit Aldrovandinus de Marsiliis notarius, qui iuraverunt dictam pacem servare
			<lb/>in animabus omnium hominum partium predictarum; et hoc fuit die mercurii VII exeunte iullio.</p>
			<p><lb/>Item, eodem anno, die iovis XVII mensis augusti, facta fuit pax generalis inter partem
				<lb/>Geremiorum et partem Lanbertaciorum de Bononia, in civitate Imole, in plena contione et
				<lb/>predicatione, ubi erant d. comes Bertoldus comes Romaniole, d. Latinus cardinalis apostolice
				<lb/>sedis legatus, d. Bonifacius archiepiscopus de Ravenna, d. archiepiscopus barensis, d.
				<lb/>Octvianus bononiensis episcopus, d. Sinibaldus imolensis episcopus, et abbas Galiate, parati
				<lb/>omnes; quam pacem fecerunt quinquaginta de maioribus utriusque partis, quorum nomina
				<lb/>sunt infra, qui omnes iuraverunt ad sancta Dei evangelia, et promiserunt sibi invicem, stipulantibus
				<lb/>pro eis et nomine et vice omnium de parte ipsorum, dictam pacem observare et
			<lb/>facere perpetuo observari, sub pena X mille marcharum argenti.</p>
			<p><lb/>D. Galaottus D. Guilielmus Simon} de Lanbertinis pro parte Geremiorum.</p>
			<p><lb/>Dominus Albertus de Asinellis.</p>
			<p><lb/>D. Baxacomatrix de Baxacomatribus.</p>
			<p><lb/>Licanorius de Goçadinis.</p>
			<p><lb/>Nicholaus d. Teste de Rodaldis.</p>
			<p><lb/>D. Beccadinus D. Franciscus} de Artinixiis
				<lb/>Bonçanes d. Civinini D. Çuntola} de Çovençonibus
			<lb/>Philippus de Oselittis.</p>
			<p><lb/>D. Marchixinus Richadonne.</p>
			<p><lb/>D. Guidoctinus Minus} de Prendipartibus
			<lb/>D. Rainerius de Liaçariis.</p>
			<p><lb/>D. Paxe D. Fulcus} de Paxe
			<lb/>D. Guidoçane condam d. Bertolomei.</p>
			<p><lb/>D. Lanbertinus Ranponus legum doctor.</p>
			<p><lb/>Cabriele Grugni.</p>
			<p><lb/>D. Thomaxinus Mazacolorie.</p>
			<p><lb/>D. Rodulfus Albertus} de Salatinis.</p>
			<p><lb/>D. Veneticus D. Albertus novellus} de Caçanimicis.</p>
			<p><lb/>D. Petrus d. Frulani.</p>
			<p><lb/>D. Baçalerius cd. d. Nicolai D. Ranbertus} de Baçaleriis.</p>
			<p><lb/>D. Rainerius Bornius.</p>
			<p><lb/>Fucius de Graidanis.</p>
			<p><lb/>D. Nicholaus de Thebaldis.</p>
			<p><lb/>D. Bonavolta Tuçimaninus} de Malavoltis.</p>
			<p><lb/>D. Thomax de Ghisleriis.</p>
			<p><lb/>D. Rolandinus de Romanciis.</p>
			<p><lb/>D. Cervus de Boateriis.</p>
			<p><lb/>Riçardus de Riço.</p>
			<p><lb/>D. Comaçius Blanchus} De Galluciis.</p>
			<pb n="32"/>
			<p><lb/>D. Bonifacius Albertuccius d. Rigucii} de Galluciis.</p>
			<p><lb/>D. Gerardus Mascinellus.</p>
			<p><lb/>Iacominus d. Nicholai domine Docte.</p>
			<p><lb/>D. Torellus de Torellis.</p>
			<p><lb/>D. Albericus de Simopiçolo.</p>
			<p><lb/>Petrucius eius filius.</p>
			<p><lb/>D. Iacobus Balduini.</p>
			<p><lb/>D. Çoennus de Pepolis.</p>
			<p><lb/>Rolandinus d. Pipini.</p>
			<p><lb/>Qui omnes fuerunt pro parte Geremiorum.</p>
			<p><lb/>D. Castellanus d. Fabri de Lanbertaciis.</p>
			<p><lb/>D. Soldanus de Albaris.</p>
			<p><lb/>Andreas d. Castellani de Andalo.</p>
			<p><lb/>Branchaleo d. Andalo.</p>
			<p><lb/>D. Gualtirinus de Machagninis.</p>
			<p><lb/>D. Petrus de Carbonensibus.</p>
			<p><lb/>D. Petrus d. Bergadani.</p>
			<p><lb/>D. Ariverius de Carbonensibus.</p>
			<p><lb/>D. Philippus D. Bonifacius} de Abaisio.</p>
			<p><lb/>Useppus Bertolomeus} de Fracta.</p>
			<p><lb/>D. Albiçus de Rustiganis.</p>
			<p><lb/>Rustiganus de Rustiganis.</p>
			<p><lb/>Oddo de Abaisio.</p>
			<p><lb/>D. Spagnolus Abbatis legum doctor.</p>
			<p><lb/>D Thomax Guinicellus} de Principibus.</p>
			<p><lb/>D. Guilielmus Boccacius.</p>
			<p><lb/>D. Petrus de Asinellis.</p>
			<p><lb/>D. Uguiçio Iohannes d. Açolini} de Titalasina.</p>
			<p><lb/>D. Odericus de Castro Britonum.</p>
			<p><lb/>D. Lanbertinus Mulnaroli
			<lb/>D. Lanbertinus de Arientis.</p>
			<p><lb/>Bergognonus de Scanabiciis.</p>
			<p><lb/>D. Thibertus Melonus.</p>
			<p><lb/>Munsarellus Passavantis.</p>
			<p><lb/>Petrus Caçetta.</p>
			<p><lb/>Brancha de Magarottis.</p>
			<p><lb/>Riçardinus de Ponticlo.</p>
			<p><lb/>Iacobus Abatis.</p>
			<p><lb/>Franciscus de castro Britonum.</p>
			<p><lb/>D. Armannus de Rustiganis.</p>
			<p><lb/>D. Aldovrandinus de Malatacchis.</p>
			<p><lb/>D. Castellanus D. Barufaldinus D. Laigonus D. Lodorengus} de Sturlittis.</p>
			<p><lb/>D. Boccaderuncho D. Uguiçio} de Guarinis.</p>
			<p><lb/>D. Rolandus de Tarafogulis.</p>
			<p><lb/>Minus d. Soldani de Albaris.</p>
			<p><lb/>D. Çanguiglelmus de Ugoçonibus.</p>
			<p><lb/>Iacobus de Villanova.</p>
			<p><lb/>D. Mixottus Apolonius} de Ursis.</p>
			<p><lb/>Nicholaus de Piçicettis.</p>
			<p><lb/>Çacharias de Maranensibus.</p>
			<p><lb/>Qui omnes fuerunt ex parte Lanbertaciorum.</p>
			<p><lb/>Forma sententie late per Dominum Nicolaum papam tertium super pace civitatis Bononie.
				<lb/>"In Nomine patris et filii et spiritus sancti, amen. Ad perpetuam rei memoriam. Commisse nobis
				<lb/>a Domino solicitudinis honus viscera nostra multipliciter inquietat, cum ecclesie romane fideles
				<lb/>et filios varia deprimi perplexitate conspicimus, ipsorum statu diversarum procellarum turbine
				<lb/>fluctuante. Dum vero ad singulas regiones cogitatus nostros extendimus, civitatem bononiensem
				<lb/>nostram et ipsius ecclesie specialem mentaneis oculis intuemur, ac illam afficimur, et eius
				<lb/>incolas in memoriam retinemus. Ipsa quidem civitas, inter alias Italicas speciali prerogativa
				<lb/>fecunda, viros eminentis sciencie, viros alti consilii, viros prepollentes dignitatibus et virtutibus
				<lb/>precellentes, solet ab antiquo, propagatione quasi naturali, producere; ipsa veluti fons
				<lb/>inriguus scientiarum dulcedinem scaturit, et suavi licore reficit scicientes, at illos eius amenitas
				<lb/>allicit etiam a remotis, in ipsa viri nutriuntur electi, et ex ipsa viri proveniunt fructus
				<lb/>laudabiles efferentes, sicut preterita indicant, et in eorum quanpluribus hodie testimonialis
				<lb/>evidentia manifestat. Digne igitur in sue quietis plenitudine delectamur, digne querimus, ut
				<pb n="33"/>
				<lb/>prosperis senper anplietur augmentis, et in vigore persistat solide libertatis. Nec indigne solicitudinis
				<lb/>apostolice partes apponimus, ut sui famosi nominis nequeat obnubilari serenitas, neque
				<lb/>sui status prosperitas laceretur in aliquo, vel dispendiose tangatur, cum eius quies longe
				<lb/>lateque per orbem diffundatur in alios, et per illam fluctuationes abeant grassancium malignorum.
				<lb/>Et si, quod absit, inibi turbationes odiose vigerent, talis turbatio non solum circumvicinas,
				<lb/>sed remotas etiam provincias odiorum anfractibus concitaret. Profecto hec non inmerito infra
				<lb/>claustrum nostre memorie revolventes, frequentius [abolim illa se] nostris obtutibus presentabant,
				<lb/>et, rememorando civitatis eiusdem gesta magnifica, pungebamur aculeis in guerrarum
				<lb/>discriminibus, que dicta civitas et eius incole diutius pertullerunt, et quibus odiosis contractationibus
				<lb/>quassabantur. Quid miri, si nos afficiebat ansietas, dum in tam ameno viridario
				<lb/>flores videbamus arescere, qui solebant per universa mundi climata reflorere? Quid si, more
				<lb/>custodis, excitabamur vigiliis, dum remediis pensabamus occurrere, ne decederet eius amenitas,
				<lb/>in qua fructus uberes excrescebant? Quid, si tam preclaris filiis conpaciebamur ab intimis,
				<lb/>dum illorum percipiebamus animos consternatos, quorum magnanimitas per exemplum aliis predicabatur?
				<lb/>Certe circa hec angebamur intrisecus, dum infra nostra precordia resultabant, et
				<lb/>tandem nobis, preter humana studia, que hiis solerter addicimus, expectantibus ex alto consilium,
				<lb/>operatus est Dominus, qui scissa vulnera clemencie sue miseratione consolidat, et
				<lb/>potenter abolet cicatrices, et, solicitudinibus nostris manum sue propitiacionis apponens, sic
				<lb/>civium eorundem succensa corda linivit, quod ad sedem apostolicam civitatis eiusdem, certis
				<lb/>anbaxiatoribus et nunciis destinatis super litibus et questionibus et differentiis et discordiis,
				<lb/>que essent et verterentur, et esse possent inter comune et partem Geremiensium de Bononia
				<lb/>et eius districtu, que nunc in civitate et districtu commorabantur, et tenebant eandem,
				<lb/>et universitatem ipsius partis ex una parte, et partem Lanbertaciorum extrinsecorum de
				<lb/>civitate et districtu prefatis, et universitatem eiusdem partis ex altera, occasione guerrarum
				<lb/>habitarum inter dictas partes propter deiectionem factam de parte Lanbertaciorum de civitate
				<lb/>et districtu Bononie, occasione quacunque danpnorum, iniuriarum et maleficiorum factorum
				<lb/>per dictas partes sibi invicem, in specialibus preliis et generalibus guerris et alius quibuscunque
				<lb/>occasionibus, modis vel causis; per Antollinum de Mançolino doctorem legum, et
				<lb/>Liaçarium de Liaçariis iudicem eorundem comunis et partis Geremiensium; et Spagnolum
				<lb/>Abbatis doctorem legum, et Comitem de Butrio iudicem, ac Maçolum de Maçis partis Lanbertaciorum
				<lb/>predicte speciales procuratores et sindicos parcium earundem, sufficiencia mandata
				<lb/>pro premissis habentes, in nos extitit tanquam in arbitrum, arbitratorem et amicabilem compositorem
				<lb/>alte et basse, sub certa pena, concorditer conpromissum. Ita quod super predictis
				<lb/>et supra adiacenciis et pertinenciis et spectantibus ad premissa et quolibet premissorum et
				<lb/>eorum accessoriis possimus, et nobis licitum sit sententiare, diffinire, ordinare, statuere et decernere,
				<lb/>[dicere], precipere et mandare, et arbitrari, prout et quando et quotiens nobis placuerit
				<lb/>et de nostra processerit voluntate, semel et pluries, totaliter et in parte, simul et divisim, diebus
				<lb/>feriatis et non feriatis, partibus presentibus et absentibus, una parte presente et altera absente,
				<lb/>iuris ordine [servato vel] non servato, ac corrigere, emendare, interpretari et declarare ac mutare,
				<lb/>que per nos ordinata et statuta fuerint sive dicta, inter predictos et alios, quocunque nomine
				<pb n="34"/>
				<lb/>censeantur et cuiuscunque conditionis existant. Et nichillominus dicti procuratores et sindici
				<lb/>similiter conpromittentes in nos, dederunt et concesserunt nobis, nomine dictarum partium, liberum
				<lb/>et generale arbitrium et arbitramentum in predictis et quolibet predictorum et pertinentibus
				<lb/>ac spectantibus ad predicta, nobis partes predictas et homines dictarum partium, alte
				<lb/>et basse ac plenarie, supponentes ad promittendum et dandum obsides, munitiones et castra,
				<lb/>fideiussores et securitates ad mandatum et voluntatem nostram, et super omnibus et singulis in
				<lb/>huiusmodi conpromisso contentis, et prout in huiusmodi mandato semel et pluries et quotienscunque
				<lb/>processerit, prout in instrumentis publicis inde factis plenius continetur. Nos
				<lb/>autem, conpromisso ipso recepto, ad tante concordie commodum frequentibus studiis intendentes,
				<lb/>venerabilem fratrem Latinum Hostiensem et Velletrensem episcopum, apostolice sedis
				<lb/>legatum ad partes illas, propter hec inter alia, duximus, tanquam pacis angelum, destinandum.
				<lb/>Sed quia affectus optate concordie ultra concepta desideria trahebatur, de quiete ac statu
				<lb/>prospero ipsorum civitatis et civium tractatus per nos ipsos assunpsimus, et per alios etiam super
				<lb/>hiis apud sedem apostolicam tractari fecimus diligenter, et tandium ad premissa eo ferventius
				<lb/>studia nostra convertimus, illaque sensibus nostris infiximus, quanto iidem civitas et incole
				<lb/>ad nos et ad eandem ecclesiam dignoscuntur specialiter pertinere, ac ipsorum statum pacificum
				<lb/>desiderabilius affectamus; sicque negotio ipso et ipsius contingentibus plene discussis, et super
				<lb/>omnibus deliberatione habita diligenti, ad laudem Dei, pro bono pacis et quiete desidentium,
				<lb/>tam [apostolica quam arbitraria potestate, sicut arbiter, arbitrator et amicabilis conpositor
				<lb/>in hac parte, ac etiam sicut civitatis predicte dominus temporalis, ordinamus, diffinimus,
			<lb/>statuimus, decernimus, dicimus, precipimus, mandamus et etiam arbitramur.</p>
			<p><lb/>In primis, ut hesitantium corda diutius, proh dolor! odiorum fomitibus concitata reconciliationis
				<lb/>licore placentur, et facilius animorum integritas perfusione superne gratie subsequatur,
				<lb/>quod infra unum mensem, postquam per nos ad ipsius civitatis regimen deputanda
				<lb/>persona civitatem eandem intraverit, et huiusmodi regimen inceperit exercere, de parte ad
				<lb/>partem fiat pax solida generalis, per sindicos ad hoc a partibus specialiter ordinatos. Que
				<lb/>quidem pax primo per sindicos ipsos iuretur, et subsequenter, facta per eosdem sindicos
				<lb/>iniuriarum et danpnorum usque in diem conpromissi facti in nos hinc et inde remissione
				<lb/>plenaria et etiam generali, ita tamen quod hec remissio ad bona immobilia et etiam mobilia
				<lb/>extantia, que mobilia non sunt inedificata, affissa, inmissa vel iniuncta, quinquaginta persone
				<lb/>de parte qualibet eligantur per personam deputandam a nobis ad hoc, que, nomine partium
				<lb/>earundem, pacem adinvincem faciant, quam bona fide promittent et iurent, quantum in eis
				<lb/>est, per se ac alios inviolabiliter observare et facere observari. Fiat quoque pax integra singularium
				<lb/>personarum, de quibus nobis expedire videbitur, vallanda iuramentis et aliis firmitatibus,
			<lb/>prout per nos vel alium, de mandato nostro, extiterit ordinatum.</p>
			<p><lb/>Ad easdem quidem partes, que diutius dissidiosis dispendiis languerunt, conpassionis
				<lb/>animum convertentes, ut quando nos sibi benigniores invenerint, tanto dulcius cicatrices vulnerum
				<lb/>solidentur, et quies utrinque liberius in gratiarum refectione concrescat, omnes sententias
				<lb/>sive banna, contumacias, per quoscumque prolata, occasione partis, a tenpore rumoris,
				<lb/>ut eorum verbis utamur, bonorum quoque publicationes per quoscumque factas, et quicquid
				<lb/>secutum est ex eis vel ob id, auctoritate simili relaxamus, cassamus et etiam irritamus, ac volumus
				<lb/>de cetero nullius existere firmitatis. Condenpnationes autem pecuniarias, que facte
				<lb/>dicuntur per quondam Guillelmum de Pusterula, tunc potestatem bononiensem, tenpore predicti
				<lb/>rumoris, quia de ipsis condenpnationibus et modis earum nobis non liquet ad presens,
				<lb/>nostro arbitrio reservamus. Si qua autem statuta, mandata, sententie vel processus habita
				<lb/>sunt in predictis per venerabilem fratrem nostrum L. Ostiensem et Velletrensem episcopum,
				<pb n="35"/>
				<lb/>apostolice sedis legatum, vel per dilectum filium nobilem virum Bertoldum de Filiisursi civem
				<lb/>romanum, totius provincie Romaniole, civitatis bononiensis, comitatus Brittenorii et pertinentiarum
			<lb/>eorundem rectorem, illa et eorum effectum nostre providentie reservamus].</p>
			<p><lb/>Et quia pax ipsa, dante Domino, discordiarum radicibus extirpatis maiori radicabitur firmitate,
				<lb/>ac prosperitate virescet, odiosis refricationibus sissuram ulterius non passura, volumus et
				<lb/>arbitrando precipimus quod omnia bona immobilia et mobilia extancia, que mobilia non sint
				<lb/>inedificata, immissa, affissa vel iuncta, seu iura qualitercunque per quoscunque et a quibuscunque,
				<lb/>occasione partium vel discordiarum, a tenpore mote guerre inveniuntur occupata, saisita,
				<lb/>subtracta vel disforciata seu detenta, restituantur generaliter et singulariter hic inde, sicut
				<lb/>habebantur tenpore exitus partis Lanbertaciorum, infra terminum deputandum per nos vel
				<lb/>alium, cui hoc duxerimus committendum; ita tamen, quod hec restitutio ad contractus alios
			<lb/>legitime factos de libera contrahentium voluntate nullatenus extendatur.</p>
			<p><lb/>Volumus quoque, precipimus et ordinamus quod Bononienses extrinseci civitatem ipsam
				<lb/>et eius districtum, postquam generalis pax de parte ad partem, ut predicitur, extiterit confirmata,
				<lb/>intrare, in ipsis habitare ac degere, et ex tunc tam intrinseci quam extrinseci bona
				<lb/>sua excollere, illisque uti de cetero, sicut cives bononienses et re et nomine libere valeant, et
				<lb/>eorum pacifica possessione gaudere, exceptis illis, quantum ad ingressum civitatis de parte
				<lb/>Lanbertaciorum, quos, ex certis causis, pro quiete civitatis eiusdem, ad tenpus extra civitatem
				<lb/>ipsam, in locis vel loco per nos deputandis vel deputando, manere providerimus, per
				<lb/>nos vel alium, prout de locis vel loco aut tenpore huiusmodi duxerimus ordinandum.
				<lb/>Ceterum, ut novelli pacis surculi delectabili amenitate concrescant, et, nullis illos ventis
				<lb/>plicantibus, sub diligenti custode virescant, et cuiuslibet suspitionis subtractis eventibus
				<lb/>caritativis connexibus saltem mixtis primordiis radicentur, et eadem connexitate reflectant
				<lb/>odoris gratiam, simul aut idem per omnia precepturi, non minus utile quam necessarium fore
				<lb/>providimus quod regimen eorundem civitatis et districtus, pro anno proximo futuro, vel
				<lb/>maiori tenpore, prout pro qualitate negotii expedire videbimus, exerceatur per aliquam personam
				<lb/>deputandam a nobis, quae regimen ipsum gerens statuto, ordinamento vel reformatione
				<lb/>aliqua factis hactenus contra aliquos, vel occasione partis aut alias, et obviantibus iuri
				<lb/>et potestate, seu per que aliquis innocens personaliter vel realiter pretextu alicuius privilegii
				<lb/>vel statuti aliquibus per comune concessi contra iusticiam puniretur, quomodolibet non
				<lb/>ligetur, vel regimen ipsum impediatur in aliquo; sed potius statuta, ordinamenta, et reformationes
				<lb/>huiusmodi taliter facta vel facienda, immo presunpta vel presumenda, ne ex eis
				<lb/>provenire possit sintilla odii vel rancoris, cassamus et irritamus omnino, et volumus quod
				<lb/>pro cassis de cetero habeantur. Per hoc autem non intendimus quod eadem per nos ad ipsum
				<lb/>regimen deputanda persona non iuret illa servare statuta et consuetudines alias adprobatas,
				<lb/>que iuri consona, et etiam equitate fundata, ac inibi facta vel facienda, tam ibidem quam
				<lb/>in aliis civitatibus et locis Italie, ad statum prosperum populorum, quietem civitatum et
				<lb/>locorum eorundem, consueverunt pacifice observari; sed illa per eam iurari volumus et servari
				<lb/>quatenus equa fuerint paci ac presenti ordinationi nostre non repugnancia, nec dominio nostro
				<lb/>et ecclesie Romane obsistencia, vel obviancia ecclesiastice libertati. Et quia nemo tenetur
				<lb/>in aliorum serviciis propriis stipendiis militare, dictam personam, per nos ad ipsum regimen
				<lb/>ut predicitur, deputandam, [quinque] iudices, septem notarios, tres socios et decentem familiam
				<lb/>regimen huiusmodi prosequendo habere volentes, ipsi pro se et pro iudicibus et notariis, sociis,
				<lb/>et familiaribus supradictis pro uno anno, conputando a festo beati Petri proximo futuro, septem
				<lb/>millium librarum bononiensium salarium percipiendum ab ea de bonis comunis Bononie deputamus.
				<pb n="36"/>
				<lb/>Habeat quoque XL beroarios pedites in expensis comunis eiusdem, scilicet ad
				<lb/>salarium trium librarum bononiensium parvorum singulis mensibus pro quolibet, qui beroarii
				<lb/>non conputentur in ordinata vel ordinanda familia potestatis. Nec volumus quod pro eo [quod]
				<lb/>dictum regimen pro pacifico statu civitatis et civium bononiensium, ut predicitur, ad tenpus
				<lb/>nobis adsumimus, ipsis Bononiensibus in eorum privilegiis, iuribus et consuetudinibus circa
				<lb/>electionem vel aliam provisionem ipsius regiminis, prout eis de iure, privilegio vel consuetudine
				<lb/>conpetit, in futurum aliquod preiudicium, quantum ad possessionem vel proprietatem,
				<lb/>quomodolibet generetur; sed ad eos, postquam prefatum regimen dimiserimus, electio et provisio
				<lb/>huiusmodi, sicut habuerunt actenus, et eis de iure conpetere poterat, libere revertatur.
				<lb/>Preterea, ut manus presidentis in patria firmioribus vallata subsidiis, pro comuni pace
				<lb/>civitatis eiusdem et partium vicinarum, possit gubernare pacificos, et, cum expedierit, refrenare
				<lb/>rebelles; et ut tantum comune Bononie, quod pro comuni utilitate civitatis ipsius et totius
				<lb/>provincie Romaniole, non sine multa providentia, ordinatum fuit, sicut eius commodum sentiatur
				<lb/>ab omnibus, ita honus comuniter subportetur, et ne, si totum subportaretur Bononiensibus
				<lb/>honus huiusmodi, assererent se gravatos, et nisi deceret quod qui tantum bonum cum
				<lb/>aliis parciuntur, honus ipsi soli portarent; precipimus, ordinamus et volumus quod trecenti
				<lb/>milites vel armati equites et plures, sicut nobis videbitur expedire, tam per ipsos Bononienses,
				<lb/>quam per alios de Romaniola, stipendientur comuniter, secundum modum contributionis de
				<lb/>ipsis stipendiis faciende per nos vel alium, cui hoc duxerimus committendum, quos vel rectori
				<lb/>provincie, vel futuro potestati Bononie deputare proponimus, prout quieti civitatis et utilitati
			<lb/>proprie predictorum ac subiectorum eorundem viderimus expedire.</p>
			<p><lb/>Ordinamus insuper et volumus quod reformatio consiliorum [et] officialium civitatis eiusdem
				<lb/>fiat de comuni consensu parcium earundem, si infra terminum per nos vel alium, cui hoc
				<lb/>commiserimus, presignandum, talis possit haberi consensus; alioquin ipsam reformationem et
				<lb/>modum ipsius nobis plenarie reservamus, exercendum per nos, vel alium, cui duxerimus committendum.
				<lb/>/*
				<lb/>Verum quedam societas esse dicitur in civitate predicta, que societas Crucis inibi nominatur;
				<lb/>circa cuius conditionem et merita, nec minus eius effectum, proponimus maturius, ad quietem
				<lb/>eorundem civitatis et civium, cogitare, ut exinde prosperitatis commoda, dante Deo, subsequantur.
				<lb/>Et ideo provisionem huiusmodi societatis omnimodam, et eam contingencium nobis
				<lb/>specialiter reservamus, monentes et expresse mandantes quod Rolandinus Passagerii seu
				<lb/>quivis alius de capitanaria, rectoria vel quovis alio officio sive administratione ipsius capetanarie,
				<lb/>quocunque nomine censeatur, se interim nullatenus intromittant, donec super hoc
				<lb/>per nos aliter provisum extiterit et etiam ordinatum. Statuta quoque societatis ipsius, vel eius
				<lb/>occasione a comuni facta, et effectus eorum suspendentes ad presens, ipsorum moderationem,
				<pb n="37"/>
				<lb/>correctionem et abrogationem nobis, prout expedire viderimus, reservamus. Ad quod videlicet
				<lb/>circa ordinationem societatis ipsius et ordinationem de ipsa societate, utrum scilicet vel
				<lb/>qualiter debeat remanere, et in quibus personis, videlicet de hiis, qui nunc sunt in societate
				<lb/>predicta, vel esse dicuntur, aut alias tam de ipsis et aliis, sub modis et formis, de quibus secundum
				<lb/>Deum tranquillitatem civitatis eiusdem expedire viderimus, prout nobis manifestabit
			<lb/>Altissimus, intendemus.</p>
			<p><lb/>Porro, sicut nostre solicitudinis studium nos providere conpellit, et frequenter audivimus,
				<lb/>ac interdum experimento didicimus, societates et conventicula seu coniurationes inlicite in
				<lb/>civitatibus pariunt sectiones, et per hoc status variatur earum; unde, futuris periculis, que
				<lb/>possent ex hoc in civitate bononiensi contingere, obviare cupientes, ut inibi vere unitatis
				<lb/>integritas conservetur; ordinamus, precipimus et mandamus quod nulle de cetero in predicta
				<lb/>civitate societates seu coniurationes aut alia conventicula, quocunque nomine censeantur,
				<lb/>ibidem erigi vel creari valeant, aut assumi, nec ipsarum aliqua aut aliquo quovis titulo instituta
				<lb/>sive instituenda, armorum exerciciis, unde consueverunt scandala provenire, se ingerant quomodolibet,
				<lb/>vel congregentur in comuni, absque mandato potestatis ponende per nos, ut predicitur,
			<lb/>civitatis eiusdem, vel sine ipsius licentia speciali.</p>
			<p><lb/>Ad maiorem vero premissorum omnium firmitatem, volumus et arbitrando precipimus
				<lb/>quod Castrum Sancti Petri et Castrum Franchum, ac alia, de quibus expedire videbimus,
				<lb/>castra in manibus nostris vel aliorum de mandato nostro, in omnibus expensis ipsorum Bononiensium
				<lb/>tassandis per nos vel alium, cui hoc duxerimus committendum, custodienda tradantur,
				<lb/>infra predictum festum s. Petri, restituenda in posterum Bononiensibus supradictis,
			<lb/>prout et quando videbimus expedire.</p>
			<p><lb/>Similiter quoque ab utraque parte obsides, quot quot et quando petierimus, nobis assignari
				<lb/>precipimus, in expensis comunis Bononie tassandis, per nos vel alium, cui hoc duxerimus
				<lb/>committendum, in locis vel loco, de quibus vel de quo expedire videbimus, si eos receperimus,
				<lb/>custodiendos, et etiam retinendos usque ad nostre beneplacitum voluntatis, sperantes
				<lb/>quod hiis omnibus, eterno Patre prosperante, civitas ipsa quietis incrementa suscipiet, et nos
				<lb/>in illa delectabiliter, iuxta nostra desideria, expiatis quibuscumque turbinum odiis, quiescamus.
				<lb/>Ut igitur contra premissa vel horum aliquod, que servari volumus, venientis culpe qualitas
				<lb/>pene mucrone percellat, preter penam quinquaginta millium marcharum argenti, a parte
				<lb/>parti solenpni stipulatione promissam, cuius pene medietas parti observanti, et alia medietas
				<lb/>romane ecclesie debet solvi; refectionis quoque danpnorum et expensarum litis et extra, ad
				<lb/>quam penam partem non servantem solvendam, ut premittitur, condenpnamus ex nunc; qua soluta
				<lb/>vel non, ac danpnis et expensis restitutis vel non, predicta omnia nichillominus in sua remaneant
				<lb/>firmitate, in omnes predictam pacem, quantum in eis fuerit, non recipientes, aut non
				<lb/>facientes [aut ipsam frangentes, seu quomodolibet violantes, vel quominus ipsa fiat seu servetur
				<lb/>inpedientes], et in non exhibentes obsides et castra, ut predicitur, ac inpedientes assignationem
				<lb/>eorundem, in non recipientes quoque potestatem per nos inibi statuendam iusta ordinationem
				<lb/>premissam, vel quantum in ipsis fuerit hoc impedientes; Bononienses quoque, tam intrinsecos
				<lb/>quam extrinsecos, civitatis et districtus eiusdem, in non parentes precepto, ordinationi
				<lb/>et voluntati nostris super exhibitione stipendiorum, sic mature pro comuni omnium illarum
				<lb/>partium utilitate provisa, vel hoc inpedientes, in omnes quoque non parentes precepto, ordinationi
				<lb/>et voluntati nostris, sed obsistentes predicte ordinationi nostre, quominus Bononienses
				<lb/>extrinseci civitatem ipsam et eius districtum intrare, in ipsis habitare ac degere ac ex
				<lb/>tunc tam intrinseci quam extrinseci bona sua excollere, illisque uti de cetero, sicut superius
				<pb n="38"/>
				<lb/>est expressum; preterea in omnes contra reservationem ordinationis, omnimode moderationis,
				<lb/>correctionis et abrogationis nostre per nos faciendarum, circa condenpnationes et merita, nec
				<lb/>minus effectum societatis, que dicitur societas Crucis in civitate predicta, et suspensionis
				<lb/>statutorum societatis ipsius, sicut superius est expressum, venire temere presumentes, ac inhibentes
				<lb/>et non restituentes, si possibilitatem habeant, bona predicta, iuxta ordinationis arbitrii
				<lb/>et precepti nostri tenorem; excommunicationis sententiam promulgamus. Si vero comune
				<lb/>predictum premissa et eorum singula non servaverit, illud omnibus iuribus, iurisdictionibus,
				<lb/>privilegiis, libertatibus, districtu vel comitatu privamus. Et volumus quod ea omnia, ex nunc, ad
				<lb/>Romanam ecclesiam libere devolvantur. Et nichillominus comune predictum, propter hoc,
				<lb/>ecclesiastico subiaceat interdicto; singulares etiam persone cuiuscunque conditionis ac status
				<lb/>extiterint, in premissis et eorum quolibet delinquentes, potestariis et aliis publicis officiis, ac
				<lb/>etiam, si sint doctores legum, iudices aut notarii, simili auctoritate privamus, ac eorum etiam
				<lb/>filii et nepotes descendentes ab ipsis omnium beneficiorum ecclesiasticorum, si qua optinent,
				<lb/>privationem poterunt non inmerito formidare, et quod reddantur inhabiles ad illa vel alia
				<lb/>ulterius optinenda. Medietatem quoque omnium bonorum taliter delinquentium, ex nunc,
			<lb/>eidem ecclesie nichillominus confiscamus.</p>
			<p><lb/>Quod si, quod absit, ipsum comune vel aliqua partium in premissis inhobedientes
				<lb/>forsan extiterint, volumus quod comune predicte civitatis et pars huiusmodi ac eorum bona
				<lb/>pro expensis, que contra comune seu partem rebellem, propter hoc, fieri contingerint, obligari
			<lb/>possint per eandem ecclesiam ad expensas huiusmodi restaurandas.</p>
			<p><lb/>Reservamus quoque [nobis] expresse in hiis omnibus et quolibet premissorum quacunque
				<lb/>fuerint apostolica seu arbitraria potestate fulcita, ordinandi, diffiniendi, statuendi, decernendi,
				<lb/>dicendi, precipiendi, mandandi, arbitrandi, corrigendi, emendandi, interpretandi, declarandi,
				<lb/>addendi et mutandi, quotiens et quando nobis videbitur expedire, plenariam potestatem.
			<lb/>Nulli ergo."</p>
			<p><lb/>Item, eo anno, scilicet M.CC. LXXVIIII, indictione VII, die lune X mensis iulii, mortuus
				<lb/>fuit d. Manfredus de Nordiglis de Imola, quem occiderunt Suçus de Lauçano et Galixius condam
				<lb/>domini Uspinelli de Imola, propter cuius mortem fuit in civitate Imole magnus rumor, ita
				<lb/>quod steterunt armati omnes Imolenses, ex utraque parte, diu noctuque, et fecerunt seragla;
				<lb/>nam pars de Nordiglis aseraglavit se ad portam Alonis, et pars Mendullorum ad portam de
				<lb/>Spuvigla, et sic armati omnes steterunt quousque dominus Bertoldus comes Romaniole venit
			<lb/>Imolam.</p>
			<p><lb/>Item, eo anno, fuit maximum siccum, ita quod non pluit a mense aprilis in antea, usque ad
				<lb/>medium mensem septenbris, et calor maximus fuit in dicta estate, et Faventini vindemiaverunt
				<lb/>omnes de mense augusti, propter uvas, que erant mature, et propter danpna, que fiebant
			<lb/>in vineis a forensibus, qui stabant in civitate Faventie.</p>
			<p><lb/>Item, eo anno, de mense septenbris, d. Bertuldus comes Romanie ivit ad civitatem Ravenne,
				<lb/>et fecit concordiam inter intrinsecos et extrinsecos de Ravenna, ita quod, die dominica
				<lb/>X intrante septenbri, illi, qui erant extra Ravennam, intraverunt Ravennam, scilicet dominus
				<lb/>Guilielmus Franciscus, qui erat dominus domus Traversariorum de Ravenna, dominus
				<pb n="39"/>
				<lb/>Guido Riçius de Polenta, dominus Vincencius filius condam domini Honesti domini Saladini,
				<lb/>cum eorum sequacibus de parte Traversariorum, et dominus Vitalis et Ubaldus de Saxo, cum
			<lb/>eorum sequacibus de parte Comitum.</p>
			<p><lb/>Item, eo anno, dominus Bertuldus comes Romanie et dominus Latinus cardinalis et apostolice
				<lb/>sedis legatus habuerunt magnum tractatum pacis faciende et conplende, inter partem
			<lb/>Geremiorum intrinsecorum de Bononia et partem Lanbertaciorum extrinsecorum.</p>
			<p><lb/>Et sic, Domino cohoperante, qui omnia potest virtute sua, predictus dominus comes Bertuldus
				<lb/>fecit exire omnes de parte Lanbertaciorum, qui erant in civitate Favencie, et qui venerant
				<lb/>ibidem ipsa occasione, de civitate Faventie, die mercurii XXVII mensis septenbris, tam milites
				<lb/>quam populares; et hospitati sunt, ea nocte, in civitate Imole et apud Castrum Sancti Petri. Demum,
				<lb/>die iovis sequentis, in mane, omnes iverunt versus civitatem Bononie, et, cum magno
				<lb/>honore, intraverunt ipsam civitatem Bononie: verumtamen multi et multi de parte Geremiorum
				<lb/>non viderunt eos libenter, nec bono animo. Dominus tamen comes Bertuldus, qui erat potestas
				<lb/>Bononie, fecit regimen suum honorifice. Et, de parte Lanbertaciorum, iverunt ad confinia
				<lb/>quadraginta quinque, secundum sentenciam summi pontificis; aliqui ex eis iverunt Pisas, et
			<lb/>aliqui Mantuam, nomina quorum fuerunt hec.</p>
			<p><lb/>Andreas filius condam d. Castellani de Andalo.</p>
			<p><lb/>D. Çese condam d. Ariverii de Carbonensibus.</p>
			<p><lb/>D. Petrus condam d. Bergadami.</p>
			<p><lb/>D. Philippus de Abaisio.</p>
			<p><lb/>Bertolinus de Abaisio.</p>
			<p><lb/>D. Albertus d. Gualterini de Machagninis.</p>
			<p><lb/>Iacobus cd. d. Branchaleonis de Lanbertaciis.</p>
			<p><lb/>D. Ariverius cd. d. Alberti Çançardi de Carbonensibus.</p>
			<p><lb/>D. Benedictus Guiçardini.</p>
			<p><lb/>D. Uguicio de Titalasinis.</p>
			<p><lb/>D. Castellanus cd. d. Peveratii de Sturlittis.</p>
			<p><lb/>D. Lodorengus cd. d. Bonifacii de Sturlittis.</p>
			<p><lb/>D. Aldrovandinus de Malatacchis.</p>
			<p><lb/>D. Ardicionus de Rustiganis.</p>
			<p><lb/>Albiçus de Rustiganis.</p>
			<p><lb/>D. Henrigittus Martini Agnelle.</p>
			<p><lb/>D. Petrizolus Rainerii de Feraria.</p>
			<p><lb/>Minus filius d. Soldani de Albaris.</p>
			<p><lb/>D. Uguicionus de Guarinis.</p>
			<p><lb/>Michaele de Maranensibus.</p>
			<p><lb/>Çacharias de Maranensibus.</p>
			<p><lb/>D. Thomaxinus de la Pelle.</p>
			<p><lb/>Dominus Benvenutus de Ursis.</p>
			<p><lb/>Iacobinus domini Sirripere de Ursis.</p>
			<p><lb/>Albiçus condam domini Zapironis de Ursis.</p>
			<p><lb/>Matheus de Pizicottis.</p>
			<p><lb/>Grimaldinus de Grimaldis.</p>
			<p><lb/>Dominus Rolandus de Terrafoculis.</p>
			<p><lb/>Dominus Guidottus de Barufattis.</p>
			<p><lb/>Dominus Iohannes de Villanova.</p>
			<p><lb/>Dominus Spagnolus Abbatis legum doctor.</p>
			<p><lb/>Dominus Conte de Butrio iuris peritus.</p>
			<p><lb/>Dominus Bonromeus doctor legum.</p>
			<p><lb/>Dominus Guerra de Fuscardis.</p>
			<p><lb/>Dominus Petrus de Asinella.</p>
			<p><lb/>Dominus Passavante domini Munsarelli.</p>
			<p><lb/>Dominis Odericus de Castro Britonum.</p>
			<p><lb/>Dominus Çoennus de Castro Britonum.</p>
			<p><lb/>Dominus Guilielmus de Scanabicis.</p>
			<p><lb/>Dominus Castellanus de Scanabicis.</p>
			<p><lb/>Dominus Guido cd. d. Alberti de Principibus.</p>
			<p><lb/>Dominus Matheus Dominus Ricardinus} d. Bartolomei de Principibus
			<lb/>Dominus Ençius cd. d. Açolini de Lanbertaciis.</p>
			<p><lb/>Dominus Fabrucius cd. d. Thomaxini de Lanbertaciis</p>
			<pb n="40"/>
			<p><lb/>Eodem anno, millesimo ducentesimo LXXIX, indictione VII, die primo mensis novenbris,
				<lb/>dominus Paulus de Arete intravit regimen civitatis Faventie, loco et pro vicario domini Bertoldi
			<lb/>comitis Romaniole, qui fuit electus potestas Faventie per unum annum.</p>
			<p><lb/>Die lune XX mensis novenbris, dominus comes Bertoldus potestas Bononie exivit civitatem
			<lb/>Bononie et venit Imolam; die mercurii sequenti tunc venit Faventiam.</p>
			<p><lb/>Et, die dominica postea sequenti, ivit Forlivium; et postea ivit Cesenam, ubi stetit per
				<lb/>plures dies. Postmodum, in die mercurii XIII mensis decenbris, ivit Ariminum.
				<lb/>Et tunc tenporis rumores magni surrexerunt inter partes [civitatis] Bononie, propter
				<lb/>quos rumores civitas Faventie fuit in magno tumultu. Unde contigit quod potestas Faventie
				<lb/>fecit requiri omnes magnates utriusque partis civitatis Faventie, et ipsi iverunt ad mandata
				<lb/>ipsius, et erant firmati in pallacio comunis; et sic, rumoribus Bononie crescentibus, omnes
				<lb/>Faventini fuerunt ad arma, et illi de parte Acharixiorum, armata manu, iverunt ad pallacium
				<lb/>comunis, et violenter conduxerunt et fecerunt descendere omnes Acharixios, qui erant detenti
				<lb/>in dicto pallacio: et, dicta de causa, multi de amicis partis Acharixiorum de extra Faventiam
				<lb/>venerunt Faventiam; propter quod magnates de parte Manfredorum recesserunt, et
				<lb/>omnes eorum amici de Faventia quidam recesserunt extra Faventiam, et quidam se absconderunt:
				<lb/>et hoc fuit die sabati XXIII decenbris. Sequenti vero die dominica, que erat vigilia
				<lb/>nativitatis Domini nostri Ihesu Christi, tota pars Mendullorum de Imola, propter timorem
				<lb/>partis Geremiorum de Bononia, exivit civitatem Imole, et, ipsa die, venit ad civitatem Faventie.
				<lb/>Tunc vero, predictis rumoribus portatis ad dominum comitem Bertoldum, qui erat Arimini,
				<lb/>in continenti rediit retro, et, in die lune nativitatis Domini, post nonam, iuxta vesperas,
				<lb/>venit ad civitatem Faventie, ubi honorifice visus fuit, et incontinenti versus Imolam
				<lb/>properavit, cum equitibus suis, et duxit secum omnes Imolenses, qui erant Faventie; et, cum
				<lb/>fuerit sero ad civitatem Imole, non fuit receptus, [et fuerunt] sibi elevate porte civitatis
				<lb/>Imole, propter quod rediit [ad civitatem] Faventie cum dicta parte Mendullorum de Imola:
				<lb/>p[ostea], die [XXVI], martis sequentis, ipse dominus comes Bertoldus equitavit, cum militibus
				<lb/>suis et cum militibus de Faventia, ad Bagnacavallum, eo quod intellexerat quod partes de
				<lb/>Bagnacavallo male stabant ad invicem, et quelibet ipsarum partium mittebat pro guarnimentis.
				<lb/>Ea vero die, illi de parte Manfredorum recesserunt palam de civitate Faventie, et Acharixii
				<lb/>et eorum amici sociaverunt eos usque extra civitatem Faventie, et hoc fecerunt propter
			<lb/>timorem partis Lanbertaciorum, qui veniebant ad civitatem Faventie moraturi.</p>
			<p><lb/>Eo vero tenpore, die veneris XXII mensis decenbris, prelium magnum fuit inter partem
				<lb/>Geremiorum et partem Lanbertaciorum de Bononia, in platea comunis Bononie, et etiam
				<lb/>in pluribus contratis de Bononia, ubi plures et multi ex utraque parte occisi fuerunt. Et, ipsa
				<lb/>die, in sero, dicta pars Lanbertaciorum expulsa fuit extra civitatem Bononie, et aufugerunt
				<lb/>illi de ipsa parte per montana, et tunc erat tempus valde horribile, quia ningebat et pluebat
				<lb/>fortiter: et sic accidit quod, die iovis IV exeunte dicto mense decenbri, reduxerunt se in
				<lb/>civitatem Faventie, et domus illorum de parte Manfredorum de Faventia fuerunt illis concesse
			<lb/>ad habitandum, citatis illis quorum aliquando [fuissent].</p>
			<pb n="41"/>
			<p><lb/>His vero diebus, illi de parte Geremiorum, qui habuerunt dominium civitatis Bononie,
				<lb/>multos occiderunt de parte Lanbertaciorum, in domibus, in quibus eos inveniebant; domos et
			<lb/>omnes illorum de parte Lanbertaciorum destruxerunt et igni cremaverunt.</p>
			<p><lb/>Item, dicta die dominica, in nocte, que erat vigilia nativitatis Domini, fuit positus ignis
			<lb/>in pallacio populi civitatis Forlivii, et totum palacium conbustum est.</p>
			<p><lb/>Item, in anno Domini millesimo CC.LXXX, indictione VIII, die veneris XII mensis ianuarii,
				<lb/>in civitate Faventie, dominus comes Bertoldus comes Romaniole fecit parlamentum, in quo
				<lb/>fuerunt anbaxiatores cuiuslibet terre provincie Romaniole; et condenpnavit partem Geremiorum
				<lb/>de Bononia et societatem Crucis et alias societates et confalonerios, et multos de magnatibus
				<lb/>magnarum domorum dicte partis Geremiorum, et etiam illos de parte Briciorum de Imola,
			<lb/>in maximis quantitatibus argenti, deditque eis terminum X dierum ad sua mandata veniendi.</p>
			<p><lb/>Item, die dominica XIV dicti mensis ianuarii, apparuit quedam stella clara et lucida
				<lb/>versus orientem, post nonam, ante horam vesperarum; quam homines et mulieres plurime viderunt,
			<lb/>et, in nocte sequenti, fuit maximus terremotus in civitate Faventie.</p>
			<p><lb/>Item, eodem anno, die XIII mensis marcii, venerunt ad civitatem Ravenne anbaxiatores
				<lb/>partis Briciorum de Imola, et, cum retortis ad gulam, extractis capuciis et biretis, genibus
				<lb/>flexis in terram se prosternentes, fecerunt libere mandata domini Bertoldi comitis Romaniole.
				<lb/>Sequenti vero die, statim, venerunt et anbaxiatores partis Geremiorum de Bononia ad
			<lb/>mandata ipsius.</p>
			<p><lb/>Postea, die sabati XVI marcii, dictus dominus comes ivit ad civitatem Imole, et, ante
				<lb/>quam intraret ipsam civitatem, fuerunt elevate porte ipsius [civitatis, que prius] erant prostrate,
				<lb/>ita ut ipse dominus comes et ceteri, pertimescens [et] tremescens, avertit sub eis.
				<lb/>Et, die martis [sequenti] XIX marcii, illi de parte Mendullorum, qui erant extra Imolam,
			<lb/>reversi fuerunt, et intraverunt ipsam terram ad habitandum eorum domos.</p>
			<p><lb/>Item, die martis II mensis aprilis tunc sequentis, venit comunis sindicus comunis Bononie,
				<lb/>quod tunc erat pars Geremiorum, et iuravit et promisit obedire mandatis domini comitis Bertoldi,
				<lb/>et cum eo fuerunt anbaxiatores dicti comunis; et ipse dominus comes precepit dicto
				<lb/>sindico, nomine dicti comunis, quod, deinde ad X dies, faceret venire Imolam centum obsides
				<lb/>minus V pro dicta parte, et totidem obsides mandavit sibi dari a parte Lanbertaciorum tunc
			<lb/>Faventie commorantium.</p>
			<p><lb/>Item, die iovis IV eiusdem mensis aprilis, dominus Guido Acharixii de Favencia, electus
				<lb/>capitaneus civitatis Pisarum, ivit ad dictam capitananciam faciendam honorifice et potenter, et
				<lb/>cum magna et decenti societate et familia, et quatuor anbaxiatores de Faventia sotia[verunt eum
			<lb/><hi rend="italic">usque ad Pisas</hi> ].</p>
			<p><lb/>Eodem anno, die lune penultimo mensis aprilis, dominus Thebaldellus de Çanbraxiis maritavit
				<lb/>filiam suam dominam Çanbraxinam, et, honorifice, cum multitudine equitum, duxit eam
				<lb/>usque ad sanctum Rofillum, ubi erant omnia preparata; et ibidem fuit desponsata a Tano suo
				<lb/>marito, filio condam domini Ugolini Fantulini, et postea ducta fuit ad Rontanam; et habuit
			<lb/>in dotem, in rebus mobilibus extimatis, circiter quingentas viginti libras ravennates.</p>
			<pb n="42"/>
			<p><lb/>Item, eodem anno, de mense madii, dominus Bertoldus comes Romaniole habuit obsides
				<lb/>ab utraque parte Bononiensium, et ipsos misit ad Castrum Sancti Petri, ad hoc ut ibi melius
			<lb/>essent securi.</p>
			<p><lb/>Item, die sabati XVIII mensis eiusdem maii, fuerunt in civitate Imole anbaxiatores electi
				<lb/>pro utraque parte, scilicet Lanbertaciorum et Geremiorum, ad hoc ut invicem, coram domino
				<lb/>cardinali Latino legato apostolice sedis, et coram domino comite Bertoldo, essent ad tractandum
			<lb/>pacem et concordiam inter eos; quam tractare vel facere nullatenus potuerunt.</p>
			<p><lb/>Eodem anno, die sabati XXVII mensis iulii, post nonam, frater Novellonus civis faventinus,
				<lb/>de ordine fratrum Penitentie tercii ordinis sancti Francisci, de hac vita migravit ad Dominum.
				<lb/>Et erat tunc iacens infirmus apud locum fratris Laurentii heremite Camaldolensis
				<lb/>ordinis, in civitate Faventie, ubi obiit; et, eo die, universus clerus civitatis Faventie, cum populo
				<lb/>et gente innumerosa virorum et mulierum, levaverunt ipsum fratrem Novellonum de loco
				<lb/>illo, portantes eum, cum maximo gaudio et honore, ad maiorem ecclesiam beati Petri Faventie,
				<lb/>ubi omnes habitantes Faventie, tam mares quam femine, cives et forenses, traxerunt;
				<lb/>et quicumque de suis indumentis accipere poterat, plurimum gaudebat, quoniam sicut sanctum
				<lb/>ipsum habent, et veraciter ipsum sanctum penes Deum credunt et tenent, propter bonam
				<lb/>et honestam et asperimam vitam, et magnam penitenciam, quam egit in vita sua. Nam
				<lb/>die noctuque verberabat carnes suas, stando in maximis ieiuniis et orationibus et penitencia
				<lb/>et conversatione perfecta, agens ad limina beati Iacobi apostoli XI vicibus in vita sua, ex
				<lb/>quibus V vicibus nudis carnibus perexit, verberando se continue et macerando corpus suum,
				<lb/>sicut in vita ipsius descripta plenarie invenitur; propter que universus populus civitatis Faventie,
				<lb/>tanquam beatum confessorem habentes, cum honore maximo ad eius exequias interfuerunt,
				<lb/>cum potestate, ançianis et consulibus et toto consilio, cum cereis et honore magno
				<lb/>ad missam et officium Dei cantandum, et honorem faciendum corpori sancto predicto. Et hoc
				<lb/>fuit die dominico XVIII iulii; postmodum vero, diebus multis sequentibus, multa et magna et
				<lb/>propicia Deus omnipotens, propter merita dicti fratris Novellonis, miracula facere est dignatus,
			<lb/>sicut in descriptione vite ipsius veraciter continetur.</p>
			<p><lb/>Eodem anno dominus Bertoldus comes provincie Romaniole fecit fieri exercitum supra
				<lb/>quoddam castrum, quod vocatur Monteveclum, supra Forlivium, quod tenebat Çapitinus, in
				<lb/>quo castro Valbonenses dicebant se ius habere; et hoc exercitum factum fuit ad petitionem
				<lb/>et instanciam Valbonensium, et precibus totius partis eorum Romaniole et Geremiorum de
				<lb/>Bononia, et ibidem stetit dictus exercitus per plures menses. Cumque timeretur per amicos
				<lb/>Çapitini ne castrum vinceretur, surexerunt Branchaleo de Andalo cum comitiva sua, eques et
				<lb/>pedes, et comites Guilielmus et Petrus de Castrocario, et Guido de Bonelda de Forlivio, cum
				<lb/>eorum guarnimento, ut darent auxilium Çapitino et illis, qui cum eo erant obsessi in castro
				<lb/>Montisvecli. Et, die dominica XVIII mensis augusti, perexerunt in comitatum Forlivii, accipientes
				<lb/>plura castra, scilicet Imeldolam et Civitellam, incendentes etiam plures domos et
				<lb/>pallearia per Valbonam et illas contratas, sperantes quod propterea illi de exercitu separarent
				<lb/>se ab ipso exercitu; quod propterea non fecerunt. Dum vero dominus Bertoldus comes predicta
				<lb/>intellexit, statim exiens civitatem Imole, cum gente et stipendiariis suis, desuper civitatem
				<lb/>Faventie, iuxta Sanctum Prosperum et per Tiglaveriam properavit, Imeldolam dirigens
				<lb/>gressus suos; quod castrum Imeldole ab ançianis populi Forlivii traditum fuit sibi, et ibi
			<lb/>stetit aliquot diebus.</p>
			<pb n="43"/>
			<p><lb/>Item, eo anno, die mercurii XVI mensis octubris, Biniellus filius condam Çanis de Biniellis
				<lb/>de Imola et Coradus filius condam domini Nichole de Cancelleriis de Imola, existentes
				<lb/>in civitate Faventie, in qua venerant, et se separaverant a confinibus, causa tractandi et
				<lb/>faciendi infrascriptam proditionem, tractaverunt et ordinaverunt quod Suçus de Lauçano et
				<lb/>Galixius condam domini Guidonis Huspinelli de Imola irent, cum eis et cum quibusdam aliis,
				<lb/>causa lucrandi, et in servicium predictorum Binielli et Coradi, qui tractaverant et ordinaverant
				<lb/>proditionem et tradimentum eorum: et, ipsa nocte, iverunt supra Imolam ad quandam
				<lb/>tunbam Petri……… Et, sicut placuit dictis Biniello et Corado, ipsi duo, et predicti Galixius et
				<lb/>Suçus cum eis, intraverunt dictam tunbam: tandem, sicut fuerat ordinatum, supervenerunt multitudo
				<lb/>magna amicorum illorum de Nordiglis, et, circundantes ipsam tunbam, ceperunt predictos
				<lb/>Galixium et Suçum. Dictus vero Suçus, non permittens se conduci, occisus est et nequiter interfectus,
				<lb/>et dictus Galixius, cum retorta ad gulam, ductus fuit in domum Nordiglorum in Imola,
				<lb/>ubi fuit, per potentiam Nordiglorum, plurimum tormentatus, inperante domino comite Bertoldo.
				<lb/>Postmodum vero fuit condenpnatus ut, cum retorta ad gulam, traheretur ad caudam asini, et
				<lb/>suspenderetur per gulam, ita quod moreretur. Et sic actum est, die iovis XVII mensis octubris;
			<lb/>quam proditionem fecerunt predicti Biniellus et Coradus precio magno.</p>
			<p><lb/>Item, eo anno, dominus comes Bertoldus, qui trahebat moram in civitate Imole, intelligens
				<lb/>discordiam esse in partibus suis magnam, et quod cardinales, super electione summi
				<lb/>pontificis facienda, non poterant concordare; videns etiam quod homines de Romania sibi obedire
				<lb/>nolebant propter sua mala opera, que fecerat, et quia magis favebat parti Geremiorum
				<lb/>de Bononia et suis sequacibus de Romania, quam parti Lanbertaciorum de Bononia et eius
				<lb/>sequacibus de Romania, immo per omnia faciebat quidquid pars Geremiorum vole[bat et] ab eo
				<lb/>petebat, et restituerat ipsis Geremiensibus obsides eorum, quos ab [eisl acceperat pro pace et
				<lb/>concordia facienda et conservanda; die lune XXI mensis octubris separavit se de civitate
				<lb/>Imole, cum uxore et familia sua tota et stipendiariis, ducens secum et portari faciens omnes
			<lb/>obsides, quos habebat a parte Lanbertaciorum.</p>
			<p><lb/>Millesimo ducentesimo LXXX, indictione VIII.</p>
			<p><lb/>Ex abundantia cordis hos loquitur, et neffandissimam iniuriam et offensam crudelissimi
				<lb/>Thebaldelli de Çanbraxiis civis faventini narrare cupiens, quam post Iudam Scarioht mercatorem
				<lb/>pessimum auris non audivit, oculus non vidit, in cor hominis non ascendit, nec fuit
				<lb/>aliquatenus perpensatam. Dum enim esset dominus civitatis Faventie, sicut et ceteri catanei
				<lb/>et magnates, qui fovebant partem Acharixiorum et Lanbertaciorum de Bononia commorancium
				<lb/>in eadem, de quo etiam omnes populares et amici sui, tanquam de ipsorum personis propriis,
				<lb/>confidebant; facta strage vivencium amicorum suorum, deliberatoque consilio et assensu cum
				<lb/>illis, qui suam paternam et fraternam carnem manducaverant, tractatuque habito cum parte
				<pb n="44"/>
				<lb/>Geremiorum de Bononia et eorum sequacibus de Romania, omnes, tanquam Herodes et Pilatus
				<lb/>facti sunt amici. In die mercurii XIII novenbris anni presentis, in mane summo, [ante quam
				<lb/>illu]cesceret, fractis ferramentis et ianuis porte Imilie sive Imolensis, quam pre ceteris [conser]vabat,
				<lb/>in civitatem Faventie introduxit Fantullinum et Tanum filios condam domini Ugolini
				<lb/>de Fantullino, cataneos de Saxadello, comitem Bernardinum de Cunio, fratrem Alberigum et
				<lb/>Manfredum de Manfredis, dominum Guidonem de Polenta de Ravenna, Nordiglos de Imola,
				<lb/>partem Geremiorum de Bononia, cum omnibus et singulis eorum et quorumlibet predictorum
				<lb/>sequacibus. Qui omnes, tanquam leones avidi et intenti ad predam ipsam civitatem irruentes,
				<lb/>quotquot potuerunt gladio occiserunt, alios vulnerantes, alios carceribus recludentes, reiectis
				<lb/>et expulsis atque fugatis omnibus de parte Acharixiorum et Lanbertaciorum, quibusdam ex
				<lb/>eis armatis, aliquibus inermibus, et multis ex ipsis absque pannis et calciamentis propriis; ita
				<lb/>ut, ante horam tercie dicti diei mercurii, relictis domibus et spoliis singulorum, ipsa civitas
				<lb/>Favencie, plena bonis omnibus, pane scilicet atque vino, carnibus vivis et mortuis, pannis et
				<lb/>pecuniis infinitis, in dominio predictorum derobatorum remansit. Qui Deum pre oculis non
				<lb/>habentes, nec considerantes quod multa et infinita mala et danpna potuerunt in eorum
				<lb/>personis et bonis aliis retroactis tenporibus evenire, tanquam canes famelici domos intrantes,
				<lb/>derobaverunt eas; ecclesias insuper et loca religiosa, specialiter domos, [locum et]
				<lb/>ecclesiam sancti Iohannis evangeliste fratrum Heremitanorum, domos, [locum] et ecclesiam
				<lb/>sancti Francisci fratrum Minorum de[robant]es omnibus rebus et bonis, tam illorum, qui in
				<lb/>ipsis domibus scanpaverant, quam etiam ipsarum domorum et fratrum. Et audite inmanitatem,
				<lb/>et videte inhumanitatem crudellissimorum et inpiorum Christianorum, qui, non contenti bonis
				<lb/>et rebus et substanciis eorundem, ipsos sacerdotes et clericos et religiosos ac etiam plurimos
				<lb/>laicos, qui timentes ad ecclesias confugerant, et exclamaverant in eisdem, sicut homicide
				<lb/>et omnes malefici possunt exclamare et refugium habere de iure, alios occiderunt, alios
				<lb/>mortis articulo vulnerarunt, alios duris carceribus intruserunt. Illi vero, qui ex ipsa civitate
				<pb n="45"/>
				<lb/>Faventie evaserunt, reducentes se personaliter ad Liviensium civitatem, ibi benigne tractati
			<lb/>fuerunt, et, tanquam mater filios proprios, sunt recepti.</p>
			<p><lb/>In dicta vero expulsione et proditione sic facta, mortui fuerunt gladio infrascripti: dominus
				<lb/>Scanabiccus de Magarottis, Iacobus de Magarottis, d. Iacobinus Salvestri, d. Vivianus Çuffoli
				<lb/>de Burgonovo, d. Petriçolus de Feraria, d. Graciadeus Faxiolus, Andriolus de Çachariis, magister
				<lb/>Bonacaptus de Albarexanis, Petrus et Ventura fratres carpenterii de Mutina, magister
				<lb/>Franciscus aurifex de Parma, dominus Ugolinus filius magistri Timidei de Medicis, Bitinus
				<lb/>condam domini Scarpillini………………………………………………………………………….
				<lb/>……………………………..…[et alii] infiniti. Et tunc, statim et in continenti, factus fuit potestas
				<lb/>[civitatis] Favencie………… dominus Guidoctinus de Prendipartibus de Bononia.
				<lb/>Congregatis de illis maioribus predictorum dictam victoriam optinencium, Scribis etiam et
				<lb/>Fariseis et Samaritanis, tanquam inpiissimi Herodis nuncii et ministri, cum gladiis et fustibus,
				<lb/>ecclesiam et domos fratrum Minorum de sancto Francisco circundantes, hostiliter irruerunt,
				<lb/>quotquot invenerunt infantes ultra X menses et infra, qui confugerunt ad ecclesiam memoratam,
				<lb/>nequiter occiderunt, quorum innocentium infantium puerorum sanguis ad omnipotentem Deum,
				<lb/>elevatis in altum vocibus, cotidie clamare non cessat: "Sanctus, sanctus, sanctus Dominus
				<lb/>Deus Sabaoth." Postmodum vero, priorem et fratres heremitanos, commorantes apud locum et
				<lb/>ecclesiam sancti Iohannis evangeliste de porta Montanaria, de ipso loco et civitate Faventie
				<lb/>nequiter expullerunt, et etiam guardianum et fratres Minores loci sancti Francisci, propter
			<lb/>quod magna abominatio fuit contra eos, et inimicis eorum dedit Deus victoriam super eis.</p>
			<p><lb/>Item, eo anno, dum frater Cosparius de Guiglarinis de Lugo, Gardamonus Caçanimici
				<lb/>et Bonaventura Palixie honorabiles cives civitatis Faventie, de mandato potestatis, essent
				<lb/>ad confinia apud Pergolam, capti fuerunt ibidem, et ducti Faventiam et positi in prexonia
				<lb/>et turri comunis Faventie, variis iniquis tormentis et questionibus tormentati: et, quia nihil
				<lb/>dignum mortis actum est eis, condenpnati fuerunt per dictum potestatem in perpetuis carceribus
			<lb/>moraturi.</p>
			<p><lb/>Item, eo anno, de civitate Forlivii exierunt pedites in quantitate CCC die.… intrante
				<lb/>decenbri, et iverunt in districtu Faventie [usque ad] sanctum Rofillum, et [ibi multas do]mos
				<lb/>incenderunt, [arbores et vineas igni crema]verunt, et XXII homines [dicti castri] ceperunt, ad
				<lb/>civitatem Forlivii conducentes eos et [ponentes] in carceribus, taglam quingentarum librarum
			<lb/>ravennatum imponentes eisdem.</p>
			<pb n="46"/>
			<p><lb/>Item, anno sequenti millesimo CC.LXXXI, indictione nona, die XV mensis februarii, milites
				<lb/>et populares Faventie commorantes equitaverunt ad castrum Aurioli, iuxta tractatum
				<lb/>aliquorum de ipso loco, qui proditorie dabant eis castrum predictum, et, sicut Domino placuit,
				<lb/>non potuerunt eorum desiderium adinplere; sed homines eiusdem castri, ad arma confugientes,
				<lb/>eo quod erat nocturno tenpore, se viriliter defenderunt, et illos in fugam converterunt,
			<lb/>et plures ex eis occiderunt gladio, et plures in carceribus retruserunt.</p>
			<p><lb/>Item, eo anno, ad papatum assunptus est dominus Simon de Turonis gallicus, cardinalis
				<lb/>romanus, qui electus fuit in odium domus Ursorum de Roma et eorum sequacium, et ad postulationem
				<lb/>et de voluntate domini Ricardi de Anibaldis, et per potentiam domini regis
				<lb/>Karuli; qui electus et cathedratus fuit in die festivitatis cathedre sancti Petri, de mense februarii.
			<lb/>Et vocatus ac denominatus fuit postea dominus papa Martinus quartus.</p>
			<p><lb/>Item, eo anno, die IV mensis marcii, filia [domini] regis Rodulfi electi in imperatorem,
				<lb/>[venit] ad civitatem Bononie, cui omnes milites et populares [per]sone obviam perexerunt
				<lb/>cum maximo honore [et triunpho recipientes] eam, portantes super capud eius baldachinum
				<lb/>honorifice; [et in ipsa] civitate fuit desponsata pro filio principis Apulie, qui est filius domini
			<lb/>regis Karuli, et hoc fuit per mediam personam, scilicet a quodam suo procuratore.</p>
			<p><lb/>Item, eo anno, die veneris XIV mensis marcii, laudabilis ac illustris vir dominus comes Guido
				<lb/>de Montefeltro capitaneus populi civitatis Forlivii, aliquot de maxenata sua parari iussit, mandans
				<lb/>eis ut, versus Faventiam properantes, facerent taliter, si possent, quod Favencie commorantes
				<lb/>exirent Faventiam, et quod ipsi de maxenata se fugari permitterent ab eisdem; et,
				<lb/>si hoc contingeret, quod ipsi nuncios eorum Forlivium mitterent ad dominum comitem supradictum.
				<lb/>Qui stipendiarii, iusta mandatum domini comitis Faventiam equitantes, intraverunt
				<lb/>infra circlam, que vulgari eloquio conominatur Durbeccus, intrinsecis Faventinis existentibus
				<lb/>in renacio Faventie, causa inquirendi et investigandi stipendiarios, qui erant in numero
				<lb/>quatuorcentum. Et, audito rumore, qui insonuit in civitate, occasione maxenate, que
				<lb/>intraverat dictam circlam Durbecchi, statim relinquentes mostram, quam facere inceperant,
				<pb n="47"/>
				<lb/>occurrentes tam milites quam populares Faventie commorantes, venerunt ad dictum burgum
				<lb/>Durbecchi, et, insultantes maxenatam, viriliter remiserunt eos extra serallium dicti burgi, illis de
				<lb/>maxenata se fugari permittentibus, prout fuerat ordinatum. Et statim nuncios eorum Forlivium
				<lb/>transmiserunt, asserentes quod Faventini omnes exiverant civitatem; qua propter, incontinenti,
				<lb/>dominus Gulielmus Franciscus dominus domus Traversariorum potestas Forlivii, cum
				<lb/>militibus duarum portarum, in occursum maxenate properavit: postea [vero] dominus comes Guido
				<lb/>de Montefeltro capitaneus populi, cum aliis duabus portis militum, et cum domino Francischo
				<lb/>domini Bellabranche capitaneo partis Lanbertaciorum, et militibus dicte partis et partis Acharixiorum
				<lb/>Forlivii commorantium, exiens, versus Faventiam properavit; inventisque illis de Faventia,
				<lb/>viriliter insultantes eos, manu violenta dictum serallium Durbecchi abstulerunt eisdem,
				<lb/>et ipsos Faventinos in fugam conversos usque ad portas burgi Porte Pontis remiserunt, qui, statim
				<lb/>intrantes, ianuas firmaverunt. Verum illi, qui extra burgum remanserant, alii gladio sunt
				<lb/>perenpti numero ultra centium, alii in flumine subfocati, et, in canali burgi predicti, mortui
				<lb/>fuerunt; in carceribus ducti Forlivium numero ducenti et ultra, propter quod conflittum
			<lb/>Faventie commorantes timuerunt valde perdere civitatem, et multi ex eis Imolam affugebant.</p>
			<p><lb/>Item, eo anno, die sabati XXIX mensis marçii, magnificus et illustris vir dominus comes
				<lb/>Guido comes Montisfeltri capitaneus Forlivii, cum milicia et populo eiusdem civitatis optime
				<lb/>munitis, et cum extrinsecis de Bononia, Favencia et Imola et aliarum terrarum Forlivii
				<lb/>commorantibus, equitavit in districtum Faventie ad quandam terram, que vocatur Sarna, ubi
				<lb/>destruxerunt de clusa comunis Faventie, que erat in flumine Alamonis. Incenderunt etiam
				<lb/>per dictam flumanam ultra ducentas domos et albaretos et pallearea, spargendo vina in maxima
			<lb/>quantitate, et incidendo vineas et arbores, et, ea die, reversi sunt ad civitatem Forlivii.</p>
			<p><lb/>Item, eo anno, die mercurii II mensis aprilis, dictus comes Guido, cum dicta gente sua,
				<lb/>hostiliter, cum equis copertis et paratis ad bellum, equitavit versus Faventiam in burgum
				<lb/>Durbecchi, ubi fecerunt tres acies militum et duas acies popularium absque guastatoribus, et
				<lb/>unum tripellum militum, qui cum eodem domino comite morabatur, et ibi fecit fieri magnum
				<lb/>guastum vinearum et arborum incisarum, et multas domos incendio concremari usque prope
				<lb/>burgum Porte Pontis: fecitque destrui et dirrui portam Durbecchi, et splanari de ripa circle
				<lb/>comunis in maxima quantitate. Et nemo ausus fuit exire civitatem Faventie; et, ea die, reversi
			<lb/>sunt Forlivium.</p>
			<p><lb/>Item, eo anno, die sabati XVII mensis madii, illustris ac magnificus vir dominus comes
				<lb/>Guido comes Montisferetri capitaneus populi Forlivii, et nobilis ac potens vir dominus Guilielmus
				<lb/>Franciscus dominus domus Traversariorum de Ravenna potestas civitatis Forlivii, cum
				<lb/>milicia et populo eiusdem civitatis et omnibus stipendiariis in ipsa civitate permanentibus,
				<lb/>fecerunt exercitum seu hostem iuxta civitatem Ravenne, ubi fuerunt etiam milites et populares
				<lb/>civitatis Cesene, Britonorii et Forumpopilii et Cervie, et, in bladis et arboribus et vineis
				<lb/>et coredis, omnia destruxerunt, et, usque prope portam civitatis ipsius, guastum maximum intullerunt,
				<lb/>ipsa die et nocte; ac, die dominica tunc sequenti, in sero, ad civitatem Forlivii honorabiliter
				<lb/>redierunt, incendentes omnes domos, quas invenerunt per vias, quibus redierunt; in
			<lb/>quo exercitu ultra Xm. tornaturas bladi destructe sunt, arbores quoque et vinee infinite.</p>
			<pb n="48"/>
			<p><lb/>Item, eo anno, die dominico XXV mensis madii, fuit maximum prelium inter Mediolanenses
				<lb/>et eorum sequaces ex una parte, et illos de la Turre et de Laudo et patriarcham
				<lb/>de Aquilea, qui erat de illis de la Turre, ex altera, iuxta flumen Adde; et, facto magno prelio
				<lb/>et conflictu, mortuus fuit dominus Cassonus de la Turre, et multi alii de dicta domo, et
				<lb/>remanserunt in campo mortui ultra mille, exceptis captis et subfocatis in dicto flumine, qui
				<lb/>fuerunt sine numero, et, sicut publice dictum fuit, inter captos et mortuos fuerunt ultra tria
			<lb/>millia.</p>
			<p><lb/>Item, eo anno, anbaxiatores comunis Forlivii et partis Lanbertaciorum iverunt ad curiam
				<lb/>domini pape in civitate Urbisveteris, ubi erant dominus rex Karulus, anbaxiatores partis
				<lb/>Geremiorum de Bononia, et dominus archiepiscopus de Ravenna et comes Dadeus Novellus
				<lb/>de Montefeltro. Et ibidem dicti anbaxiatores et sindici comunis Forlivii et partis Lanbertaciorum
				<lb/>male recepti fuerunt et male visi, ita quod coram summo pontifice nullam misericordiam
				<lb/>potuerunt habere, neque iustitiam; immo habuerunt repulsam, et eos de curia oportuit
				<lb/>separare, et reversi sunt Forlivium: quare, ad tractatum partis Geremiorum et eorum sequacium,
				<lb/>electus fuit per dominum papam rector et comes Romanie, scilicet dominus Iohannes
				<lb/>de Apia de Francia, consiliarius domini regis Karuli, et, habita militia frequenti a summo
				<lb/>pontifice et rege Karulo et aliis terris, a quibus summus pontifex voluit petere auxilium, venit
				<lb/>dictus comes Iohannes de Apia ad civitatem Bononie, et postea ad civitatem Imole et
				<lb/>Faventie, ubi gentem suam et stipendiarios congregavit. Et, die veneris XX mensis iunii, venit
				<lb/>cum gente sua et milicia et populo Bononie, Imole et Faventie, usque ad locum, ubi dicitur
				<lb/>Cosna, inter Faventiam et Forlivium, ubi omnes castrametati sunt ea die, et eorum vexilla
			<lb/>et tenptoria et travaccas et tendas posuerunt ibidem.</p>
			<p><lb/>Ante vero quam ad dictum exercitum accederent, idem dominus Iohannes de Apia comes
				<lb/>suas transmiserat literas speciales ad comune Forlivii, mandans quod deberet expellere comitem
				<lb/>Guidonem de Montefeltro et omnes forenses in civitate Forlivii commorantes. Item
				<lb/>misit literas ad ipsum dominum comitem Guidonem de Montefeltro capitaneum Forlivii, ut
				<lb/>de civitate Forlivii et tota Romania se separare deberet. Item misit literas ad partem Lanbertaciorum,
				<lb/>mandans eis quod de civitate Forlivii et tota Romaniola discedere deberent, et
				<lb/>misit eis certum terminum ad predicta; quod facere noluerunt, eo quod dicta precepta maximam
			<lb/>iniquitatem et iniustitiam continebant.</p>
			<p><lb/>Item, die dominico proxime sequenti XXII iunii, moverunt exercitum de ipso loco, et
				<lb/>posuerunt eorum tenptoria et tendas in loco ubi dicitur Villanova, intra districtum Forlivii,
				<lb/>ibique steterunt V diebus; singulis vero dictis quinque diebus, faciebant parari milites exercitus
				<pb n="49"/>
				<lb/>eorum armis et equis, facientes et ponentes acies ipsorum militum usque prope locum infectorum,
				<lb/>faciendo spanari fossata ex utraque parte strate usque [ad ecclesiam] sancti Bartoli:
				<lb/>in nocte vero diei iovis, [adveniente] die veneris XXVII mensis iunii, levarunt canpum
				<lb/>et exercitum totum, et posuerunt super currus eorum omnia inpedimenta et munitiones suas,
				<lb/>tendendo versus Faventiam, et sic omnes, tam milites quam pedites, ante horam tertie dicti
				<lb/>diei veneris, recesserunt. Verum dominus comes Guido de Montefeltro capitaneus Forlivii
				<lb/>dictis diebus singulis, quibus predictus exercitus stetit in dictis locis, faciebat milites de sua
				<lb/>maxenata exire Forlivium, et quotidie stabant ad guardiam faciendam iuxta sanctum Bartolum,
			<lb/>ita quod homines et mulieres secure poterant laborare et colligere fructus.</p>
			<p><lb/>Item, eodem anno, die martis octavo intrante iulio, dominus Iohannes de Apia comes, cum
				<lb/>stipendiariis suis et archiepiscopo Ravenne, et cum illis, qui tenebant [Ravennam, equitavit]
				<lb/>ad locum et castrum, quod vocatur Traversaria, ibique factum et inceptum fuit prelium, et
				<lb/>per vim ceperunt quandam circlam, que erat ante dictum castrum, intra quam circlam dominus
				<lb/>[Guilielmus] dominus domus Traversariorum fecerat poni.…………………………………….
				<lb/>…………………………………………………………………………………………………...
				<lb/>et timuerunt valde propter trunbittam, quam audiverunt sonantem, nam maxenata, intra
				<lb/>circlam, ibat circum terram pro custodia facienda; et propterea reversi sunt retro. Illi vero,
				<lb/>qui tractaverant dictam prodictionem, ipsa nocte simul se congregaverunt in quodam canpo
				<lb/>tritici domini Guidonis Bonatti, iuxta serallium memoratum, et, videntes vero quod eorum
				<lb/>tractatum non poterant adinplere, et se deinde separantes, aliqui aufugerunt, aliqui segati
				<lb/>fuerunt per medium, a capite usque ad pedes, per sententiam latam per illustrem virum dominum
				<lb/>Guidonem comitem de Montefeltro capitaneum generalem, alii vero fuerunt danpnati in
				<lb/>exilium, et eorum bona comuni Forlivii confiscata, et domus eorum funditus sunt destructe.
				<lb/>Die vero iovis tunc proxime sequenti, IV intrante septenbri, dictus dominus Iohannes de
				<lb/>Apia, cum Bononiensibus, Imolensibus et Faventinis et omnibus eorum amicis de Romaniola,
				<lb/>et stipendiariis Gallicis, Romanis et Canpagnolis, fecit exercitum generalem supra civitatem
				<lb/>Forlivii, et canpum posuit in loco, ubi dicitur Sanctus Petrus in Archu, ibique stetit VIII diebus.
				<lb/>Die vero veneris XII dicti mensis, levavit canpum de dicto loco, et posuit exercitum
			<lb/>suum in loco, ubi dicitur Foranigus, ibique mansit tres dies.</p>
			<p><lb/>Die deinde dominico XIV dicti mensis, levavit canpum de ipso loco, et perexit ad locum
				<lb/>et villam sancti Martini in Strata, ibique traxit moram duobus diebus. Et, die martis tunc sequenti,
				<lb/>omnes de dicto exercitu equitaverunt armata manu versus civitatem Forlivii, usque ad
				<lb/>fossatum circle, que est ad burgum Ravaldini, ibique fuit quedam bataglola, in qua mortuus
				<pb n="50"/>
				<lb/>fuit unus magnus de Francia, et unus alius vulneratus fuit et portatus ad exercitum, et mortuus
				<lb/>est ibidem: equi etiam plurimi, de illis de ipso exercitu, vulnerati fuerunt. Postea vero levaverunt
				<lb/>canpum et venerunt ad pontem Runchi, conburentes omnes domos de Sancto Martino
			<lb/>et etiam de ponte predicto.</p>
			<p><lb/>Et, die veneris XIX dicti mensis septenbris, equitaverunt omnes, tam milites quam populares
			<lb/>de ipso exercitu, et equitaverunt ad civitatem Ravenne.</p>
			<p><lb/>Anno domini millesimo ducentesimo octuagesimo secundo, indictione decima. Dictus dominus
				<lb/>Iohannes de Apia comes Romaniole fecit exercitum generalem supra civitatem Forlivii.
				<lb/>Eo tenpore dominus comes Guido de Montefeltro capitaneus civitatis Forlivii, et ipsum
				<lb/>comune Forlivii, et omnes forenses de Bononia, Imola, Faventia, Ravenna et Bagnacavallo
				<lb/>degentes tunc tenporis in ipsa civitate Forlivii, miserunt ad romanam curiam eorum anbaxiatores
				<lb/>solenpnes, ad pedes summi pontificis, misericordiam inplorantes humiliter et devote,
				<lb/>quam non potuerunt aliquatenus obtinere. Dicebat namque summus pontifex quod comune
				<lb/>Forlivii deberet expellere de ipsa civitate omnes forenses in ipsa civitate degentes, et eorum
				<lb/>familias, mares et feminas. Forenses vero dicebant quod parati erant exire civitatem Forlivii,
				<lb/>suplicantes ut placeret sibi designare eis certum locum, ubi vellet ipsos trahere moram
				<lb/>suam; ipsi vero expulsi erant de terris eorum, nec ipsos reducebat ad eas, unde necessitatem
				<lb/>habebant in loco aliquo commorari; dicentes etiam: "Nostris de terris et habitationibus
				<lb/>nostris inique et contra iusticiam deiecti sumus, et ideo placeat summo pontifici nobis destinari
				<lb/>certum locum, ubi possimus trahere nostros mansus, ut sic abimus civitatem Forlivii". Quod
				<lb/>quidem dominus papa Martinus eis facere denegavit, et sic repulsam de romana curia nequiter
			<lb/>receperunt.</p>
			<p><lb/>Dum vero dictum comune Forlivii expectaret exercitum fieri generalem, ecce quod, quodam
				<lb/>die iovis, ultima mensis aprilis, in sero post cenam, dictus dominus Iohannes de Appia
				<lb/>comes Romaniole, movens se cum gente sua et toto guarnimento, quod in civitate Faventie
				<lb/>fecerat congregari, accessit ad civitatem Forlivii, et, sicut fecerat ordinari per aliquos pedites
				<lb/>probatos viros, ipsa nocte intrari fecit burgum civitatis eiusdem, qui erat extra portam Sclavanie,
				<lb/>furtive subintrando stechatam circle, que erat ad serallium Colunbe, usque ad serallium
				<lb/>burgi de Rupta, derobantes domos dictorum burgorum, ipsasque domos incendio concremantes;
				<lb/>ipsaque nocte omnes res mobiles, quas in dictis burgis habere potuerunt, et
				<lb/>etiam homines, qui a gladio evaserunt, ad civitatem Faventie conduxerunt. Dum vero illi,
				<lb/>qui erant in civitate Forlivii, viderent incendia burgorum suorum, omnes surgentes a somno,
				<lb/>tam mares quam femine, traxerunt ad stechatam civitatis eiusdem, admirantes plurimum ac
				<lb/>etiam dubitantes de hiis, que videbant contingere, et de incendio burgorum suorum. Sole
				<lb/>autem relucente, die veneris primo mensis sive kallendarum maii, vir prefatus illustris et sapiens
				<pb n="51"/>
				<lb/>dominus comes Guido de Montefeltro capitaneus civitatis Forlivii proclamari fecit, publica
				<lb/>voce preconia, per civitatem eandem, quod omnes et singuli, tam milites quam populares,
				<lb/>qui erant in civitate Forlivii, deberent se congregare in platea civitatis eiusdem, absque alicuius
				<lb/>mero dispendio; quibus ibidem armatis viriliter et potenter, idem dominus comes parlamentum
				<lb/>fecit, et multa et varia ibi dixit, confortando plurimum omnes gentes suas ut viriliter
				<lb/>omnes se gererent et haberent, scientes quod sua erat intencio et voluntas exeundi versus
				<lb/>inimicos et preliandi cum eis. Et sic statim, iuxta mandatum ipsius, omnes, tam milites quam
				<lb/>populares, cives et forenses, armati, cum eorum equis copertis et suprainsigniis eorundem, exiverunt
				<pb n="52"/>
				<lb/>per portam Rupte, et eorum acies militum et peditum condiderunt, et in canpo steterunt
				<lb/>intra dictam circlam, ita parati utraque pars, usque post horam nonam; tandem, apropinquantes
				<lb/>se invicem, inceperunt prelium viriliter et potenter, et maxenata Francixenarum
				<lb/>dicti comitis Romaniole irruit supra maxenatam comunis Forlivii, et separavit eos ab invicem,
				<lb/>et diruta fuit ipsa maxenata, et ita in continenti multi de dictis Francixenis equitaverunt
				<lb/>versus portam Rupte, quam apertam invenientes, introierunt civitatem Forlivii, equitantes per
				<lb/>ipsam terram et proclamantes: "Nostra est terra! Cavaler, Munçoia!" et multas mulieres et
				<lb/>pueros et vetulos occiserunt. Dominus vero comes Guido de Montefeltro de isto facto nihil
				<lb/>sciebat, sed, cum populo et milicia civitatis Forlivii, viriliter agredientes exercitum comitis Romaniole,
			<lb/>in fugam eos posuerunt, et debellati sunt et mortui.</p>
			<p><lb/>Verum multi et multi de forensibus commorantibus in Forlivio, videntes Francixenas ita
				<lb/>equitantes per terram, aufugerunt alii Cesenam, alii Britonorium et ubicunque poterant.
				<lb/>Postea vero, dum comes Guido de Montefeltro et Forlivienses viderent stragem de exercitu
				<lb/>comitis Romaniole, audiverunt Francixenas intrasse civitatem eorum, versus eos viriliter
				<lb/>equitantes, omnes occiderunt, et, ex illis, qui intraverant civitatem Forlivii, nullus omnino
				<lb/>evasit, quin mortis periculum substineret, ita quod omnes illos et alios, qui mortui remanserunt
				<lb/>in canpo et fossatis civitatis eiusdem, conpertum est quod ultra octo millia occisi fuerunt.
				<lb/>Capti vero fuerunt, et consignati Forlivium, bene trecenti; equi vero fuerunt consignati in
				<lb/>quantitate VIIIc., absque occisis et suffocatis, qui fuerunt ultra quam ducenti. Mortui vero
				<lb/>fuerunt, ea die et in dicto conflictu, inter ceteros de melioribus et magnatibus, qui essent in
				<lb/>exercitu dicti comitis Romanie, videlicet dominus Dadeus Novellus comes de Montefeltro, dominus
				<lb/>Thebaldellus de Çanbraxiis, Fantullinus domini Ugolini Fantullini, Comaçius domini
				<lb/>Conradini de Ravenna, Rangonus [de Thomais] de Faventia, comes Guido Malabuccha de Bagnacavallo,
				<lb/>Ugolinus et Thomaxinus de Meço de Manfredis Faventie, Guilielmus de Scannabichis
			<lb/>de Bononia, Virundus de Asinellis de Bononia, dominus Guido de Acharisiis de Faventia.</p>
			<p><lb/>Item, eodem anno, predictus dominus Iohannes de Apia comes Romaniole pro sancta
				<lb/>romana ecclesia reassunpsit vires, et, faciens moram in civitate Faventie, misit suas literas per
				<lb/>nuncios atque anbaxiatores ad summum pontificem et ad dominum regem Francie et ad
				<lb/>dominum regem Karulum, significando eis ea, que sibi contigerant; verum contigit quod iterum
				<lb/>habuit maximam maxenatam militum, et, de mense augusti eiusdem anni, fecit exercitum
				<lb/>generalem supra quoddam castrum in districtu Forlivii, quod vocatur Imeldola; in quo exercitu
				<lb/>moram traxit per tres menses et ultra, cum manganis et edificiis et aliis paramentis: postea
				<lb/>vero, videns quod nichil sibi proficiebat, fecit exercitum elevari, et abiit ad civitatem
			<lb/>Faventie.</p>
			<p><lb/>Item, eodem anno, comites de Castrocario concordaverunt cum dicto comite Romaniole,
				<lb/>et reddiderunt Castrocarium ipsi comiti, et hoc fuit ante quam dictus exercitus fieret supra
			<lb/>Imeldulam.</p>
			<p><lb/>Item, eodem anno, illi de Scicilia fecerunt magnam rebellionem contra regem Karulum,
				<lb/>occidentes omnes Francisenas, qui erant in Scicilia, et elegerunt in eorum regem donpnum
				<lb/>Petrum infantem regem Aragonum, qui, cum gente maxima, intravit dictum regnum Scicilie.
				<lb/>Verum dominus res Karulus, hoc audito, traxit versus Sciciliam, et quia ipsum recipere noluerunt
				<lb/>illi de Scicilia, fecit rex Karulus exercitum generalem supra Missinam, et manganos et
				<pb n="53"/>
				<lb/>alia edificia ibidem construi; tamen nichil sibi profecit, sed elevari fecit exercitum, et rediit
			<lb/>in Calabriam, ubi moram traxit per totum iemem anni eiusdem.</p>
			<p><lb/>Millesimo ducentesimo octuagesimo quinto, indictione XIII, die Epiphanie Domini, que
				<lb/>est die quinto intrante ianuario, dominus rex Karulus bone memorie de domo Francie obiit
			<lb/>et migravit ad lucem: cuius corpus conditum fuit in civitate Barlette.</p>
			<pb n="54"/>
			<p><lb/>Eodem anno, die VI exeunte marcio, dominus papa Martinus obiit in civitate Perusii.
				<lb/>Eodem vero anno, die secundo intrante apreli, electus est summus pontifex dominus papa
			<lb/>Honorius, qui fuit dominus Iacobus de Sabello de Roma, qui erat cardinalis.</p>
			<p><lb/>Item, factus est comes Romaniole pro sancta romana ecclesia dominus Guilielmus Durantis,
			<lb/>qui postea factus est episcopus Mimatensis.</p>
			<p><lb/>Millesimo ducentesimo LXXXV, indictione XIII, die septimo exeunte martio, in quo die
				<lb/>fuit Pasca resurectionis Domini nostri Ihesu Cristi, occisus fuit gladio Aldrovandinus de Argoglosiis
			<lb/>de Forlivio, quem occiderunt illi de Calbuli.</p>
			<p><lb/>Dicto anno, die mercurii secundo intrante madio, occisus fuit gladio Manfredus de Manfredis
				<lb/>et Albergittus eius filius cum eo similiter; et ipsos occiderunt Franciscus filius condam Albergitti
				<lb/>de Manfredis et Ugolinus filius fratris Alberici de Manfredis, in presentia dicti fratris
				<lb/>Alberici, in castro Seçate subtus Faventiam, in prandio, quod ibidem faciebant in domo
				<lb/>et castro dicti Francisci, dum ipsi omnes veniebant a confinibus a civitate Ravenne, de licencia
				<lb/>domini Guilielmi Durantis tunc comitis Romaniole. Et, ad eos occidendos, fuit Surrucius de
				<lb/>Petrella et alii VI cum eis, qui omnes, occasione dictorum homicidiorum, exbaniti fuerunt per
				<lb/>dictum comitem et per comune Faventie. Postea dictus comes condenpnavit predictos tres,
				<lb/>scilicet Albericum, Franciscum et Ugolinum, in sex millibus libris Bononie, et quemlibet aliorum
			<lb/>in mille libris Bononie.</p>
			<p><lb/>Procedente postea tenpore, dum predictus frater Albericus et sui non possent a dicto comite
				<lb/>licentiam optinere domum eorum Faventie redeundi, et essent dispersi, nam aliqui ex
				<lb/>eis stabant ad Pratumveclum, quod est castrum comitis Guidonis Salvatici ultra alpes, in Tuscia,
				<lb/>aliqui morabantur apud Sosenanam et in podere Maghinardi Pagani de Sosenana, fecerunt
				<lb/>predicti frater Albericus et alii de domo sua concordiam et pacem cum Acharixiis de Faventia
				<lb/>et eorum amicis, et desponsavit dictus Ugolinus Boçola in uxorem sibi dominam Patriciam
				<lb/>filiam Guidonis de Glauçano, et abinde in antea cogitaverunt ita facere, quod redirent
				<lb/>in civitatem Faventie, quocunque modo possent. Et, congregatis amicis eorum, dum essent
				<lb/>predicti frater Albericus et Franciscus ad confinia apud castrum Aurioli, et Ugolinus Boçola
				<lb/>esset apud Sosenanam cum Maghinardo Pagano, cum toto eorum exforcio, eques et pedes,
				<lb/>die XV intrante augusto, anno millesimo ducentesimo octuagesimo sexto, equitaverunt versus
				<pb n="55"/>
				<lb/>Imolam causa occupandi ipsam terram, et hoc fecerunt ad postam et de voluntate Nordiglorum,
				<lb/>qui tunc erant potentiores in Imola. Verumtamen, quia marischalcus domini comitis Romaniole
				<lb/>erat ibi, et quia populus ipsius civitatis non permisit predicta fieri, non potuerunt
				<lb/>aliquid optinere, immo fuerunt expulsi dicti Nordigli de Imola, et domus eorum fuerunt destructe,
			<lb/>et cum eis erant Gintillinus de Sassadello et Burniolus Canpalmonte.</p>
			<p><lb/>Postea vero, eodem die, venerunt Faventiam, et ibi non fuerunt bene recepti. Demum
				<lb/>euntes versus Forlivium, ibidem aliqui de amicis Argoglosorum, qui similiter concordaverant
				<lb/>cum dictis Manfredis, insultantes aliquos de maxenata dicti comitis Romaniole, plures occiserunt
				<lb/>et plures expullerunt, accipiendo eis equos eorum; tamen contigit quod non potuerunt
				<lb/>dicti Manfredi et Maghinardus intrare Forlivium, et sic oportuit eos redire apud Sosenanam,
				<lb/>cum multis eorum amicis de Forlivio, qui cum eis tenebant: et tunc fuerunt destructe
				<lb/>domus illorum de Guiriolis et Salinbenne Dadoli et aliorum plurimorum de Forlivio.
				<lb/>Eo anno, congregatis amicis Manfredorum et eorum sequacium apud Sosenanam, equitaverunt
				<lb/>versus Rontanam, in districtu Faventie, ipsumque montem optinuerunt et infortiaverunt
				<lb/>contra voluntatem dicti comitis Romaniole, et, facto guarnimento eorum et dicti Maghinardi
				<lb/>et fidelium suorum et amicorum eorum undecunque, tam militum quam peditum, equitaverunt
				<lb/>versus civitatem Faventie die sabati XVI intrante novenbri. Et, ipso die, intraverunt civitatem
				<lb/>Faventie, expellentes omnes stipendiarios dicti comitis Romaniole, et aliquos occidentes.
				<lb/>Eodemque die equitaverunt ad civitatem Forlivii, et quandam fortiliciam, quam fecerant
				<lb/>illi de Forlivio in contrata Sclavanie, violenter insultantes, ceperunt eandem, et habuerunt
				<lb/>dominium civitatis Forlivii et Faventie. Et factus fuit tunc potestas Faventie dominus Maghinardus
				<lb/>Paganus de Sosenana, et vocatus fuit etiam tunc potestas civitatis Forlivii; tamen
				<lb/>paucis diebus stetit in potestaria civitatis Forlivii. Hiis ita currentibus, supervenit alius comes
				<lb/>novus in provincia Romaniole, videlicet dominus Petrus Stephani proconsul romanus, qui
			<lb/>venit in ipsam provinciam.</p>
			<p><lb/>Anno domini millesimo ducentesimo LXXXVII, indictione XV, die iovis tercio intrante
			<lb/>aprili, obiit dominus papa Honorius de Sabellis de Roma.</p>
			<p><lb/>Dictus vero dominus Petrus Stephani comes Romaniole misit ad confinia Manfredos et
				<lb/>Acharixios, cum aliquibus amicis eorum de civitate Faventie, et Argoglosios et Ordelaffos de
				<lb/>Forlivio, et comites de Castrocario; et Manfredos mandavit ut deberent stare Mutine, Acharixios
			<lb/>vero ultra alpes in Tuscia.</p>
			<p><lb/>Eo vero anno fuit potestas civitatis Faventie, per totum annum, dominus Thebaldus de
				<lb/>Bruxatis de Brixia
				<lb/>Eodem vero anno dictus dominus comes petiit a dictis confinatis quod darent et facerent
				<lb/>depositum, penes thesaurerium ecclesie romane, de quinquemille florinis aureis. Illi vero de
				<lb/>Forlivio fecerunt depositum pro eorum parte, et habuerunt licentiam redeundi Forlivium.
				<lb/>Petiit quoque, idem dominus comes, ab eis, securitatem XXXm. librarum ravennatum, et
			<lb/>talliam militum, quos tenere debebat, quas Forlivienses dare modis omnibus recusarunt.</p>
			<p><lb/>Item, die dominico XVIII mensis maii, reversi sunt Manfredi et Acharixii et Maghinardus
				<pb n="56"/>
				<lb/>Paganus de Sosenana ad civitatem Faventie, cum magno gaudio, contra precepta et mandata
			<lb/>domini comitis Romaniole.</p>
			<p><lb/>Eodem vero tenpore facta fuit societas et conpositio inter comune Forlivii et comune
				<lb/>Faventie. Et tunc dominus Malatesta venit Forlivium, ibique fecit pacem inter Argoglosios
				<lb/>et Calbolenses, de morte Aldrovandini de Argoglosiis; postmodum vero ivit Faventiam, et fecit
				<lb/>pacem inter comites de Cunio et Manfredos, occasione mortis Manfredi de Manfredis et
				<lb/>Albergitti eius filii, eo quod fiIia dicti Manfredi erat uxor Alberici filii comitis Bernardini
				<lb/>de Cunio. Et iste tales concordie et paces fuerunt facte ad defensionem eorum faciendam
			<lb/>contra dictum dominum comitem Romaniole.</p>
			<p><lb/>Et ista omnia facta fuerunt de mense iunii eiusdem anni; et similiter facta fuit pax et
			<lb/>concordia inter comites de Castrocario et Calbolenses.</p>
			<p><lb/>Eodem vero anno, dum dictus dominus Malatesta se de Forlivio separaret cum gente
				<lb/>sua, et erant in quantitate LXX equitum armatorum, et dum iret versus civitatem Arimini, per
				<lb/>quandam stratam de Cervia ad Ariminum, ecce quod supervenerunt milites domini comitis
				<lb/>Romaniole, cum filio eiusdem domini comitis, facientes insultum contra predictos, qui erant
				<lb/>cum dicto domino Malatesta, vertentes eos in fugam; et ceperunt dominum Iohannem Malateste
				<lb/>consanguineum domini Malateste et multos alios de illis, qui cum eo erant; et, debellatis
				<lb/>eisdem, ad civitatem Cesene duxerunt, et multos equos perdiderunt in ipso conflictu.
				<lb/>Et predicta fuerunt die XIV mensis iunii anni predicti M.CC.LXXXVII, indictione XV.
				<lb/>Interim tamen magnus tractatus fuit inter predictos comitem Romaniole et Forlivienses
				<lb/>et Faventinos et dominum Malatestam. Et facta fuit concordia, ita quod comune Arimini
				<lb/>solvit dicto comiti quatuor millia libras ravennates, pro recuperatione dicti domini Iohannis
				<lb/>Malateste et aliorum captorum. Et comune Forlivii et comune Faventie dederunt bonos
				<lb/>fideiussores dicto comiti de faciendo deposito de octomille florinis de bono auro; et ipse dominus
				<lb/>comes fecit pactum cum eis, et suspendit omnes processus et banna factus et data
				<lb/>dictis comunibus Forlivii et Faventie et singularibus personis et amicis dictorum communium,
				<lb/>et quod faceret ita quod dominus papa consentiret; propter que factum fuit depositum
				<lb/>comunis Forlivii quatuor mille florinorum de auro apud Venetias, et comune Faventie
			<lb/>fecit depositum apud Florentiam.</p>
			<p><lb/>Millesimo ducentesimo octuagesimo septimo, indictione XV, die iovis XII mensis augusti,
				<lb/>obiit dominus Vivianus episcopus faventinus, qui habebat de frumento veteri duomillia corbes,
			<lb/>et de illo nolebat vendere, donec valeret corbis frumenti XX solidos Bononie.</p>
			<p><lb/>Eodem anno capitulum ecclesie Faventine elegit dominum Lotterium de la Tosa archidiaconum
				<lb/>florentinum in episcopum faventinum, precibus et instancia domini Maghinardi de
				<lb/>Sosenana. Et dicta electio facta fuit die lune XVIII mensis augusti, apud monasterium sancti
				<lb/>Petri in Sala de Laderclo, in diocesi Imolensi, pro eo quod civitas Faventie et eius diocesis
			<lb/>erat supposita ecclesiastico interdicto.</p>
			<p><lb/>Et, die martis, ultimo mensis septenbris eiusdem anni, venit dictus dominus Lotterius electus
				<pb n="57"/>
				<lb/>Faventiam, et, cum eo, maxima societas maiorum clericorum de Florentia et nobilium militum
				<lb/>eiusdem terre. Et ipse dominus electus hospitatus fuit, ea die, apud locum sancte Perpetue.
				<lb/>Et postea, die martis sequenti, equitavit Ravennam ad recipiendam confirmationem sue electionis,
				<lb/>et confirmatus fuit per dominum Andream archidiaconum lunensem et cardinalem Ravenne,
				<lb/>vicarium domini fratris Bonifacii archiepiscopi ravennatis, qui tunc tenporis erat in
				<lb/>Francia. Et venit Faventiam die secundo intrante octubri, et descendit ad maiorem ecclesiam
				<lb/>episcopalem sancti Petri, ubi erant omnes clerici civitatis et [omnes] fratres Minores et Predicatores,
				<lb/>et fuit .… bus et incenso et positus in corporalem possessionem episcopatus Faventie
				<lb/>per dominum cardinalem Ravenne, dando sibi de pannis variis altaris s. Petri apostoli. Et
			<lb/>postea, incontinenti, ivit ad palatium suum Faventie.</p>
			<p><lb/>Eodem anno Ugolinus Boçola filius domini fratris Alberici de Manfredis desponsavit et
				<lb/>duxit uxorem dominam Patriciam filiam domini Guidonis de Glauçano de Acharixiis, die
			<lb/>dominico XXIV mensis novenbris indictione XV.</p>
			<p><lb/>Eodem anno infrascripti cardinales Rome de hac vita decesserunt: dominus Guittofredus
				<lb/>de Alatro, dominus Ugo de Anglia, dominus Gervasius de Parixio, dominus Iordanus de
			<lb/>Ursinis, dominus decanus parixiensis, dominus Ancerius de Francia.</p>
			<p><lb/>Item, eodem anno, die XX mensis decenbris, suprascriptus dominus Lotterius episcopus
			<lb/>Faventie recepit consecrationem in civitate Ravenne, et rediit Faventiam die XXII dicti mensis.</p>
			<p><lb/>Millesimo ducentesimo octuagesimo octavo, indictione prima, [in primis sex men]sibus fuit
				<lb/>potestas Faventie dominus Gerardus de Tornaquincis [de Florentia], et in secundis [sex
			<lb/>mensibus fuit] potestas dominus Hostaxius de Polenta de Ravenna.</p>
			<p><lb/>Eodem anno factus est papa dominus Ieronimus de Asculi cardinalis romanus, qui erat
				<lb/>de ordine fratrum Minorum beati Francisci, et fuis electus die XXII februarii, et vocatus fuit
			<lb/>dominus Nicholaus papa quartus.</p>
			<p><lb/>Eodem anno die mercurii VII intrante mense aprilis, dominus Petrus Stephani comes
				<lb/>provincie Romaniole separavit se de provincia et recessit, pro eo quod alius comes electus
			<lb/>fuit per dominum papam.</p>
			<p><lb/>Item, eodem anno, dominus Comes cardinalis obiit in civitate romana.</p>
			<p><lb/>Eodem anno venit in provinciam Romaniole dominus Armannus de Monaldischis de Urbeveteri
				<lb/>comes Romaniole pro sancta romana ecclesia, et intravit provinciam die XII intrante
			<lb/>maio, et, die iovis XIII dicti mensis, venit Faventiam, ubi maximum recepit honorem.</p>
			<p><lb/>Item, fecit dictus comes parlamentum generale in civitate Forlivii, die dominica XVI mensis
			<lb/>maii.</p>
			<p><lb/>Item, eodem anno, de mense maii, dominus Malatesta de Veruculo, qui fuerat et steterat
				<lb/>dominus et potestas civitatis Arimini, fuit expulsus de ipsa civitate, et reduxit se ad dictum
				<pb n="58"/>
				<lb/>comitem Romaniole, et, tenpore procedente, Iohannes Çottus filius eiusdem domini Malateste
				<lb/>occupavit poçum Montis Archangeli in comitatu Arimini. Et dominus comes predictus fecit
				<lb/>indici et proclamari exercitum generalem per totam provinciam Romaniole, et fuit exercitus
				<lb/>usque ad plebem, que vocatur plebs Sancte Iustine, in strata publica, iuxta civitatem Arimini
				<lb/>per duo milliaria; postea dictus exercitus ivit ad Sanctum Archangelum, et ibidem stetit exercitus
				<lb/>tribus diebus, et postmodum dictus exercitus separavit se, et redierunt omnes de Romaniola
			<lb/>ad domos eorum.</p>
			<p><lb/>De mense vero octubris tunc sequenti, accidit quod Malatestinus filius dicti domini Malateste
				<lb/>et Philipucius de Esio et multi alii reduxerunt se in castro Montis Scutoli, in comitatu
				<lb/>Arimini, et, in continenti, comune Arimini misit exercitum ad dictum castrum, et fecerunt
				<lb/>exercitum generalem, ita quod illi, qui erant in dicto castro, non poterant se separare; quare
				<lb/>dominus comes Romaniole fecit proclamari exercitum generalem in auxilium predictorum, qui
				<lb/>erant in dicto castro Montis Scutoli, et finaliter ceperunt illi de Arimino dictum castrum et
			<lb/>omnes quotquot erant in eo, et duxerunt captos ad civitatem Arimini.</p>
			<p><lb/>Postea supervenit dominus Iohannes de Colunpna marchio anchonitanus, et venit Ariminum
				<lb/>causa componendi inter comune Arimini et dominum Malatestam, et primitus extraxit
				<lb/>de prexonia dominum Philipucium de Esio et omnes alios de Marchia, qui tunc tenporis
				<lb/>capti fuerunt. Et tractavit pluribus diebus cum comite Romaniole et cum illis de Arimino
			<lb/>de concordia facienda; non tamen potuit illam perducere ad effectum.</p>
			<p><lb/>Millesimo ducentesimo LXXXIX, indictione secunda, fuit potestas Faventie pro primis
				<lb/>sex mensibus dominus comes Alexander de Romena, et dominus Guilielmus comes de Castrocario
				<lb/>fuit capitaneus populi. Dicto tenpore obiit dominus frater Bentevegna cardinalis
			<lb/>romanus, in die beate Marie, de mense marcii, in civitate romana.</p>
			<p><lb/>Eo anno dominus papa Nicholaus ivit, cum tota curia, ad Reathem, et ibidem, in die…
			<lb/>coronavit dominum Karulum filium regis Karuli in regem Scicilie.</p>
			<p><lb/>Eo anno comune Florentie, quod erat pars Guelforum, fecit exercitum generalem contra
				<lb/>Aretinos, qui tenebant civitatem Ariçii pro parte Ghibellinorum, et, dum essent in exercitu,
				<lb/>volendo ire supra Bibenam, que erat castrum episcopi Aretini, exierunt illi de Ariçio
				<lb/>contra eos, et invicem preliati sunt, ita quod in conflictu mortuus est gladio dominus episcopus
				<lb/>aretinus dominus Guilielminus de Paçis Valdarni, d. Rainerius eius frater, Federicus de Ubertis
				<lb/>de Florentia et multi alii, et hoc fuit die festi sancti Barnabe apostoli, die XI intrante
				<lb/>mense iunii. Et, in continenti, dictum comune Florentie, cum toto suo exforcio et amicis
				<lb/>Tuscie, fecit exercitum generalem supra civitatem Ariçii, et steterunt in dicto exercitu per tres
			<lb/>septimanas, et postea levaverunt canpum, et reversi sunt domum.</p>
			<p><lb/>Eo anno, die XVI mensis iunii, fuit magnum prelium inter comitem Atrabatensem, cum
				<lb/>militia et gente sua, in partibus Calabrie, in loco, ubi dicitur .… et inter donpnum Iacobum
			<lb/>filium olim domini Petri regis Aragonie.</p>
			<pb n="59"/>
			<p><lb/>Eodem anno dominus Maghinardus Paganus de Sosenana fuit potestas Faventie pro ultimis
				<lb/>sex mensibus, videlicet a kallendis iulii usque ad kallendas ianuarii, et dominus Rigus de
			<lb/>Meçovillanis de Bononia fuit capitaneus eo tenpore.</p>
			<p><lb/>Eodem anno dominus Opiçus marchio de Feraria factus fuit dominus in perpetuum civitatis
				<lb/>Mutine, et ivit ad ipsam civitatem, et eam tenuit in bono statu, et accepit uxorem filiam
			<lb/>domini Alberti de la scala de Verona, et eam duxit Mutinam, cum maximo gaudio et triunpho.</p>
			<p><lb/>Eodem anno comune Arimini posuit castrum Savignani, ipsumque infortiavit in odium
				<lb/>domini Malateste, unde dominus Hermannus de Monaldensibus comes provincie Romaniole
				<lb/>fecit exercitum, ex omnibus gentibus dicte provincie congregatis, supra dictum castrum Savignani,
			<lb/>de mense augusti, et elevavit ipsum exercitum de eodem mense.</p>
			<p><lb/>Eodem anno, de mense augusti, venit in provinciam Romaniole dominus Rixardus de
				<lb/>Alatro vicarius domini Stephani de Colunpna electi in comitem provincie Romaniole, et dominus
			<lb/>Hermannus de Monaldensibus recessit.</p>
			<p><lb/>Item, in eodem mense, venit in ipsam provinciam dominus Petrus Saracinus episcopus vicentinus
				<lb/>legatus apostolioce sedis, et dominus frater Bartholomeus episcopus grossetanus, qui
				<lb/>fuerat similiter legatus, recessit. Et omnia castra, que comune Arimini tenebat, data sunt
				<lb/>in custodiam dicti legati pro ecclesia romana, et similiter omnia castra, que tenebat dominus
			<lb/>Malatesta.</p>
			<p><lb/>Eodem anno, de mense septenbris, comes Coradus filius olim comitis Dadei de Montefeltro
				<lb/>accepit civitatem Urbini, et omnes amicos domini Malateste de ipsa terra eiecit, et
				<lb/>illos, qui erant de parte Ghibellinorum, reduxit in ipsam terram. Quare dominus Iohannes de
				<lb/>Colunpna marchio marchie Anconitane fecit eum requiri ut redderet sibi, et noluit, immo
				<lb/>eam infortiavit; et dictus marchio cepit comitem Dadeum fratem dicti Coradi: postea fecit
				<lb/>exercitum congregari supra Urbinum, et, die veneris XXIII dicti mensis septenbris, dedit prelium
				<lb/>maximum a tribus vel quatuor locis circum terram, et multi de ipsa terra, qui erant intus,
			<lb/>levaverunt insigna, ita quod habuerunt terram ipsam.</p>
			<p><lb/>Eodem anno M.CC.LXXXIX, indictione secunda, die XII intrante dicenbri, supradictus
				<lb/>dominus Stephanus de Colunpna Romanorum proconsul, comes provincie Romaniole,
				<lb/>venit ad dictam provinciam, et intravit civitatem Arimini dicta die, ubi honorifice est receptus;
				<lb/>deinde venit ad civitatem Cesene, die mercurii XIV eiusdem mensis decenbris, ubi
			<lb/>cum honore maximo est receptus.</p>
			<p><lb/>Die vero iovis sequenti idem dominus comes fecit equitem dominum Raulem de Maçolinis
				<lb/>de Cesena, in maiori ecclesia Cesene, cum honore maximo, et ibidem erant dominus Bonifacius
				<lb/>archiepiscopus Ravenne, dominus Petrus episcopus vicentinus legatus apostolice sedis,
				<lb/>dominus [Guido] episcopus ariminensis, et moltitudo gentium infinita, qui dominus legatus
				<lb/>missam cantavit in honorem beate Marie virginis. Demum, post prandium, dictus dominus
				<lb/>Raule equitavit ad potestariam civitatis Mantue, et predicti domini eum sociaverunt, cum
			<lb/>tota militia stipendiariorum, usque extra civitatem Cesene.</p>
			<pb n="60"/>
			<p><lb/>Millesimo ducentesimo nonagesimo, indictione tercia, die martis XXVII mensis decenbris,
				<lb/>predictus dominus Stephanus comes Romaniole venit ad civitatem Forlivii, ubi honorifice
				<lb/>est receptus. Et, die iovis XXIX decenbris, ibidem suum fecit parlamentum, ubi fuerunt anbaxiatores
				<lb/>de Bononia et de qualibet terra provincie memorate; ibique firmatum fuit quod
				<lb/>ipse dominus comes haberet liberum arbitrium in omnibus et per omnia, et talliam militum
			<lb/>ad suam omnimodam voluntatem.</p>
			<p><lb/>Eodem vero anno, in kallendis ianuarii, dominus Simon de Lanbertinis de Bononia intravit
				<lb/>regimen, et fuit potestas Faventie pro primis VI mensibus, et dominus Maghinardus
			<lb/>de Sosenana fuit capitaneus illo tenpore.</p>
			<p><lb/>Die iovis, quinto intrante ianuario, dictus dominus comes venit ad civitatem Faventie, ubi
			<lb/>honor maximus sibi fuit factus.</p>
			<p><lb/>Die vero lune, nono dicti mensis ianuarii, ivit comes ad civitatem Imole, ubi similiter
			<lb/>magnum recepit honorem.</p>
			<p><lb/>Postea ivit Ravennam. Deinde rediit Ariminum, ubi multis diebus moram traxit, causa
				<lb/>tractandi pacem et concordiam inter dominum Malatestam et suos sequaces ex parte una,
			<lb/>et comune Arimini ex altera.</p>
			<p><lb/>Eodem anno dictus dominus Stephanus comes fecit pacem et concordiam inter dominum
				<lb/>Malatestam et illos de Arimino, et reduxit ipsum dominum Malatestam in Arimino, et alios,
			<lb/>qui erant extra, cum eo.</p>
			<p><lb/>Postea vero dictus comes misit ipsum dominum Malatestam et filios suos ad confinia apud
				<lb/>Ronchofredum, quod est castrum ipsius domini Malateste. Et erat potestas Arimini dominus
			<lb/>Ursus filius condam domini Napulionis de filiis Ursi de Roma.</p>
			<p><lb/>Eodem anno, dum familia mariscalchi dicti domini comitis iret per civitatem Arimini,
				<lb/>quodam sero diei mercurii XXVI mensis aprilis, incepta fuit quedam rixa inter illos de familia
				<lb/>dicti mariscalchi et familiares dicti Ursi potestatis Arimini, propter quam misclam dictus
				<lb/>potestas fecit pulsari canpanam populi, que erat supra turri pallacii, in quo ipse potestas
				<lb/>habitabat, et, ad sonum ipsius canpane, traxit populus et dominus Martinus Cataldus, qui erat
				<lb/>conductor et quasi dominus totius populi Arimini; et inceptum fuit prelium, ita quod est
				<lb/>dictis popularibus, cum vesillis et balistis et armis, eques et pedes, venerunt versus pallacium
				<pb n="61"/>
				<lb/>comunis, ubi habitabat dictus comes, preliando et proiciendo lapides; et amici domini Malateste
				<lb/>reduxerunt se in trivio illorum de Seclano, et ibidem se defenderunt a popularibus,
				<lb/>et etiam in pluribus aliis locis, in quibus turres et domus iactabant lapides, et prelium
				<lb/>magnum fuit factum cum militibus et maxenata dicti domini comitis; in quo prelio multi
				<lb/>equi fuerunt vulnerati et mortui, et etiam homines de maxenata predicta plures vulnerati.
				<lb/>Et, nisi Montagna de Parcitatibus fecisset retrocedere populares, bene accepissent pallacium
				<lb/>dicto domino comiti. Sed, ad ipsius instantiam, ea nocte recesserunt, et prelium dimiserunt.
				<lb/>Interim tamen fracta fuit posterla, que erat iuxta domum, que fuit domini Atti Ravignani,
				<lb/>per quam intravit dominus Malatesta cum guarnimento suo, et, dicta de causa, dicti populares
				<lb/>debellati sunt, et multi, propter timorem, affugerunt extra civitatem Arimini, et multi similiter
				<lb/>capti fuerunt et ducti in fortiam dicti domini comitis. Et captus fuit tunc dominus Martinus
				<lb/>Cataldus et positus in tormentis, et confessus fuit quod ipse, cum dicto Urso potestate et
				<lb/>aliis multis, ordinaverant proditionem domini comitis, et accipere similiter terram, et expellere
				<lb/>vel occidere eum et omnes suos familiares et milites et stipendiarios, ita quod fuit condenpnatus
				<lb/>ipse dominus Martinus Cataldus et suspensus per gulam. Et missi sunt ad confinia multi,
				<lb/>qui erant sectatores et fauctores dicti populi, aliqui ad civitatem Cremone, aliqui ad Ananiam
			<lb/>in Canpania, et aliqui ad Aquilam in Abrucio.</p>
			<p><lb/>Hiis ita peractis, dictus dominus comes tulit sententiam in pallacio comunis Arimini, die
				<lb/>veneris XXIII mensis iunii, in qua condenpnavit et privavit civitatem Arimini omni honore
				<lb/>et dignitate et privilegiis et comitatu et potestaria et omnibus aliis, secundum formam constitutionis
				<lb/>facte olim per venerabilem patrem dominum Bernardum Portuensem episcopum cardinalem,
				<lb/>tunc tenporis apostolice sedis legatum in provincia Romaniole, et posuit rectorem et
			<lb/>potestatem, in ipsa civitate, dominum Andream de la Montagna, virum nobilem et prudentem.</p>
			<p><lb/>Item, eodem anno, die martis V intrante mense septenbris, quasi in hora medie tercie, sol
				<lb/>passus fuit eclipsim in diminutione, nam bene due partes solis obscurate fuerunt, et videbatur
				<lb/>ad modum lune, quando videtur habere duo cornua, et videbantur gentes quasi omnes extra
			<lb/>çalli, et ita stetit per magnam horam.</p>
			<p><lb/>Eodem, anno M.CC.LXXXX, indictione tercia, fuit potestas civitatis Faventie, a kallendis
				<lb/>iullii in antea, dominus Benedictus domini Petri Maniti de Urbe, qui fuit electus per commune
				<lb/>Faventie, precibus et instancia domini Stephani de Colunpna comitis memorati. Et
				<lb/>dominus Cellus de Spulita fuit capitaneus populi illo tenpore, similiter electus precibus dicti
			<lb/>comitis, et illo tenpore sex mensium.</p>
			<p><lb/>Eodem M.CC.LXXXX, indictione III, die lune VI novenbris, dominus Stephanus de Colunpna
				<lb/>comes provincie Romaniole, cum maxenata sua, equitavit ad civitatem Ravenne, ibique
				<lb/>stetit aliquibus diebus, ubi petebat et volebat fortilitias et dominium ipsius civitatis, et erat
				<lb/>tunc potestas Ravenne Hostaxius filius condam Guidonis de Polenta. Dum vero ipse Hostaxius
				<lb/>et Ranbertus frater eius nollent tradere dicto comiti fortilitias, et etiam timerent ne
				<pb n="62"/>
				<lb/>ipse comes eis inferret iniuriam dicta de causa, fecerunt guarnimentum eorum et gentem
				<lb/>magnam fecerunt amicorum suorum venire Ravennam: et contigit quod, die veneris, de
				<lb/>nocte, veniente die sabati XI mensis novenbris, predicti Hostaxius et Ranbertus inceperunt
				<lb/>rumorem de nocte in civitate predicta Ravenne, et ceperunt dictum dominum Stephanum comitem
				<lb/>Romaniole et filium eius et generum, qui erat mariscalchus, et omnes suos familiares
				<lb/>et milites et stipendiarios suos, derobando eos omnibus equis et armis et rebus eorum, ipsumque
			<lb/>ponendo in prexonia et ferris et fida custodia.</p>
			<p><lb/>Die dominico, in sero sequenti proxime, inceptum fuit prelium, in civitate Imole, inter
				<lb/>Alidoxium et amicos et sequaces suos ex una parte, et amicos Nordiglorum ex alia, et, die
				<lb/>lune sequenti, supervenerunt illi de Medicina, et magnum prelium invicem commiserunt, ita
				<lb/>quod populares ex utraque parte mortui sunt; unde de Bononia milites advenerunt, qui dederunt
				<lb/>auxilium Nordiglis et eorum amicis, ita quod Alidoxius, cum suis sequacibus, fuit expulsus
				<lb/>de ipsa civitate. Et, in continenti, comune Bononie misit laboratores, et fecit destrui
			<lb/>stecatam et omnes fortilitias ipsius civitatis, et splanari foveas.</p>
			<p><lb/>Dicto vero die sabati, dum rumor insonuit in civitate Faventie quod dominus comes captus
				<lb/>erat in civitate Ravenne, ipso sero, Manfredi, cum pluribus eorum amicis, exiverunt de civitate
				<lb/>Faventie, et, die lune tunc proxime sequenti, cum eorum exfortio, redierunt Faventiam. Et
				<lb/>Acharixii et filii comitis Bernardini de Cunio et Çanbraxii et Rogati aufugerunt de ipsa
				<lb/>civitate, et Manfredi remanserunt domini in eadem, dominando in ipsa civitate, et retinendo
				<lb/>et expellendo quoscunque volebant. Fecerunt insuper fieri foveas et stecatam ad burgum
			<lb/>porte Pontis, et ipsum optime infortiari fecerunt.</p>
			<p><lb/>Demum, tenpore procedente, omnes predicti extrinseci de civitate Faventie, et Maghinardus
				<lb/>de Sosenana cum eis, fecerunt congregari maximum guarnimentum, et, quodam die
				<lb/>sabati XXV novenbris eiusdem mensis, venerunt, cum toto eorum exforcio, ad civitatem
				<lb/>Faventie, ipsa die sabati, quasi in hora tercie. Eodem die, mane, iam recesserant et separaverant
				<lb/>se dicti Manfredi, cum eorum sequacibus, de civitate predicta. Et facti sunt rectores
				<lb/>civitatis Faventie dominus Maghinardus de Sosenana et Ranbertus domini Guidonis de Polenta.
				<lb/>Dicto tenpore, similiter, de civitate Arimini separavit se ille, qui erat ibi potestas pro
				<lb/>dicto comite, et dominus Malatesta accepit et habuit dominium ipsius civitatis, et factus est
				<lb/>potestas Arimini, pro VI mensibus, dominus Rodulphinus de Galisidio de Cesena.
				<lb/>Dicto etiam tenpore, in civitate Cesene erant iudices generales totius provincie Romaniole,
				<lb/>videlicet dominus Gentilis de sancto Elpidio iuris professor, dominus Simon Ferapecora
				<lb/>de Parma et dominus Andreas de Seçia. Qui iudices, videntes quod civitas Cesene erat in ea
				<lb/>voluntate, qua erant illi, qui ceperant dictum comitem, et quod non poterant, nec tenebant
				<lb/>se securos ibidem propter multa mala opera, que ibi fiebant; separaverunt se, et iverunt Reversanum,
				<lb/>quod est castrum archiepiscopi de Ravenna, ibique steterunt aliquot diebus. Postea
				<lb/>vero iverunt ad civitatem Forlivii, que civitas stabat in comuni, et populares eius eam defendebant
				<pb n="63"/>
				<lb/>ne aliqua mala opera ibi fierent, asserendo se senper stare ad mandata ecclesie
			<lb/>romane. Similiter et alie civitates eiusdem provincie dicebant.</p>
			<p><lb/>Dicto tenpore dominus Petrus Saracenus episcopus vicentinus, qui erat legatus generalis
				<lb/>apostolice sedis in ipsa provincia, separavit se de civitate Ravenne, quanquam ibi nullam
				<lb/>habuit lesionem, et ivit Cesenam: postmodum ivit Forlivium, et predicti iudices generales
			<lb/>similiter iverunt Forlivium, ibique steterunt per plures dies.</p>
			<p><lb/>Dictus vero legatus, volens civitatem Forlivii ad mandata ecclesie retinere, in suis parlamentis
				<lb/>dabat crucem omnibus volentibus ibi stare, et remissionem magnam omnibus faciebat,
			<lb/>qui stabant ad defensionem civitatis eiusdem.</p>
			<p><lb/>Dicto tenpore, die mercurii XX mensis decenbris ineunte, predicti domini Maghinardus
				<lb/>et Lanbertus rectores civitatis Faventie, cum maximo guarnimento congregato in ipsa
				<lb/>civitate Faventie, et dominus Guido de Polenta cum illis de Ravenna, et dominus Malatesta
				<lb/>cum illis de Arimino et eius comitatu, et Malatistinus potestas Cesene cum illis de Cesena, et
				<lb/>illi de Cervia et de Forumpopilio et de Bretenorio, et Thosolinus de Abete, cum toto eorum
				<lb/>exforcio et potentia et guarnimentis eorum hinc inde congregatis, eques et pedes, equitaverunt
				<lb/>versus civitatem Forlivii, ita et taliter quod, dicta die mercurii, in mane, fuerunt omnes
				<lb/>predicti, cum eorum guarnimentis et armis, iusta civitatem Forlivii, a latere de suptus ipsius
				<lb/>civitatis, intrantes, quasi una hora, ipsam civitatem, aliqui ex eis per portam sancti Blaxii, et
				<lb/>aliqui per portam sancti Petri, non inferendo aliquam ofensam nec danpnum alicui persone
				<lb/>de ipsa civitate Forlivii, assumentes dominium civitatis ipsius, facientes eligi in potestatem
				<lb/>ipsius civitatis Ugolinum cui dicitur Cignatta, et dominum Guidonem de Polenta in capitaneum
				<lb/>populi Forlivii: ille vero dominus legatus et iudices predicti et omnes eorum stipendiarii, ea
			<lb/>die, separaverunt se de ipsa civitate.</p>
			<p><lb/>Die vero iovis tunc proxime sequenti, predictus dominus Maghinardus, in mane, tenpestive,
				<lb/>cum Faventinis et forensibus, quos secum habebat, pedes et eques, equitavit supra quoddam
				<lb/>castrum Francisci de Manfredis, quod vocabatur Bachagnanum, ibique posuit exercitum ad
				<lb/>expugnationem ipsius castri; fecitque ibi construi et edificari aliud castrum, in quo posuit
				<lb/>custodes ad hoc, ut illi de Bacagnano non possent exire extra, et unum manganum ibi
				<lb/>posuit, quod iactabat in Bacagnanum. Item fecit edificari unum aliud castrum ex alia parte
				<lb/>fluminis Alamonis, ibique posuit custodes ad hoc, ut illi, qui erant in Bacagnano, non exirent
				<lb/>extra; postmodum vero dictum castrum Bachagnani datum fuit in custodiam domini comitis
			<lb/>Romaniole.</p>
			<p><lb/>M.CC.LXXXXI, indictione quarta, dominus Lanbertus filius domini Guidonis de Polenta
				<lb/>electus est potestas Faventie, et dominus Maghinardus de Sosenana electus est capitaneus
				<lb/>populi Faventie, quilibet eorum pro sex mensibus, et intraverunt regimen ipsorum die primo
			<lb/>mensis ianuarii.</p>
			<p><lb/>Dicto anno venit ad castrum Castrocarii dominus comes Aldrebandinus de Romena episcopus
			<lb/>aretinus, in provincia Romaniole comes et generalis rector pro sancta romana ecclesia.</p>
			<p><lb/>Item, die lune XXII ianuarii, venit ipse dominus comes ad civitatem Forlivii.</p>
			<p><lb/>Item, die martis statim sequenti, venit ad civitatem Faventie, ubi fuit receptus cum honore
			<lb/>maximo et triunpho.</p>
			<p><lb/>Dictis vero diebus, omnibus et singulis preteritis, predictus dominus comes, una cum anbaxiatoribus
				<pb n="64"/>
				<lb/>et sapientibus viris de Arimino, Cesena, Forlivio et Faventia, et cum anbaxiatoribus
				<lb/>de Bononia et de Florentia in maximo tractatu concordie persistentes, ita quod, die mercurii
				<lb/>XXIV ianuarii, dominus Stephanus de Colunpna, qui condam fuerat comes Romaniole,
				<lb/>et captus in civitate Ravenne, ductus fuit, ipse et filius eius et nepos ipsius, et alii, qui secum
				<lb/>capti fuerant, ad civitatem Faventie; et predictus Hostaxius de Polenta, qui eos ceperat,
				<lb/>ipsos consignavit in forciam predicti domini comitis Aldrebandini de Romena comitis provincie
				<lb/>Romaniole. Et, in civitate Faventie, tulit sententiam liberationis et relaxationis eorum,
				<lb/>et facta fuerunt instrumenta finis et remissionis omnium iniuriarum et danpnorum, sicut de
				<lb/>iure melius fieri potuit. Et, eadem die, in sero, dictus dominus Stephanus, cum suis, exivit
				<lb/>civitatem Faventie et ivit ad castrum Aurioli, quod erat castrum domini archiepiscopi Ravennatis.
				<lb/>Et statim, alia sequenti die, ivit ad Castrocarium, ubi stetit multis diebus, et postea
				<lb/>separavit se deinde et de provincia Romaniole, die martis penultima mensis ianuarii.
				<lb/>Predictus vero dominus Aldrebandinus comes et dictus dominus legatus steterunt in civitate
			<lb/>Forlivii multis diebus.</p>
			<p><lb/>Item, fecit idem dominus comes parlamentum generale in eadem civitate Forlivii, in quo
				<lb/>parlamento fecit legi literas papales sue iurisdictionis et ordinamenta sua, et fuerunt in ipso
				<lb/>rectores et anbaxiatores et sindici cuiuslibet comunitatis dicte provincie; et firmatum fuit, in
				<lb/>ipso parlamento, quod dictus dominus haberet in anno, a dictis comunitatibus, XXVI millia
			<lb/>florinos auri pro solvendis stipendiariis suis. Et hec facta fuerunt die iovis primo mensis marcii.</p>
			<p><lb/>Item, eodem anno, dictus dominus comes, de mense marcii, separavit se, cum tota sua curia,
			<lb/>de civitate Forlivii, et ivit ad civitatem Cesene.</p>
			<p><lb/>Eodem anno, die V mensis aprilis, intravit provinciam Romaniole dominus Gerardus de
				<lb/>Parma cardinalis romanus, qui veniebat de legatione de Francia, veniendo per Lonbardiam
			<lb/>et Bononiam, et magnum honorem recepit in dicta provincia</p>
			<p><lb/>Item, eo anno, dominus Maghinardus de Sosenana et comites de Cunio emerunt a domina
				<lb/>Agnexia, uxore comitis Dadei de Montefeltro, totam partem sibi contingentem in bonis et
				<lb/>hereditate patris sui condam domini Ugolini Fantullini, et fratrum suorum Fantullini et Tani;
				<lb/>propter quod comes Alexander de Romena est plurimum dedignatus. Unde contigit quod
				<lb/>ipse comes Alexander, qui erat mariscalchus domini comitis Romaniole, misit Faventiam
				<lb/>quemdam nomine Bovaterium, qui gerebat vices suas in ipsa mariscalcharia, cum equitibus
				<lb/>et peditibus, quadam die sabati II intrante iunio; et fuit ad domum Iacobi de Castro Britonum
				<lb/>de Bononia, qui Iacobus erat castaldus et factor dicte domine Agnexie comitisse; et, per
				<lb/>vim, ceperunt eum et posuerunt supra uno equo ligatum, portantes eum extra civitatem Faventie,
				<lb/>et dicebatur quod ipsi debebant eum suspendere in primo arbore, quem invenirent;
				<lb/>et occasio erat quia ipse tractaverat illam venditionem supradicti poderis, propter quod
				<lb/>dictus comes Alexander volebat facere hanc vindictam in eum. Ipse enim comes Alexander
				<lb/>habebat in uxorem dominam Catelinam, que erat similiter filia dicti domini Ugolini Fantullini,
				<lb/>et habebat aliam medietatem dicti poderis. Illi vero de Faventia, videntes tantam iniquitatem
				<lb/>et iniusticiam fieri, traxerunt post illos, et violenter eis abstullerunt Iacobum supradictum, ita
			<lb/>quod nullam iniuriam aliam tunc recepit in sua persona.</p>
			<pb n="65"/>
			<p><lb/>Eodem anno, die XVI intrante iunio, venerunt litere domini pape, bullate cum bulla
				<lb/>plunbea, ad dictum dominum comitem Romaniole, qualiter dominus papa faciebat eum vicarium
				<lb/>in spiritualibus in provincia memorata; et sic utrunque gladium habuit, spiritualem et
			<lb/>temporalem.</p>
			<p><lb/>Eodem anno M.CC.LXXXXI, indictione IV, cum dictus dominus comes vellet eligere
				<lb/>et dare potestatem et rectorem comuni civitatis Cesene ad voluntatem suam, et predictum
				<lb/>comune nollet, idem dominus comes separavit se, cum tota sua curia, de ipsa civitate Cesene,
				<lb/>die lune II mensis iullii, et venit Forlivium, et dictam civitatem supposuit interdicto.
				<lb/>Predictum vero comune Cesene, tam a mandato sibi sub pena X.m marcharum argenti, quam
				<lb/>etiam ab interdicto, per suum sindicum, ad sedem apostolicam appellavit. Demum venerunt
				<lb/>anbaxiatores cum sindico ad mandata domini comitis, et misit rectorem et potestatem ad
				<lb/>civitatem Cesene, die VI mensis iullii. Et fuit potestas Cesene, pro sex mensibus, dominus
				<lb/>Dego de Cancelleriis de Pistorio; et Malatistinus, qui fuerat potestas, recessit et separavit se
			<lb/>de dicta potestaria.</p>
			<p><lb/>Item, die dominico VIII mensis iullii predicti, idem dominus comes Romaniole ivit Imolam
				<lb/>causa faciendi concordiam inter Alidoxium et suos sequaces, qui erant extra Imolam, ex
				<lb/>una parte, et Nordiglos et eorum sequaces, qui erant in ipsa civitate. Demum separavit se
				<lb/>de civitate, pro eo quia non potuit facere ipsam concordiam, et venit Forlivium.
				<lb/>Suprascripto vero anno millesimo ducentesimo nonagesimo primo, indictione quarta, supervenerunt
				<lb/>nova, in partibus Italie et per universum orbem, qualiter civitas Acri, quam tenebant
				<lb/>Christiani, et qui morabantur in eam, tam fratres milicie Tenpli, quam Hospitalarii et alie mansiones,
				<lb/>ac etiam alii, tam terrigene quam forenses, ad defensionem fidei christiane et pro recuperatione
				<lb/>sepulcri Domini nostri Ihesu Christi et Terre Sancte, que a Saracenis et Infidelibus
				<lb/>detinetur; contigit quod soldanus Babilonie, cum innumerabili multitudine Saracenorum,
				<lb/>venit ad obsidionem civitatis ipsius Acri, et, per plures septimanas, ibidem moram traxit,
				<lb/>construendo edificia et manganos, qui iactabant ad exterminium et diruptionem murorum
				<lb/>civitatis eiusdem, replendo similiter foveas et frangendo muros ipsius, ita et taliter, quod, die
				<lb/>XVIII mensis maii eiusdem anni, predicti Saraceni, per vim, armata manu, intraverunt civitatem
				<lb/>eandem, preliantes fortiter cum Christianis, qui steterunt ad defensionem ipsius. Multi enim
				<lb/>ex Christianis aufugerunt ad naves, et, per mare, separaverunt se deinde. Et, in dicto conflictu
				<lb/>et debellatione, mortuus fuit magister generalis milicie Tenpli de uno quadrello, et infiniti alii
				<lb/>mortui sunt, pro nomine Ihesu Christi et pro defensione et recuperatione Terre Sancte, quorum
			<lb/>anime in pace perpetua requiescunt.</p>
			<p><lb/>Eodem anno, die XII mensis augusti, in civitate Forlivii, in palatio populi, facta fuit
				<lb/>concordia et pax inter Alidoxium et Litum eius fratrem, ex una parte, et sindicum comunis
			<lb/>et hominum intrinsecorum civitatis Imole ex altera.</p>
			<p><lb/>Item, die VIII mensis septenbris, dominus Ildebrandus comes predictus equitavit ad civitatem
				<lb/>Imole, causa reducendi dictos extrinsecos in dictam civitatem, et, die XXI dicti mensis
				<lb/>septenbris, dominus Alidoxius intravit civitatem Imole cum magno gaudio et triunpho: non
			<lb/>tamen fuit bene receptus ab intrinsecis dicte civitatis.</p>
			<pb n="66"/>
			<p><lb/>Item, die XXVII mensis septenbris predicti, dominus comes [Federicus Novellus] filius
				<lb/>nobilis viri domini comitis Guidonis [Novelli], equitavit in Casintinam, et, ponens eius [exercitum]
				<lb/>supra quoddam castrum Stie, fortilicias supra portam [inforciavit; postea] venit [ad
				<lb/>Gl]auçolum. Et accidit quod in castro Popii, [quod erat ibi] prope, essent comes Guido [Silvaticus]
				<lb/>filius condam comitis Rogerii et comes Tancredus filius comitis Guidonis de Mutilliana,
				<lb/>et, dum audivissent dicta nova, statim [equitaverunt] cum gente sua [contra comitem] Federicum
				<lb/>[predictum, et] ipsum [viriliter] insultaverunt [et sconfixe]runt: et ipse comes Federicus
			<lb/>fuit mortuus.</p>
			<p><lb/>Tunc, die X mensis octubris, dominus comes Romaniole predictus misit ad confinia, ad civitatem
				<lb/>Forlivii, de illis de Imola, de utraque parte VIII; et venerunt dicta die Forlivium:
			<lb/>Dominus Litus de Alidoxiis.</p>
			<p><lb/>Dominus Iacobinus Guardoli.</p>
			<p><lb/>Dominus Guido de Tauxignano.</p>
			<p><lb/>Dominus Bonaventura de Orabonis.</p>
			<p><lb/>Dominus Petrus de Patarinis.</p>
			<p><lb/>Dominus Imolensis Scoglatini.</p>
			<p><lb/>Et ad castrum Sancti Petri iverunt ad confinia:</p>
			<p><lb/>Dominus Bartolinus de Hondesantis e
			<lb/>Dinolus de Mauris.</p>
			<p><lb/>Item, ea die, venerunt Forlivium ex adverso:</p>
			<p><lb/>Dominus Nicola de Castro Imole.</p>
			<p><lb/>Dominus Odericus de Nordiglis.</p>
			<p><lb/>Ugolinus domini Bonaçunte.</p>
			<p><lb/>Philippus de Bulgarellis.</p>
			<p><lb/>Petrus Erri.</p>
			<p><lb/>Andreas domine Iohanne.</p>
			<p><lb/>Carpinellus fratris Bonincati.</p>
			<p><lb/>Iacobus Oraboni.</p>
			<p><lb/>Item, die XI mensis octubris, dictus dominus comes separavit se de civitate Imole, veniens
				<lb/>versus Faventiam. Illi vero, qui erant tunc in Faventia, timentes ne idem comes reduceret
				<lb/>secum Manfredos, omnes quotquot erant in civitate Faventie statim fuerunt ad arma et equos,
				<lb/>ita quod, quando dictus dominus comes fuit prope ipsam civitatem Faventie, nolens ingredi ipsam
				<lb/>civitatem, de foris perexit, et, per subtus pontem Arcus gradiens cum militia sua, venit Forlivium,
			<lb/>et secum duxit de illis de Imola infrascriptos:</p>
			<p><lb/>Dominum Alidoxium de Alidoxiis.</p>
			<p><lb/>Dominum Antonium de Patarinis iudicem.</p>
			<p><lb/>Antoniolum de Bilumeis.</p>
			<p><lb/>Petrum Iohannis de Regno.</p>
			<p><lb/>Ceccolum de Carnasallis.</p>
			<p><lb/>Ungarellum de Cancelleriis.</p>
			<p><lb/>Dominum Iacobinum Ubertelli.</p>
			<p><lb/>Ugolinum de Cancelleriis.</p>
			<p><lb/>Thomaxinum Petri de Aghinulphis.</p>
			<pb n="67"/>
			<p><lb/>Eadem die duxit secum ex adverso:</p>
			<p><lb/>Nordiglum filium Albergitti de Nordiglis.</p>
			<p><lb/>Bonaventuram Rubantis.</p>
			<p><lb/>Fantinellum de Retrutis.</p>
			<p><lb/>Thomaxium de Retrutis.</p>
			<p><lb/>Thomaxium Oraboni Philippi.</p>
			<p><lb/>Sanctolinum Çaffoli.</p>
			<p><lb/>Pellegrinum de Carnasallis.</p>
			<p><lb/>Franciscum de Çachariis.</p>
			<p><lb/>Iacobum de Licatis.</p>
			<p><lb/>Guidonem de Briciis.</p>
			<p><lb/>Prandum de Undesanctis.</p>
			<p><lb/>Constantinum de.………
			<lb/>Franciscum de .………..</p>
			<p><lb/>…………………………</p>
			<p><lb/>Item, die XXVII mensis octubris ipsius anni, dominus Maghinardus de Sosenana capitaneus
				<lb/>[civitatis] Faventie accepit castrum Pelegrinum, quod erat in valle Alamonis, comitatus
				<lb/>Faventie, et illud tenebat pro comuni Faventie; postea vero fecit illud destrui, et muros et
			<lb/>domos omnes dirrui, ita quod nullus habitaret in eo.</p>
			<p><lb/>Item, eo anno, millesimo CC.L.XXXXI, indictione quarta, die martis VI mensis novenbris
				<lb/>dominus comes Alexander de Romena frater domini comitis Romaniole, una cum Manfredis
				<lb/>de Faventia, equitavit, in districtu Faventie, ad Rontanam, et predictum poçum Rontane infortiaverunt.
			<lb/>/*</p>
			<p><lb/>Millesimo ducentesimo nonagesimo secundo, indictione quinta, in kalendis ianuarii, dominus
				<lb/>Rainerius de Calboli fuit potestas Faventie pro sex mensibus, et dominus Maghinardus
			<lb/>Paganus de Sosenana fuit capitaneus.</p>
			<p><lb/>Millesimo ducentesimo nonagesimo secundo, indictione quinta, occasione quorundam
				<lb/>rumorum, qui fuerunt in civitate Cesene, de mense ianuarii, dominus Ildebrandinus comes et
				<lb/>rector provincie Romaniole equitavit ad ipsam civitatem Cesene, et accepit ipsius terre dominium.
				<lb/>Et misit ad confinia dominum Rodulfinum de Calisidio et Thedericum eius filium
				<lb/>et Salvaticum eius nepotem, et dominum Raulem de Mançolinis et Guidonem eius nepotem, ex
				<lb/>una parte; et, ex alia parte, misit ad confinia dominum Giraldum de Aiçardis et Çanonem eius
				<lb/>filium, dominum Guidonem Vescovelli, Tibertum de Tibertis et dominum Gandulfucium de
				<lb/>Montigno, ex alia parte; et, post tres dies, fecit redire Cesenam predictos, et Giraldum et alios
			<lb/>eius conplices.</p>
			<p><lb/>Item, eodem millesimo, dominus Ildebrandinus comes provincie Romaniole misit ad confinia
			<lb/>multos alios, de eis, qui erant de amicis domini Rodulfini et domini Raulis.</p>
			<p><lb/>Item, de mense ianuarii, stando comes in civitate Cesene, misit per VI de melioribus de
				<lb/>castro Bretenorii, et, cum venissent ad ipsum, cepit ipsos [et] fecit ab eisdem sibi dari turres et
				<lb/>omnes fortilicias Bretenorii, et misit de [hominibus] de sua familia et de stipendiariis suis ad
				<lb/>custodiam eiusdem castri, qui fortilicias [eius] inforciaverunt et eorum stechatas fecerunt.
				<lb/>[Eodem anno], die martis XXIX mensis [ianuarii, predictus] dominus comes separavit
				<lb/>se de [civitate Cesene] cum gente sua, relictis ibi de [militibus et peditibus] stipendiariis
				<lb/>suis, [et venit ad civitatem] Forlivii, [ubi] fuit [receptus] honorifice……………………..
				<lb/>…………………………………………………………………………………………….
				<pb n="68"/>
				<lb/>………… aliqua concordare de ipsa tallia persolvenda, sed neque consilium populi, nec etiam
				<lb/>generale consilium, talliam solvere nolebant. Verum, illi de domo Argoglosiorum, cum eorum
				<lb/>sequacibus, studebant, et quidquid poterant faciebant, ut firmaretur quod tallia solveretur.
				<lb/>Calbolenses vero, cum eorum sequacibus, et etiam maior pars populi eiusdem civitatis, nunquam
				<lb/>solvere volebant, et, in quantum poterant, contradixerunt; propter que idem dominus, ad postam
				<lb/>et de voluntate Argolliosorum, misit pro guarnimento suo, faciens magnas minas ançianis
				<lb/>et popularibus, et quod mitteret ad confinia illos de Calboli et de eorum conplicibus,
				<lb/>qui contradicebant sibi in predictis; et fecit venire Forlivium, de fidelibus suis et fratrum
				<lb/>suorum, de Tredolcio, CCC homines, qui venerunt Forlivium die dominica III intrante februario
				<lb/>in mane, ante quam dies illucesceret; et expectabat illos de Dovadola et de Valbona; et
				<lb/>aliunde, ubicunque poterat, miserat pro guarnimento, intendens violenter talliam extorquere.
				<lb/>Cuius rei causa, ançiani populi Forlivii, et etiam populares eiusdem civitatis, miserunt
				<lb/>suas literas sigillatas sigillo populi, et nuncios speciales, ad comune Faventie, inplorantes
				<lb/>auxilium eorundem, dicta die dominica III februarii. Et, incepto rumore per ipsam civitatem
				<lb/>Forlivii, dictus dominus comes fecit publice proclamari quod omnes sui milites et stipendiarii,
				<lb/>cum armis et equis eorum, venirent in continenti ad pallatium populi, ubi idem dominus continue
				<lb/>morabatur, venire deberent; propter quod illi de Calbolo, cum eorum amicis, eques et pedes, reduxerunt
				<lb/>se in contrata, que vulgo dicitur Sclavania, ilucque expectaverunt donec illi de Faventia
				<lb/>fuerunt ibidem; quibus venientibus, contigit quod dominus Rainerius de Calbolo potestas et
				<lb/>dominus Maghinardus capitaneus Faventie, cum eorum milicia et maxenata in quantitate CC
				<lb/>equitum, et cum populo Faventino, tanquam leones intrantes ipsam civitatem Forlivii, equitaverunt,
				<lb/>euntes versus plateam civitatis eiusdem, facientes retrocedere milites domini comitis et
				<lb/>Argolliosios et eorum sequaces cum eorum exforcio. Et erant, cum dicto domino comite, fratres
				<lb/>sui comes Aghinulfus et comes Alexander de Remena, et comes Albertus de Mangone et
				<lb/>comes Açolinus de Mangone et Guilielmus et Petrus comites de Castrocario et frater Albericus
				<lb/>de Manfredis et multi alii nobiles et potentes viri, et habebat idem dominus comes bene
				<lb/>CCCC equites pro suis stipendiariis ibidem secum, qui omnes conversi sunt in fugam, et,
				<lb/>exeuntes per burgum de Codogno, aufugerunt aliqui ex eis usque ad castrum Bretenorii, aliqui
				<lb/>usque Cesenam, ubi dictus dominus comes aufugit: et, in ipso facto, mortuus fuit dominus Rainerius
				<lb/>de Abaisio de Bononia archipresbiter plebis de Silustra imolensis diocesis, et plures
				<lb/>alii, et multi fuerunt ibidem vulnerati et capti, inter quos captus fuit comes Aghinulfus de Romena
				<lb/>frater dicti domini comitis Romaniole, et ductus Faventiam, et Ubertus eius filius.
			<lb/>Et electus fuit, eo anno, potestas Forlivii dominus comes Bandinus de Mutilliana.</p>
			<p><lb/>Eodem anno, die martis XXVI mensis februarii, dominus Fredericus de Acharixiis de Faventia
				<lb/>accepit in uxorem dominam Claram filiam condam domini Nicolai de Algeriis, que
			<lb/>condam fuerat uxor Albergitti filii Manfredi de Manfredis.</p>
			<p><lb/>Et eo anno, et de mense ianuarii, fuit bonum tenpus atque tranquillum; verum, de mense
				<lb/>februarii, venerunt nives magne in montibus et planicie, et multe bestie mortue sunt, et fuit
			<lb/>maxima carastia omnium victualium. Eo anno fuit bisextus, et pacta nulla simul in eodem anno.</p>
			<p><lb/>Item, eo anno et mense februarii, comune Forlivii, comune Faventie et comune Ravenne
				<lb/>contraxerunt societatem ad invicem, et factus est dominus comes Bandinus capitaneus generalis
			<lb/>dicte societatis.</p>
			<pb n="69"/>
			<p><lb/>Item, eodem anno, die iovis XIII mensis marcii, dominus Maghinardus de Sosenana capitaneus
				<lb/>civitatis Faventie, una cum militibus et aliquibus de populo eiusdem civitatis, duxit comitem
				<lb/>Aghinulfum et Ubertum eius filium captos, extraens ipsos de ipsa civitate Faventie, et
				<lb/>posuit eos in castro seu turri de Calamello, sub fida et bona custodia. Item, die veneris sequenti,
				<lb/>statim equitavit idem dominus Maghinardus, cum gente sua predicta et fidelibus et amicis
				<lb/>suis, ad quoddam castrum, quod vocatur Monteflore, quod castrum et turrem seu fortilitiam
				<lb/>habuit ad sua mandata, et omnes, qui erant in eo. Et erat dictum castrum Burnioli de Canpalmonte
			<lb/>et consortum suorum.</p>
			<p><lb/>Item, eodem tenpore, die iovis XXVII mensis marcii, dictus dominus Maghinardus, cum
				<lb/>quantitate militum et peditum de Faventia, equitavit Forlivium. Et, eodem die, una cum Liviensibus,
				<lb/>equitaverunt Imeldolam, et ceperunt ipsum castrum Imeldole, ipsumque bene et
			<lb/>fortiter inforciaverunt et munierunt.</p>
			<p><lb/>Item, eodem anno, comune Forlivii, comune Faventie et comune Ravenne contraxerunt
				<lb/>societatem ad invicem, et facte fuerunt promissiones, per sindicos instructos, de adiuvando se
			<lb/>invicem comunibus expensis.</p>
			<p><lb/>Item, die sabati XXIX eiusdem mensis, incepto quodam rumore in civitate Imole, omnes
				<lb/>traxerunt ad arma, et tandem expulsus fuit potestas dicte terre, qui fuerat ibi positus
				<lb/>per dominum comitem Romaniole, qui vocabatur dominus Nuce de Castello. Et electus fuit
				<lb/>potestas Imole Bernardinus filius olim comitis Bernardini de Cunio, et de expulsione predicta
				<lb/>liberatum et absolutum fuit comune Imole, et omnes illi, qui culpabiles de hoc fuerunt,
			<lb/>data quadam summa peccunie predicto domino Nuce, et rebus eius restitutis.</p>
			<p><lb/>Item, die IV mensis aprelis, obiit dominus papa Nicolaus in urbe Romana, et fuit in die
			<lb/>veneris sancto.</p>
			<p><lb/>Item, eodem anno, die XVI mensis aprilis predicti, supradicta comunia, cum eorum exforcio
				<lb/>undecunque congregato, equitaverunt, pedes et eques, usque ad civitatem Cesene, et
				<lb/>ibidem, ante pontem, fecerunt acies suorum militum et peditum congregari contra dominum
				<lb/>comitem Romaniole et gentem suam, quam habebat in dicta civitate. Et nullus ausus fuit ire
			<lb/>ad eos, et eadem die redierunt Forlivium.</p>
			<p><lb/>Item, eo anno, die martis penultima mensis aprilis, dominus Maghinardus capitaneus populi
				<lb/>Faventie, cum aliquibus ex populo et ex militibus ipsius civitatis, equitavit ad montana, et posuit
				<lb/>exercitum ad quoddam castrum, quod vocabatur Sanctus Cassianus, in valle Alamonis; quod castrum
				<lb/>tenebat comes Alexander de Romena pro uxore sua domina Katerina filia condam domini
				<lb/>Ugolini Fantullini; et stetit in dicto exercitu V diebus, iactando cum manganellis lapides in ipso
				<lb/>castro, in quo erant bene CC persone inter mares et feminas et pueros; et, propter indigentiam
				<lb/>aque, quam non habebant, nec habere poterant, reddiderunt ei castrum, et venerunt ad
				<lb/>mandata comunis Faventie et ad plenam iurisdictionem dicti comunis; et fecit ipsum castrum
			<lb/>et omnia fortalicia eius et omnes muros dirrui, et lapides proici inferius de monte.</p>
			<p><lb/>Item, die nono mensis madii, dominus Maghinardus predictus, cum aliquibus militibus de
				<lb/>Faventia et de maxenata, equitavit et extraxit de castro et turre Calamelli dominum comitem
				<lb/>Aghinulfum de Romena, et accepit duos filios ipsius comitis Aghinulfi obsides pro eo, videlicet
				<lb/>Guidonem et Rogerium; et Ubertus erat senper captus in dicta turre Calamelli: ipse enim
				<lb/>comes promisit tractare pacem et concordiam inter dominum comitem Ildebrandinum fratrem
				<pb n="70"/>
				<lb/>suum, qui erat comes provincie Romaniole, et suos sequaces ex parte una, et comunia Forlivii,
				<lb/>Faventie et Ravenne et suos sequaces ex alia, et facere fieri et conpleri pacem deinde
				<lb/>ad XX dies; alioquin debebat reverti in dictam prexoniam, et, si non reverteretur, debebat
				<lb/>perdere suos .. u .. os et tria millia florinos auri, depositos per eum in civitate Florentie dicta
				<lb/>occasione, et dicti sui filii remanere in captivitate. Et, dictis diebus, facta fuit treugua inter
			<lb/>eos, usque ad diem martis quartum mensis iunii.</p>
			<p><lb/>Item, eo anno, die …. mensis maii, comune civitatis et Bernardinus comes de Cunio
				<lb/>potestas Imole, cum toto suo exforcio, equitaverunt supra quoddam castrum nomine Monte
				<lb/>Caduni, in comitatu Imole, in quo erat unus filius Alidoxii et multi sui amici, et ipsum castrum
				<lb/>tenebant pro Alidoxio predicto contra dictum comune Imole; et fecerunt exercitum
				<lb/>supra illud castrum, et manganos, qui iactabant in ipso castro. Et, eo tenpore, comune
				<lb/>Bononie misit duo millia electos pedites ad custodiam civitatis Imole; et sic, ipsis diebus, contigit
				<lb/>quod predicti duomillia iverunt ad castrum Duçie, et ipsum castrum habuerunt ad sua
				<lb/>mandata, et ipsius fortilicias destruxerunt. Et, similiter, iverunt ad predictum exercitum, et
			<lb/>ipsum castrum Montis Caduni ceperunt et conburxerunt.</p>
			<p><lb/>Equitaverunt insuper predicti Bernardinus potestas et milites et pedites de Imola, qui
				<lb/>erant in dicto exercitu, ad Corvariam, et eiecerunt atque fugaverunt omnes amicos et sequaces
				<lb/>Alidoxii, qui erant in ipso castro Corvarie. Demum, tercia die postmodum sequenti,
				<lb/>equitaverunt ad castrum Linarii, quod erat dicti Alidoxii, ipsumque ceperunt, et destruxerunt
			<lb/>muros et fortilicias eiusdem castri.</p>
			<p><lb/>Item, sub eodem anno, die dominico XV mensis iunii, suprascripta comunia societatis
				<lb/>provincie Romaniole, videlicet comune Forlivii, comune Faventie et comune Ravenne, cum
				<lb/>eorum sequacibus, fecerunt exercitum generalem, et posuerunt ipsum exercitum in territorio
				<lb/>Bretenorii, in loco, ubi dicitur Bevenus. Et, die lune statim sequenti, dederunt guastum in
				<lb/>vineis, arboribus et bladis eiusdem castri; postea vero, die martis tunc proxime sequenti,
				<lb/>levaverunt canpum et iverunt Cesenam, ponentes exercitum eorum supra ripam fluminis Sapii.
				<lb/>Et, ea die et sequenti, magnus tractatus fuit concordie inter eos, ita quod, dicta die mercurii,
				<lb/>venit dominus Malatesta de Arimino et factus fuit potestas Cesene, et Malatistinus eius
				<lb/>filius factus fuit potestas Bretenorii. Hec quidem concordia sic facta fuit ad hoc, ut dominus
				<lb/>Malatesta reduceret dominum Rodulfinum de Calisidio et amicos et sequaces suos in Cesena
				<lb/>et in Bretenorio. Et hec facta sunt sine consciencia et voluntate domini Ildebrandini de Romena
				<lb/>episcopi Aretini comitis dicte provincie, qui tunc erat in dicta civitate Cesene, et etiam
				<lb/>domini fratris Bonifacii archiepiscopi ravennatis, qui adversabantur predictis civitatibus et
			<lb/>societati predicte.</p>
			<p><lb/>Item, eodem die mercurii, electus fuit dominus comes Bandinus de Mutilliana generalis
			<lb/>capitaneus omnium terrarum dicte societatis.</p>
			<p><lb/>Item, eodem die, levaverunt canpum, cum maximo gaudio et triunpho, et reversi sunt ad
			<lb/>civitates eorum.</p>
			<pb n="71"/>
			<p><lb/>Item, eodem millesimo ducentesimo nonagesimo secundo, indictione quinta, die lune XXIII
				<lb/>mensis iunii suprascripti, in mane, comune Faventie fecit exercitum generalem supra castrum
				<lb/>Rontane, in quo erant frater Albericus de Manfredis et Ugolinus Buçola eius filius et plures
				<lb/>alii de amicis et sequacibus eorum de Faventia. Dum vero milicia et populus ipsius civitatis
				<lb/>ivissent supra sanctum Leonardum, iuxta Rontanam, supervenerunt anbaxatores hominum dicti
				<lb/>castri, ne danpnum vel guastum aliquod eis fieret per illos de ipso exercitu; tandem, tractatu
				<lb/>habito inter eos, predicti homines et comune Rontane totaliter et plene fecerunt mandata
				<lb/>potestatis et comunis Faventie; similiter etiam homines et comune castri Quarnenti et Fugnani,
				<lb/>que castra predicti Manfredi et comes Alexander de Romena tenebant. Conpleto igitur
				<lb/>dicto tractatu corcordie, suprascripti Manfredi, cum omnibus eorum sequacibus et forensibus,
				<lb/>qui erant in ipsis castris Rontane, Quarnenti et Fugnani, recesserunt deinde. Et comune Faventie
				<lb/>fecit dirrui omnes fortilitias et stechatas et muros et domos et turres, que erant in
			<lb/>eis, et homines ipsorum castrorum fecerunt mandata dicti comunis.</p>
			<p><lb/>Item, et supradictus Franciscus de Manfredis similiter, per suos legittimos procuratores
				<lb/>venit ad mandata comunis et potestatis Faventie, et dedit fideiussores optimos de stando ad
				<lb/>confinia sibi data per ipsum comune apud Ariminum, et de solvendis colectis et aliis factionibus
				<lb/>eis inponendis per comune predictum. Et quidam eorum amici et sequaces, qui erant
			<lb/>cum eis extra civitatem Faventie, similiter hoc fecerunt.</p>
			<p><lb/>Item, eodem anno, et die sabati XXVIII mensis iunii, comune Forlivii fecit exercitum supra
				<lb/>Castrocarium, in quo castro erat comes Aghinulfus de Romena; et, die dominico sequenti,
			<lb/>facta fuit concordia, et redierunt Forlivium.</p>
			<p><lb/>Item, eodem anno, et die lune sequenti, ultimo dicti mensis iunii, dominus comes Ildebrandinus
				<lb/>episcopus aretinus comes provincie Romaniole separavit se de civitate Cesene, et
			<lb/>ivit Dovadolam.</p>
			<p><lb/>Item, die veneris IV mensis iullii, anbaxiatores comunis Bononie venerunt Forlivium et
				<lb/>fuerunt in consilio generali dicti comunis, rogantes ex parte comunis Bononie comune Forlivii
				<lb/>quod non faceret exercitum, nec aliquam novitatem, contra dominum comitem Ildebrandinum
			<lb/>comitem Romaniole, specialiter in Castrocario, nec in aliquibus terris, quas nunc teneat.</p>
			<p><lb/>Item, miserunt literas ad comune Forlivii et ad Calbolenses, rogantes eos quod non facerent
				<lb/>aliquam novitatem nec iniuriam illis de Valbona; specialiter in terra Ursarole, que
			<lb/>terra est proprium patrimonium comunis Forlivii.</p>
			<p><lb/>Item, anno supradicto M.CC.LXXXXII, indictione V, fuit potestas Faventie pro sex mensibus,
				<lb/>scilicet a kallendis iullii in antea, dominus Baxacomatre de Baxacomatribus de Bononia,
			<lb/>et dominus Maghinardus de Sosenana capitaneus.</p>
			<p><lb/>Item, eo anno, venerunt ad civitatem Faventie solenpnes anbaxiatores de civitate Bononie,
				<lb/>petentes, ex parte comunis Bononie, quod comune Faventie et alia comunia societatis Romaniole
				<lb/>deberent conpromittere in comune Bononie super discordia, que erat inter eos et
				<lb/>dominum Aldrobandinum comitem provincie Romaniole. Et fuerunt tunc in civitate Faventie
				<lb/>dominus Malatesta de Arimino cum anbaxatoribus ipsius terre, dominus Guido de Polenta
				<lb/>cum anbaxiatoribus de Ravenna, dominus Rodulfinus de Calisidio cum anbaxatoribus de
				<lb/>Cesena, dominus Bernardinus de Polenta potestas Cervie cum anbaxatoribus Cervie, ambaxatores
				<lb/>de Forlivio; et, in parlamento, petierunt dicti anbaxiatores de Bononia quod dicta
				<lb/>comunia deberent conpromittere ut dictum est. Postmodum firmaverunt quod quilibet dominus,
				<lb/>et anbaxiatores cuiusque civitatis, ire deberet ad investigandum voluntatem comunium
				<pb n="72"/>
				<lb/>suorum: tandem, per quamlibet responsum fuit dictis anbaxiatoribus de Bononia quod neutrum
			<lb/>dictorum comunium volebat facere ea, que per comune Bononie petebantur.</p>
			<p><lb/>Demum, paucis diebus elapsis, iterum alii anbaxiatores venerunt, qui similem anbaxiatam
				<lb/>portaverunt, et ultra fecerunt; nam ipsi mandaverunt domino Baxacomatri potestati Faventie,
				<lb/>et dominis comitibus de Cunio, et domino Guidoni Raulis de Cesena, et domino Maghinardo
				<lb/>de Sosenana, qui dicebant se esse cives civitatis Bononie, quod ipsi taliter facerent et curarent
				<lb/>quod comune Faventie deberet conpromittere in comune Bononie de dicto negotio;
			<lb/>et predicta comunia nichil omnino se facturos dixerunt et responderunt.</p>
			<p><lb/>Quare comune Faventie, timens ne comune Bononie veniret Faventiam ad occupandam
				<lb/>ipsam terram, et eam tradendam in manibus dicti comitis Romaniole et suorum sequacium,
				<lb/>die dominico ultimo mensis augusti, in hora none, dominus Maghinardus capitaneus, et alii
				<lb/>de Faventia, incepto rumore, fecit sonari canpanam populi ad laborerium faciendum, et omnes,
				<lb/>tam cives, quam forenses, oportuit ire ad infortiandum ipsam civitatem Faventie, et cavandum
				<lb/>foveas ipsius, diu noctuque, donec fuit inforciata; et, ea die, dictus dominus Baxacomatre, cum
			<lb/>sua familia, separavit se de civitate Faventie et ipso regimine.</p>
			<p><lb/>Ea vero die venerunt ad civitatem Faventie tota milicia et populus civitatis Forlivii, et
				<lb/>omnes de districtu ipsius, causa reficiendi et cavandi foveas civitatis Faventie. Venerunt etiam
				<lb/>ibi dominus Malatistinus potestas Cesene cum milicia et populo de Cesena. Venerunt etiam
				<lb/>dominus Hostaxius de Polenta potestas Ravenne, cum militibus et populo de Ravenna; similiter
				<lb/>et dominus Bernardinus de Polenta potestas Cervie, cum militibus et populo Cervie.
				<lb/>Item et Iohannes Sanchatus de Malatestis, cum militibus de Arimino; similiter et de Bretenorio
				<lb/>et de Castrocario et de Bagnacavallo, et illustris vir dominus comes Bandinus de
				<lb/>Mutilliana capitaneus generalis societatis provincie Romaniole, cum fidelibus suis de Mutilliana
				<lb/>et aliunde. Et facte fuerunt fovee et stechate ipsius civitatis, ita quod in civitate Faventie
				<lb/>non fuit tam maximum guarnimentum militum et peditum armatorum, per totum tenpus,
				<lb/>quo viventes ipso tenpore recordarentur: fuerunt enim ibi mille milites et ultra, et triginta millia
				<lb/>pedites. Et, propter separationem domini Baxacomatris potestitis Faventie, ançiani populi ascenderunt
			<lb/>pallacium, et fecerunt regimen usque ad adventum novi potestatis.</p>
			<p><lb/>Et tunc, die sabati sexto mensis septenbris, occisus fuit gladio Leonatus notarius de Ontignano,
			<lb/>quem occiderunt inimici sui de Tredolço.</p>
			<p><lb/>Anno domini nostri Ihesu millesimo ducentesimo nonagesimo secundo. Quoniam civitas
				<lb/>Faventie tunc tenporis non habebat potestatem, electus fuit potestas Faventie, pro sex mensibus,
				<lb/>incipiendo a kallendis septenbris huius anni, et usque ad kallendas martii anni proxime
				<lb/>futuri, dominus Bernardinus de Polenta filius domini Guidonis de Polenta, qui intravit regimen
				<lb/>die lune VIII mensis septenbris eiusdem anni, et dominus Maghinardus capitaneus.
				<lb/>Dicto vero tenpore, comune Florentie misit ad civitatem Bononie dominum Gentilem
				<lb/>filium domini Bertoldi de Ursinis de Roma potestatem Florentie, cum solenpnibus anbaxiatoribus,
				<lb/>ad tractandum et faciendum concordiam inter comune Bononie et illos de Romaniola,
				<lb/>occasione relevationis fovearum civitatis Faventie et fortilitiarum, que facta erant in ipsa civitate,
				<lb/>eo quod comune Bononie tenebat et reputabat sibi ad iniuriam. Verum aliqui de Bononia
				<lb/>dicebant quod nolebant se intromittere de factis Romaniole, et melius dicebant. Et, die
				<lb/>sabati XIII septenbris, venerunt dicti potestas et anbaxiatores de Florentia ad civitatem Faventie.
				<pb n="73"/>
				<lb/>Et missum fuit pro domino Malatesta de Arimino, domino Guidone de Polenta de
				<lb/>Ravenna, domino Rodulfino de Calixidio de Cesena, et domino Ranberto de Polenta potestate
				<lb/>Forlivii, et pro sapientibus ipsius terre Forlivii, ut Faventiam venirent dicta occasione. Et
				<lb/>responsum fuit eis, per dictos Romaniolos, quod nullo modo volebant spanare foveas, nec destruere
				<lb/>stechatam, neque fortilicias, quas fecerant in civitate Faventie. Et sic, die dominico XIV
				<lb/>mensis septenbris, recesserunt de civitate Faventie predicti dominus Gentilis potestas et anbaxiatores
			<lb/>civitatis Florentie.</p>
			<p><lb/>Item, eodem anno, die mercurii XVII dicti mensis septenbris, dominus Maghinardus Paganus
				<lb/>de Sosenana capitaneus populi civitatis Faventie equitavit, cum maxenata comunis Faventie et
				<lb/>aliquibus de militibus ipsius civitatis, ad Rontanam, ipsumque castrum Rontane munivit bonis
				<lb/>custodibus, et incepit ipsum inforciare, faciendo in ipso poço unum fortem gironem et unam
			<lb/>turrim, et fecit portari calçem, pro ipsa turri facienda et construenda, de civitate Faventie.</p>
			<p><lb/>Item, eo anno, die primo mensis novenbris, illustris vir dominus comes Guido de Montefeltro,
				<lb/>cum trecentis militibus et MM peditibus, intravit civitatem Urbini, ipsamque terram
				<lb/>fecit muniri et inforciari bonis fossis et stechatis, que prius fuerant splanata, et muri ipsius
			<lb/>civitatis diruti per dominum Guilielmum Durantem comitem Romaniole.</p>
			<p><lb/>Anno domini millesimo ducentesimo nonagesimo tercio, indictione VI, die iovis primo
				<lb/>kalendarum ianuarii, de nocte, dominus Maghinardus Paganus de Sosenana et Bernardinus
				<lb/>et Albericus comites de Cunio, cum aliquibus ex militibus et popularibus de Faventia et eorum
				<lb/>fidelibus, equitaverunt ad castrum Montis Maioris, comitatus Imole, in quo erant custodes pro
				<lb/>comite Alexandro de Romena, ipsumque castrum et turrem et totam fortiliciam ad eorum
			<lb/>dominium habuerunt, reiectis et expulsis custodibus, qui eum custodiebant.</p>
			<p><lb/>Item, eo anno, de mense ianuarii, obiit magnus et potens dominus comes Guido Novellus;
			<lb/>item obiit dominus Ugolinus de Sino de Ubaldinis.</p>
			<p><lb/>Item, obiit dominus Guido Riçius de Polenta.</p>
			<p><lb/>Item, per totum illum mensem ianuarii, et per mensem februarii, fuit bonum tenpus et
				<lb/>clarum et lucidum, et non fuerunt nives neque pluvie, nisi ultima die februarii, qua fuit
			<lb/>nix et pluvia, et postea pluribus sequentibus diebus.</p>
			<p><lb/>Item, eodem anno millesimo CC nonagesimo tercio, die primo mensis marcii, fuit potestas
				<lb/>Faventie, pro sex mensibus, dominus Iohannes Çottus filius domini Malateste de Arimino, et
			<lb/>dominus Maghinardus capitaneus.</p>
			<p><lb/>Item, eodem anno, die sabati XXI mensis februarii, obiit magnificus et potens vir dominus
				<lb/>Obiçus marchio de Feraria, relictis tribus filiis, scilicet Açone, Aldrovandino et Francisco;
			<lb/>qui Aço, die tercia predicta, factus fuit dominus Ferarie, Mutine et Regii.</p>
			<pb n="74"/>
			<p><lb/>Item, eodem millesimo CC.LXXXXIII, indictione sexta, Petrus filius domini Guidonis de
				<lb/>Glauçano, de Acharixiis Faventie, desponsavit et duxit in uxorem dominam Guilielminam filiam
				<lb/>olim fratris Çanbraxini de Çanbraxiis, cum magno gaudio et triunpho; et hoc fuit die dominico
			<lb/>XXVI mensis aprilis.</p>
			<p><lb/>Item, eodem die, dominus comes Bandinus de Mutilliana venit Faventiam, et, die lune
				<lb/>sequenti tunc proxime, ivit Forlivium, moraturus ibidem pro capitaneo generali totius societatis
			<lb/>terrarum huius provincie Romaniole.</p>
			<p><lb/>Item, eodem anno, die XXIII mensis maii, obiit dominus comes Guido de Mutilliana. Item,
			<lb/>eodem anno, die martis XXII septenbris, obiit dominus Alborixius canonicus Faventie.</p>
			<p><lb/>Item, anno predicto millesimo ducentesimo nonagesimo tercio, indictione sexta, die primo
				<lb/>mensis septenbris, intravit regimen civitatis Faventie Rossollinus filius domini Henrici de la
				<lb/>Tosa, de Florentia, qui fuit potestas Faventie per sex menses, videlicet a primo septenbris
			<lb/>usque ad primum diem mensis marcii anni sequentis, et dominus Maghinardus capitaneus.</p>
			<p><lb/>Item, anno domini millesimo ducentesimo nonagesimo quarto, indictione septima, die
				<lb/>prima mensis marcii, intravit regimen civitatis Faventie dominus Nicolaus de Malavoltis de
			<lb/>Senis, et dominus Maghinardus capitaneus.</p>
			<p><lb/>Item, eo anno, die mercurii XIX maii, Maxius domini Acharixii et Prosperius domini
				<lb/>Guidonis Acharixii de Faventia vulneraverunt fortiter Nicolaum de Aspronibus, ita quod, ex
			<lb/>dictis vulneribus, mortuus est.</p>
			<p><lb/>Item, eo anno, die mercurii XXVI mensis maii, in civitate Forlivii, facta sunt instrumenta
				<lb/>pacis et concordie inter dominum Ildebrandinum comitem Romaniole, ex una parte, et Faventinos
			<lb/>et Forlivienses et alios dominos civitatum provincie Romaniole, ut infra dicetur.</p>
			<p><lb/>Item, eodem anno, die sabati XXIX mensis madii, in sero, ad petitionem et mandatum
				<lb/>domini comitis Romaniole, equitavit dominus Maghinardus capitaneus civitatis Faventie, cum
				<lb/>militibus ipsius civitatis et militibus de Forlivio, et cum bona quantitate peditum proborum
				<lb/>virorum, ad castrum Tauxignani, tota illa nocte; et, in die festo dominica sequenti, in hora
				<lb/>tercie, ibi fuit: ipsa etiam die, magnus rumor et discordia erat inter ipsum dominum comitem
				<lb/>et suos sequaces de dicto castro, ex una parte, et eius emulos ex altera, et etiam prelium
				<lb/>fuerat inter eos, qui, audiendo subsidium advenisse ipsi domino comiti, statim cesserunt; et
				<lb/>aliquos ex eis cepit, et alii aufugerunt. Demum, ipsum castrum totum remansit in dominio
				<lb/>eiusdem domini comitis, et dominus Maghinardus ibi posuit custodes suos, tam milites quam
				<lb/>pedites oportunos, et, ipsa die dominica, rediit Faventiam, et idem dominus comes multos de
			<lb/>ipso castro misit ad confinia.</p>
			<p><lb/>Item, die mercurii IX mensis iunii, idem dominus Maghinardus, cum militibus de Faventia,
				<lb/>equitavit ad Tauxignanum, et sociavit dominum comitem Romaniole, qui separavit [se] deinde,
			<lb/>et venit ad Mutillianam ipsa die mercurii.</p>
			<p><lb/>Item, die veneris XI mensis iunii, iuxta formam literarum transmissarum per dictum dominum
				<lb/>comitem ad dominum episcopum et prepositum Faventie, idem dominus prepositus
				<lb/>ex commissis et concessis per dicta, et etiam ex commissione sibi facta per dictum dominum
				<lb/>episcopum faventinum, et dominus Manente prepositus ariminensis, qui erat iudex subdelegatus
				<pb n="75"/>
				<lb/>eiusdem comitis, fuerunt in pallacio comunis Faventie, in quo congregati erant, ad sonum
				<lb/>canpanarum, consilium populi, consilium generale, consilium ançianorum, consilium credentie
				<lb/>de XX sapientibus, consilium credentie XLVIII sapientum, et massa populi civitatis
				<lb/>Faventie; ibique facti sunt sindici generales totius comunis, civitatis et districtus Faventie
				<lb/>Nicolittus de Çagonada et ego Petrus Cantinelli, et ibidem, flexis genibus ad pedes predictorum
				<lb/>dominorum, facta fuit per eos generalis absolutio omnium et singulorum interdictorum
				<lb/>et excommunicationum actenus factorum et factarum per dictum dominum comitem, vel per
				<lb/>ipsius predecessores vel aliquem eorum, in provincia Romaniole, quacunque ex causa. Et
				<lb/>Iacobus Vintuli notarius de hiis fecit publicum instrumentum, et multi alii notarii de hoc
			<lb/>rogati fuerunt.</p>
			<p><lb/>Item, eo anno, die veneris secundo mensis iullii, Argoglosii de Forlivio, cum eorum amicis,
				<lb/>qui magno tenpore steterant ad confinia pro comuni Forlivii, redierunt Forlivium cum
			<lb/>magno gaudio et honore.</p>
			<p><lb/>Item, eo anno millesimo ducentesimo nonagesimo quarto, indictione septima, die V mensis
				<lb/>iullii, facta fuit electio, per dominos cardinales romanos, de summo pontifice; et electus fuit
				<lb/>papa dominus frater Petrus de Morono de Apulia, sive de Abrucio, qui coronatus fuit in civitate
				<lb/>Aquile, die dominico XXIX mensis augusti, et vocatus est dominus papa Celestinus V.
				<lb/>Eo tenpore rumores magni fuerunt in civitate Forlivii et in civitate Faventie, et maximum
				<lb/>guarnimentum hominum armatorum, ita quod ad civitatem Forlivii trasmissi fuerunt
				<lb/>ex popularibus et militibus Faventie. Tandem accidit quod, incepto rumore in civitate Forlivii,
				<lb/>expulsi fuerunt de ipsa civitate Calbulenses, et ex eis plurimi vulnerati; et hoc fuit
				<lb/>die martis XXIII augusti, et captus fuit dominus Guido de Polenta, qui venerat Forlivium
				<lb/>ad faciendum officium capitanarie dicte civitatis, et Ranbertus eius filius cum eo, et plures
				<lb/>alii de Ravenna, et Fulcerius de Calbulo et Iohannes eius frater, et Nicolittus filius Rainerii
			<lb/>de Calbulo.</p>
			<p><lb/>Demum, die mercurii proxime sequenti, dominus Maghinardus Paganus de Sosenana equitavit
				<lb/>ad civitatem Forlivii, et taliter operatus est ibi, quod predicti omnes capti fuerunt relaxati,
				<lb/>et sibi donati; et ipse tunc electus fuit capitaneus Forlivii aliquot diebus, donec provideretur
			<lb/>de alio capitaneo.</p>
			<p><lb/>Item, ipse dominus Maghinardus intravit pro potestate civitatis Forlivii, die primo mensis
			<lb/>septenbris, pro sex mensibus.</p>
			<p><lb/>Item, die primo mensis septenbris predicti, dominus Rossus de la Tosa de Florentia
			<lb/>intravit pro potestate civitatis Faventie, pro sex mensibus.</p>
			<pb n="76"/>
			<p><lb/>Item, eodem anno millesimo ducentesimo nonagesimo quarto, indictione septima, dominus
				<lb/>papa Celestinus quintus elegit et fecit comitem provincie Romaniole dominum Robertum de
				<lb/>Cornay, qui comes intravit ipsam provinciam die martis, hora tercie XII mensis octubris, et
				<lb/>hospitatus fuit apud Mundainum, in comitatu Arimini. Item, die iovis sequenti, venit ad civitatem
			<lb/>Arimini, et ibidem stetit usque ad diem martis XIX dicti mensis octubris.</p>
			<p><lb/>Item, dicta die martis, venit Cesenam, et ibidem moratus fuit usque ad diem dominicum
			<lb/>XXIV dicti mensis octubris.</p>
			<p><lb/>Deinde, dicta die dominica, venit ad civitatem Forlivii, et ibidem stetit deinde ad diem
			<lb/>martis, secundo mensis novenbris eiusdem anni.</p>
			<p><lb/>Item, dicta die martis, secundo novenbris, dictus dominus comes equitavit ad civitatem
				<lb/>Faventie, ubi, cum honore ac triunpho et magno astiludio, est receptus; et ibidem moram
			<lb/>traxit usque ad diem lune VIII mensis novenbris predicti.</p>
			<p><lb/>Item, dicta die lune, venit Imolam. Et, die dominica precedenti, VII dicti novenbris,
				<lb/>dictus dominus Robertus comes provincie Romaniole, receptis a comuni Faventie duobus
				<lb/>millibus florenis auri.……………………………………………………………………….
				<lb/>[absolvit eos excommunica]tionum et privationum honorum et dignitatum, per dominum Petrum
				<lb/>archipresbiterum de Ortona, Tethiensis diocesis, apostolice sedis legatum; de quibus
			<lb/>facta fuerunt plurima instrumenta, unum manu….</p>
			<p><lb/>Item, in dicta civitate Imole, fecit maximum parlamentum idem dominus comes, die mercurii
				<lb/>X dicti mensis novenbris, et fecit legi suas constitutiones ibidem; in quo parlamento
				<lb/>firmatum fuit, de voluntate omnium anbaxiatorum et sindicorum totius provincie Romaniole,
				<lb/>[quod ipse dominus comes haberet liberum arbitrium accipiendi et tenendi stipendiarios
			<lb/>ad suam voluntatem].…</p>
			<p><lb/>Item, sub eodem millesimo ducentesimo nonagesimo quarto, indictione septima, in festo
				<lb/>omnium sanctorum, magnificus vir dominus Aço marchio de Feraria fecit curiam generalem,
				<lb/>in qua fecit militem fratrem suum Franciscum, et multos alios viros nobiles cum eo militari
				<lb/>cingulo adgregavit. Et, hiis diebus, aque de Alpibus in tantum creverunt et emanaverunt
				<lb/>in flumine Padi et aliorum fluminum, a Cremona inferius, et per comitatum Cremone, Brixie,
				<lb/>Placencie, Parme, Regii, Mutine, Mantue, Padue, Ferarie, et per adiacentes contratas citra
				<lb/>et ultra Padum, ut diceretur a gentibus quod diluvium particulare fuisset hiis diebus et
				<lb/>contratis, ita quod ville et domus submerse fuerunt, magna quantitas hominum et mulierum
				<lb/>et puerorum suffocata, bestie absque numero similiter suffocate, suppelletilia infinita perdita et
			<lb/>consunpta.</p>
			<p><lb/>Item, eodem anno, die veneris XXIV mensis decenbris, in vigilia Nativitatis domini nostri
				<lb/>Ihesu Christi, obiit dominus frater Bonifacius archiepiscopus sancte Ravennatis ecclesie, qui
				<lb/>acquisivit et auxit et augmentavit multa bona et iurisdictiones et honores dicte ecclesie, et
				<pb n="77"/>
				<lb/>in suo testamento reliquit, in auxilium passagii, pro Terra Sancta recuperanda, in ultramarinis
				<lb/>partibus, quinquaginta millia florinos auri, quos ipse archiepiscopus deposuerat penes mercatores,
			<lb/>in civitate Ianue.</p>
			<p><lb/>Item, eodem anno, die XIII mensis decenbris festivitatis sancte Lucie virginis, suprascriptus
				<lb/>dominus papa Celestinus renuntiavit papatui et rediit ad cellam suam, in qua primo
			<lb/>agebat penitentiam.</p>
			<p><lb/>Item, eo anno, die veneris XXIV dicti mensis decenbris, electus fuit papa dominus Benedictus
				<lb/>Gaitanus cardinalis, et vocatus est dominus papa Bonifacius octavus, qui fuit coronatus
				<lb/>in urbe romana, die dominico XXIII mensis ianuarii, anno Domini millesimo ducentesimo
			<lb/>nonagesimo quinto, indictione octava.</p>
			<p><lb/>Item, eodem anno, die.… predictus dominus Robertus comes separavit se de provincia
			<lb/>Romaniole, et recessit, pro eo quod alius comes electus fuit per dominum papam Bonifacium.</p>
			<p><lb/>Item, eodem anno, in kalendis marcii, dominus Rossus de la Tosa fuit potestas civitatis
			<lb/>Faventie, pro sex mensibus, usque ad kalendas septenbris.</p>
			<p><lb/>Item, eo anno, die decimo mensis aprelis, intravit provinciam Romaniole dominus Petrus
				<lb/>archiepiscopus Montis Regalis comes generalis provincie Romaniole, et venit in castrum Tauxignani
			<lb/>comitatus Imole.</p>
			<p><lb/>Item, die mercurii XIV aprelis, venit Imolam.</p>
			<p><lb/>Item, die sabati XVII aprelis, dominus Maghinardus capitaneus Faventie equitavit Imolam
				<lb/>ad mandatum dicti domini comitis, et, cum fuit coram eo, idem dominus comes mandavit
				<lb/>eidem quod deberet renuntiare dicte capitanarie, et in continenti renuntiavit, et, in reditu
			<lb/>suo, ivit ad canonicam sancti Petri, ubi stetit pluribus diebus.</p>
			<p><lb/>Item, eo anno, die dominico XXIV mensis aprelis, dictus dominus comes fecit, in civitate
				<lb/>Imole, parlamentum generale, in quo fuerunt septem episcopi provincie et anbaxiatores et
				<lb/>sindici comitatum et nobilium provincie Romaniole; et, in ipso parlamento, concessum fuit
				<lb/>liberum arbitrium dicto domino comiti accipiendi et tenendi stipendiarios, pedes et eques, ad
				<lb/>suam voluntatem, tam circa quantitatem et numerum ipsorum, quam circa salarium eorum, et
				<lb/>distributionem faciendam inter provinciales. Qui dominus comes accepit trecentum equites
				<lb/>et centum pedites, et inposuit comuni Faventie talliam ipsorum, videlicet quibuslibet quatuor
				<lb/>mensibus mille quatuor centum libras ravennates, et, pro fidelibus Fantullinorum, tercentum
			<lb/>libras ravennates.</p>
			<p><lb/>Item, eodem anno, die dominico octavo mensis maii, suprascriptus dominus Petrus comes
				<lb/>Romaniole exivit civitatem Imole, post nonam, et venit Faventiam, ubi, cum maximo honore,
			<lb/>fuit receptus.</p>
			<p><lb/>Et, occasione adventus ipsius domini comitis, multi barones et comites et magni viri
				<lb/>venerunt ad civitatem Faventie, videlicet dominus comes Bandinus de Mutilliana, dominus comes
				<lb/>Manfredus filius olim domini comitis Guidonis Novelli, Fulcerius et Franciscus de Calbolo
			<lb/>et multi alii.</p>
			<p><lb/>Deinde, inimico humani generis insuflante gizaniam inter dominum Maghinardum de
				<lb/>Sosenana et suos amicos de Faventia, ex una parte, et dominos comites de Cunio ex altera
				<lb/>cum eorum sequacibus, et cum eis tenebat predictus comes Manfredus; contigit quod predicti
				<lb/>comites de Cunio, videlicet Rainerius, Bandeçatus et Bernardinus, cum eorum sequacibus,
				<lb/>die mercurii XI mensis maii, coram supradicto domino comite Romaniole, petierunt palam
				<lb/>quod fovee civitatis Faventie spanarentur et stecate ipsius et fortilitie vastarentur; propter
				<lb/>quod fuit orta magna turbacio inter eos et dominum Maghinardum et suos amicos. Et ideo
				<lb/>predictus dominus comes Romaniole mandavit et inposuit confinia utrique parti, ut, die iovis
				<lb/>XII maii predicti, quelibet iret ad confinia, ubique vellet, longe a civitate Faventie per X milliaria,
				<pb n="78"/>
				<lb/>ubi stare deberent donec revocarentur. Et sic, ipsa die iovis, post nonam, supradicti
				<lb/>domini Maghinardus et comes Bandinus exiverunt civitatem Faventie, ipse enim Maghinardus
				<lb/>ivit ad castrum suum Benclarum, quod habebat in valle Alamonis, et dictus dominus
				<lb/>comes Bandinus ivit Mutillianam, et predicti domini comites de Cunio iverunt ad Lugum et
			<lb/>Fusignanum et comes Manfredus Mutillianam.</p>
			<p><lb/>Item, eo anno M.CC nonagesimo quinto, indictione octava, die dominico XV mensis maii,
				<lb/>in mane, factum fuit consilium generale populi civitatis Faventie in pallacio populi, in quo
				<lb/>consilio electus fuit capitaneus populi eiusdem civitatis dominus Petrus archiepiscopus Montis
				<lb/>Regalis comes provincie Romaniole, per unum annum, incipiendo ab ea hora in antea, qua
				<lb/>dicta electio facta fuit, cum salario centum librarum bononiensium parvorum pro quolibet
				<lb/>mense; fecitque suum vicarium, per unum annum, dominum Napolionem.… de Reate, probum
			<lb/>militem et potentem.</p>
			<p><lb/>Item, eodem die, post nonam, in eodem pallacio, dominus Rossus de la Tosa potestas
				<lb/>Faventie fecit congregari consilium generale comunis civitatis eiusdem, in quo proposuit
				<lb/>de novo potestate eligendo et reformatus fuit in eodem consilio, et electus ad vocem suprascriptus
				<lb/>dominus comes Romaniole potestas civitatis Faventie, per unum annum, incipiendo
				<lb/>in kallendis septenbris proxime venturi, deinde ad unum annum, cum salario centum librarum
			<lb/>bononiensium pro quolibet mense. Et hec omnia facta fuerunt eo die.</p>
			<p><lb/>Item, die martis XVII dicti mensis maii, predictus dominus comes fecit arengum in platea
				<lb/>comunis Faventie, in quo facti fuerunt duo sindici, videlicet dominus Ugolinus de Medicis
				<lb/>iudex et dominus Thedericus de Salutare iudex, qui iuraverunt fidelitatem sancte romane
				<lb/>ecclesie; et idem dominus comes fecit proclamari sua banna et ordinamenta, et fuit sibi, per
				<lb/>ipsum arengum, concessum liberum arbitrium supra pacem et reformacionem boni status
			<lb/>civitatis Faventie.</p>
			<p><lb/>Item, eodem anno, die mercurii XXV mensis maii, dominus comes de Montefeltro venit
				<lb/>ad civitatem Forlivii cum uno legato domini pape, qui sibi restituit omnia bona et iura sua,
				<lb/>et ipsum posuit in possessionem omnium bonorum et iurium suorum; occasione cuius adventus,
				<lb/>homines de parte Manfredorum de Faventia, et etiam aliunde, plurimum doluerunt et
			<lb/>timuerunt; propterea idem dominus comes Romaniole fecit infrascripta.</p>
			<p><lb/>Item, eodem anno, die veneris XXVII mensis maii, dictus dominus comes Romaniole
				<lb/>accepit obsides et fideiussores nobilibus de Faventia, videlicet unum filium domini Guidonis
				<lb/>Raulis et unum filium comitis Alberici de Cunio, quos misit Cesenam; item, unum filium
				<lb/>Rainerii et unum Bandezati et unum Bernardini comitum de Cunio, et unum Francisci de
				<lb/>Manfredis, et unum Ugolini Buçole, et unum filium fratris Alberici de Manfredis, et unum
			<lb/>Francisci de Manfredis, quos omnes misit ad Castrocarium.</p>
			<p><lb/>Item, eo anno, die martis ultimo mensis maii, de mandato predicti domini comitis Romaniole,
				<lb/>dominus frater Albericus et Franciscus de Manfredis, dominus Rainerius et Bernardinus
				<lb/>comites de Cunio, dominus Maghinardus de Sosenana venerunt prope civitatem Faventie,
				<lb/>videlicet predictus dominus Maghinardus apud ecclesiam sancti Apolinaris, et predicti
				<lb/>alii omnes in burgo Porte Pontis; scilicet Manfredus apud hospitale sancti Iohannis, et comites
				<lb/>apud ecclesiam sancti Antollini. Et, sequenti die mercurii, primo mensis iunii, idem dominus
				<pb n="79"/>
				<lb/>comes Romaniole, cum predictis dominis et domino Guidone Raulis de Çanbraxiis et domino
				<lb/>Dadeo de Acharixiis, iverunt ad castrum Auriolo, ubi visum fuit ipsos posse melius et securius
			<lb/>stare ad tractandum pacem et concordiam inter eos.</p>
			<p><lb/>Item, dicta die ultima maii, dictus dominus comes Romaniole precepit dominis Frederico
				<lb/>et Dadeo de Acharixiis et Rauli de Çanbraxiis ut irent ad confinia, haud longe quam IV
			<lb/>milliaria a civitate Faventie; quod ipsi fecerunt.</p>
			<p><lb/>Item, die predicta prima mensis iunii, predicti domini Acharixii, Manfredi, Maghinardus,
				<lb/>comites de Cunio et Çanbraxii et Rogati fecerunt pacem ad invicem, in terra Auriolo; et postea,
				<lb/>eadem die, post nonam, in platea comunis Faventie, super schalas pallacii, presente ipso domino
			<lb/>comite et stipendiariis et populo Faventie et domino Lotterio episcopo faventino.</p>
			<p><lb/>Item, die iovis sequenti, apud locum dominarum loci fratris Viviani, presente dicto domino
				<lb/>comite Romaniole, fecit pacem comes Albericus de Cunio, pro se et domina Beatrixia
				<lb/>sua uxore et filia condam Manfredi de Manfredis, cum dominis fratre Alberico, Francisco et
				<lb/>Ugolino, de morte et occasione mortis domini Manfredi et Albergitti eius filii. Et redierunt
			<lb/>predicti domini omnes ad eorum confinia.</p>
			<p><lb/>Item, die II iunii, omnes alii de populo, qui steterant ad confinia multo tenpore, Faventiam
			<lb/>redierunt.</p>
			<p><lb/>Item, die dominico V mensis iunii, predictus dominus comes separavit se de civitate Faventie,
			<lb/>et ivit ad civitatem Forlivii, ubi, cum honore maximo, est receptus.</p>
			<p><lb/>Item, die dominico XII mensis iunii predicti, suprascriptus dominus comes Romaniole separavit
			<lb/>se de civitate Forlivii, et ivit Cesenam.</p>
			<p><lb/>Item, die dominico XXVI iunii, predictus dominus comes ivit Ravennam, et, facta pace
				<lb/>inter intrinsecos et extrinsecos de Ravenna, misit ad confinia de utraque parte; fecitque dirrui
				<lb/>domos domini Guidonis de Polenta et Lanberti sui filii, ac etiam domum, que condam fuit
			<lb/>domini Marchi Michaelis.</p>
			<p><lb/>Item, die sabati II mensis iullii, equitavit idem dominus comes Cesenam, et, in mane
				<lb/>diei dominice, versus Ariminum, et, die mercurii tunc proxime sequenti VI iullii, fecit fieri
			<lb/>pacem inter Ariminenses intrinsecos et extrinsecos, et, cum eis omnibus, introivit Ariminum.</p>
			<p><lb/>Item, eo anno, die dominico XVII mensis iullii, fuit magnum tonitruum, et sagitta fulgura
				<lb/>percussit in canpanile sancti Petri de Faventia, ita quod plures lapides proiecit in terram,
				<lb/>et de quadro, in quo erat fixa crux, que erat in summitate dicti canpanilis; ita quod dicta
			<lb/>crux, cum pomo aureo, cecidit inferius die iovis tunc proxime sequenti, XXI mensis iulii.</p>
			<p><lb/>Item, eo anno, die iovis XXI mensis iullii, omnes illi de civitate Faventiae, qui erant
				<pb n="80"/>
				<lb/>ad confinia de mandato domini comitis Romaniole, Faventiam redierunt unanimiter et concorditer,
				<lb/>et de voluntate ac licencia eiusdem domini comitis, et etiam potestatis et capitanei
			<lb/>et ançianorum civitatis Faventie.</p>
			<p><lb/>Item, eodem millesimo ducentesimo nonagesimo quinto, indictione VIII, die martis secundo
				<lb/>mensis augusti, una vox elevata fuit, in civitate Favencie, hominum dicentium: "Ecce Forlivienses!
				<lb/>Ecce Forlivienses!", quod non erat verum. Sed, occasione dicte vocis, domini comites
				<lb/>de Cunio et Manfredi, cum eorum sequacibus, fuerunt ad arma, et, cum armis, eques et
				<lb/>pedes, venerunt in podio sancti Petri et etiam in platea comunis; quibus auditis, dominus Maghinardus
				<lb/>de Sosenana et dominus Guido Raulis et Acharixii, cum eorum amicis similiter, et armati
				<lb/>eques et pedes, fuerunt in ipsa platea, iuxta sanctam crucem, et iverunt usque ad pedronem, qui
				<lb/>est in media platea predicta, ibique fecerunt multa verba ex utraque parte; tandem, de licentia
				<lb/>domini capitanei, utraque pars retrocessit, et fecerunt eorum serallia, ita quod una pars non
				<lb/>posset subito currere super aliam; et sic ipsa nocte factum est. Demum, illucescente die mercurii
				<lb/>III augusti, dum predicti comites de Cunio et Manfredi, cum eorum amicis et guarnimentis,
				<lb/>que fecerant, congregati essent ultra pontixellum porte Ravegnane de Sancto Clemente
				<lb/>et iuxta sanctum Ipolitum, destruxerunt stechatam civitatis, quasi partem dimidiam ab illo latere,
				<lb/>ad hoc ut eorum guarnimenta citius et liberius intrarent ipsam civitatem, et specialiter
				<lb/>illi de Bononia, qui, ipsa die mercurii, venerunt usque Imolam in quantitate VIII.c equitum,
				<lb/>et VI.m peditum ad Castrum Sancti Petri. Et ecce quod illi de parte Acharixiorum, nolentes
				<lb/>substinere tantam nequiciam, cum magnis vocibus dicentibus et clamantibus: "A luro! A luro!",
				<lb/>cucchurrerunt versus portam Ravegnanam, irruentes in illos de parte Manfredorum et comitum,
				<lb/>preliantes fortiter cum eis, accipiendo eis serallium, quod fecerant ad pontixellum
				<lb/>porte Ravegnane, et postea ad pontixellum de Sancto Clemente, debellantes et vulnerantes
				<lb/>eos et expellentes extra civitatem Faventie. In qua expulsione mortuus fuit Manfredus de
				<lb/>Marçanensibus, et multi, tam ex percussionibus, quam ex fuga et defectu pontis, suffocati sunt
				<lb/>ultra L de amicis comitum et Manfredorum, relinquentes arma per canpos et fossata, et affugentes
				<lb/>aliqui eorum versus Cunium, et alii versus Ravennam: et sic ipsa civitas Faventie
				<lb/>remansit ad servicium sancte romane ecclesie contra ea, que dicti comites et Manfredi ordinaverant,
				<lb/>scilicet accipere ipsam civitatem et dare Bononiensibus. Et, eadem die, similiter
				<pb n="81"/>
				<lb/>eiecti sunt illi de parte Comitum de Ravenna, et inceptum fuit prelium in castro Tauxignani,
				<lb/>quod per multos dies duravit; et, eadem die, similiter expulsa fuit pars Ghibillina de Bretenorio,
				<lb/>ipsa vero civitate Faventie remanente in dominio domini Maghinardi et partis Acharixiorum
				<lb/>et amicorum suorum, eiectis et expulsis Manfredis et comitibus de Cunio, qui ordinaverant
				<lb/>proditionem et mortem predictorum Maghinardi et Acharixiorum et domini Guidonis
			<lb/>Raulis et omnium amicorum eorum et sequacium, cum parte Geremiorum de Bononia.</p>
			<p><lb/>Item, die sabati XXI augusti, accensus est ignis maximus in terra Bagnocavalli, ita quod
				<lb/>ipsa terra tota et domus et subpellectilia omnia sunt igne consunpta; in quo igne V persone et
			<lb/>porci multi et alie bestie et ultra nongente domus fuerunt, per ipsum ignem, penitus consumate.</p>
			<p><lb/>Item, eodem anno, die veneris XXVI mensis augusti, in mane tenpestive, fuit tenpus nubilosum
				<lb/>et pluviosum, et tonitrua multa et magna, et unum magnum tonitruum cum sagittis
				<lb/>fulguribus, que percusserunt in canpanili ecclesie sancti Petri, perforando summitatem ipsius
				<lb/>canpanilis, proiciendo quadrum, quod erat in ipsa summitate, et canpanam magnam proiecit
				<lb/>in fundo canpanilis, et aliam canpanam supra uno ligno et fenestra superiori; runpendo etiam
				<lb/>murum ipsius campanilis in pluribus locis versus podium sancti Petri, et maximum rumorem
				<lb/>et fulgorem faciendo; ita quod gentes, que erant in ipsa ecclesia, plurimum timuerunt, et affugerunt
			<lb/>propter dictum timorem.</p>
			<p><lb/>Supradictus vero dominus comes Romaniole potestas civitatis Faventie fecit suum vicarium
				<lb/>in dicta potestaria, videlicet dominum Anselmum de Sancto Laurentio de Canpania, qui
			<lb/>intravit in ipso regimine die prima mensis septenbris.</p>
			<p><lb/>Item, eo millesimo ducentesimo nonagesimo quinto, indictione VIII, die iovis VI mensis
				<lb/>octubris, dominus Guilielmus Durantis episcopus mimatensis, electus comes provincie Romaniole
				<lb/>et marchio in marchia Anchonitana per dominum Bonifacium papam, intravit provinciam Romaniole,
				<lb/>et venit ad civitatem Arimini. Et, ea die, dominus Petrus archiepiscopus Montis
			<lb/>Regalis, qui fuerat comes, separavit [se] de dicta provincia.</p>
			<pb n="82"/>
			<p><lb/>Item, die dominico XXIII mensis predicti, venit idem dominus comes ad civitatem Cesene,
			<lb/>ubi cum magno honore fuit receptus.</p>
			<p><lb/>Item, die iovis XXVII dicti mensis octubris, predictus dominus comes fecit parlamentum
				<lb/>generale in civitate Cesene, ubi fuerunt anbaxiatores et sindici et procuratores omnium nobilium
				<lb/>et comitatuum provincie Romaniole; et, in ipso parlamento, fuit firmatum quod ipse dominus
			<lb/>comes posset accipere trecentum milites expensis provincie.</p>
			<p><lb/>Item, die martis XV mensis novenbris, idem dominus comes equitavit Bretenorium.</p>
			<p><lb/>Item, die dominico XX dicti mensis novenbris, supradictus dominus comes venit ad civitatem
			<lb/>Forlivii, ubi magnus honor fuit sibi factus.</p>
			<p><lb/>Item, die mercurii XXIII dicti mensis novenbris, venit Castrocarium, ibique stetit multis
			<lb/>diebus.</p>
			<p><lb/>Item, die dominico XI mensis decenbris, idem dominus comes separavit se de Castrocario,
				<lb/>ivitque Imolam, eundo per devia et non per stratam publicam; nec voluit intrare civitatem
			<lb/>Faventie.</p>
			<p><lb/>Item, die XVIII dicti mensis decenbris, dominus Malatesta, cum parte sua de Arimino et
				<lb/>guarnimentis magnis, eques et pedes, undecunque congregatis in civitate Arimini, expulit violenter
				<lb/>aliam partem de ipsa civitate, occidendo et vulnerando multos, inter quos mortuus est
			<lb/>Ugolinus, qui dicebatur Cignatta, condam domini Parcitatis, et Mostacius et plures alii.</p>
			<pb n="83"/>
			<p><lb/>Item, dicto anno, die martis XX mensis decenbris, dictus dominus comes separavit se de
			<lb/>civitate Imole, et equitavit ad civitatem Ravenne.</p>
			<p><lb/>Item, die XXIII mensis decenbris eiusdem anni, equitavit ad civitatem Arimini, ubi stetit
				<lb/>multo tenpore, et separavit se de Arimino die dominico penultimo mensis aprilis, et ivit in
				<lb/>Marchiam .…………………………………………………………………………………..
			<lb/>………………………………………………………………………………………………</p>
			<p><lb/>Item, anno Domini millesimo ducentesimo nonagesimo sexto, indictione nona, die martis
				<lb/>XIII mensis marcii, dominus Maghinardus de Sosenana equitavit, cum aliquibus ex militibus
				<lb/>et popularibus Faventie et suis fidelibus, ad castrum Calamelli, et ibidem, dato signo, per vim
				<lb/>et prelium atque fortiam, cepit castrum predictum; illi vero, qui erant in turri, salvis eorum
				<lb/>personis, reddiderunt [ipsam similiter] .……………………………………………………..
			<lb/>……………………………………………………………………………………………….</p>
			<p><lb/>Item, eodem millesimo ducentesimo nonagesimo sexto, indictione nona, die dominico primo
				<lb/>mensis aprilis, magnificus vir dominus Petrus Abbate marchionis de Feraria patruus et dominus
				<lb/>Galasius comes Montisfeltri et maxenata de civitate Ariçii convenerunt in unum in
				<lb/>civitate Faventie, una cum militibus et populo civitatis Cesene et Forlivii, et dominus Maghinardus
				<lb/>de Sosenana cum suis fidelibus, et dominus Anselmus potestas et dominus Napolione
				<lb/>capitaneus civitatis Faventie cum militibus et populo civitatis eiusdem, et cum eorum guarnimento
				<lb/>undecunque congregato; dicta dies, post prandium, pulsatis canpanis comunis Faventie
				<lb/>ad stirmtam, exeuntes civitatem Faventie per portam Imolensem, equitaverunt usque
				<lb/>ad flumen Raseule seu Santerni, quod est prope civitatem Imole, quod, propter inundationes
				<lb/>aquarum et pluvias, multum erat latum et altum, ita quod transiri non poterat sine periculo
			<lb/>personarum, eques vel pedes.</p>
			<p><lb/>Ex adverso autem, in civitate Imole, congregati erant quatuor millia pedites armati de
				<lb/>Bononia, et multi alii, tam de Bononia, quam de comitatu Imole, et exteriores de Faventia
				<lb/>et milites de quarterio porte Sancti Petri de Bononia et maxenata comunis Bononie, qui
				<lb/>omnes convenerant in ipsa civitate Imole. Et quam cito intellexerunt adversarios eorum esse
				<lb/>super flumen, statim traxerunt ad renaçium Imole, ad impediendum transitum predictorum.
				<lb/>Decrescente itaque flumine supradicto, milites intraverunt ipsum flumen, et faciebant quasi
				<lb/>unam clusam in aqua, ita quod populares, per ipsam aquam, sicut melius potuerunt, transitum
				<pb n="84"/>
				<lb/>fecerunt. Quam cito vero illi Bononienses viderunt illos transisse, statim terga vertentes
				<lb/>in fugam conversi sunt, et, illis intrantibus civitatem Imole, multos ceperunt, et vulnerati sunt
				<lb/>plurimi et occisi: in platea vero civitatis Imole multis ex ipsis Bononiensibus congregatis,
				<lb/>dum non possent substinere impetum illorum, reduxerunt se in pallacio comunis Imole, ubi
				<lb/>fuerunt inclusi. Et tandem, dum non possent ibidem se tenere propter ignem, qui positus fuit
				<lb/>ad ipsum pallacium, reddiderunt se predicto domino Maghinardo, et sic omnes capti fuerunt,
				<lb/>et dicitur quod bene fuerunt capti duo millia et ultra de illis, qui erant tunc in ipsa civitate
				<lb/>Imole. Et sic ipsam civitatem ad suum dominium habuerunt, et inforciaverunt, facientes foveas
				<lb/>et stechatam. Et redierunt in ipsam civitatem pars Ghibellinorum de Imola et Alidoxius et
				<lb/>Litus eius frater, cum amicis ipsorum. Similiter etiam et Duçiam acceperunt et inforciaverunt.
				<lb/>Et electus fuit potestas Imole dominus Caça de Castello nobilis et potens vir.
				<lb/>Eoque tenpore comune Cesene, comune Forlivii et comune Faventie et Imole, comune
				<lb/>Bagnacavalli, exteriores de Ravenna, de Arimino et de Bretenorio, cum eorum amicis, fecerunt
				<lb/>societatem cum domino Açone marchione de Ferraria, et cum comune Mutine, Regii,
				<lb/>et Ferarie, et parte Lanbertaciorum de Bononia, et, sicut inter eos extitit ordinatum, suprascripta
				<lb/>die prima mensis aprilis, idem dominus marchio, cum maximo guarnimento, inforciavit
				<lb/>castrum Vignole, castrum Baçani, castrum Savignani et castrum Spilanberti, que sunt
			<lb/>in confinibus inter Bononienses et Mutinenses, in comitatu Mutine positos.</p>
			<p><lb/>Eo tenpore, occasione predictarum novitatum, que acciderunt in civitate Imole, catanei
				<lb/>de Sassadello comitatus Imole dereliquerunt ipsum castrum propter timorem domini Maghinardi,
				<lb/>et comites de Cunio similiter dereliquerunt castrum Cunii. Et dictum castrum Sassadelli
				<lb/>conbustum fuit et destructum per fideles dicti domini Maghinardi, et dictum castrum
			<lb/>Cunii spanatum fuit per comune Faventie.</p>
			<p><lb/>Item, eo tenpore, domini comites de Castrocario, volentes redire et morari in domibus
				<lb/>eorum, que erant in roccha et girone de Castrocario, que comites Romaniole eis acceperant,
				<lb/>et in ipsis erant custodes positi per ipsum comitem Romaniole, cum auxilio comunis et amicorum
				<lb/>suorum de Forlivio et Faventia, fecerunt exercitum supra dictam rocham et gironem,
				<lb/>et, cum manganis et preliis, per forciam, acceperunt ipsam rocham et gironem et obsides, qui
			<lb/>erant ibi; et hoc fuit die iovis tercio mensis maii, anni domini M.CC nonagesimo sexto.</p>
			<p><lb/>Item, eodem anno, die……., dominus Maghinardus Paganus de Sosenana electus fuit capitaneus
				<lb/>populi civitatis Faventie, a dicta die in antea, usque ad kallendas augusti, et a kallendis
			<lb/>augusti in antea, usque ad unum annum.</p>
			<pb n="85"/>
			<p><lb/>Item, eodem anno, die veneris XI mensis maii, comune Faventie ivit et fecit exercitum
				<lb/>generalem supra castrum Bachagnani, quod erat Francisci de Manfredis, fecitque ibidem
				<lb/>edificari tres manganos et castella et vias cohopertas ad expugnationem ipsius castri; stetitque
				<lb/>ibidem exercitus XVI diebus. Tandem illi, qui erant in ipso castro, venerunt ad mandata
				<lb/>comunis Faventie et domini Maghinardi capitanei dicte civitatis, et, salvis eorum personis et
				<lb/>rebus, quas portare potuerunt, rediderunt castrum comuni Faventie, quod fuit destructum
			<lb/>et splanatum.</p>
			<p><lb/>Item, eo anno, die dominico III mensis iunii, post nonam, fuit magna et gravis tenpestas,
				<lb/>que destruxit multa bona in comitatu Imole et Faventie, et fuit grossa sicut unus
			<lb/>ovus et plus.</p>
			<p><lb/>Item, sub eodem anno, die mercurii VI mensis iunii, sicut fuerat ordinatum, dominus
				<lb/>Aço marchio Estensis, cum militibus et popularibus Mutine et Regii, et maxenatis suis militum
				<lb/>et peditum, equitavit in comitatu Bononie ad terram, que vocatur Crespelanum, et
				<lb/>misit suos curritores veniendo versus Bononiam usque ad burgum Panicalis. Ex alia parte
				<lb/>dominus Franciscus frater predicti domini marchionis, cum comuni et hominibus Ferarie et
				<lb/>eorum exforcio, equitaverunt in comitatu Bononie ad terram Peole et ad Altedium et per
				<lb/>illas contratas, incendendo et conburendo domos, et capiendo homines et boves, et multa danpna
				<lb/>inferendo. Item, ex alia parte, dominus comes Galixius de Montefeltro et dominus Maghinardus
				<lb/>Paganus de Sosenana capitanei generales guerre, cum eorum exforcio de Cesena,
				<lb/>Forlivio, Faventia et Imola, equitaverunt in comitatum Bononie, supra castrum Sancti Petri
				<lb/>ad terras Lignanum, Vidrianum, Fraxenetam et Galegatam, conburendo domos per illas contratas,
				<lb/>et capiendo oves et boves et homines et frumentum, et etiam ad terram Medicine
				<lb/>et per illas contratas; ita quod dictum fuit tunc quod bene fuerunt conbuste ultra duo
			<lb/>millia domos, in illa die mercurii, per comitatum Bononie.</p>
			<p><lb/>Item, eodem anno Domini millesimo ducentesimo nonagesimo sexto, indictione nona, die
				<lb/>lune XVIII mensis iunii, post terciam, unus nuncius venit ad dominum Maghinardum Paganum
				<lb/>de Sosenana capitaneum populi civitatis Faventie qui sibi retulit quod inimici ipsius domini
				<lb/>Maghinardi abstullerant sibi, fraudulenter et per proditionem, castrum Stifunti; qua de causa
				<lb/>idem dominus Maghinardus statim clamavit ad arma et equos, et, pulsata canpanella militum
				<lb/>civitatis Faventie, versus partes illas viriliter equitavit, inveniendo iuxta dictum castrum
				<lb/>Stifunti fratrem suum Paganum cum maxima quantitate hominum fidelium suorum; et, ex
				<lb/>multis partibus, ibidem fecit exercitum congregari. Scivit enim quod inimici sui, qui venerant
				<lb/>ad auferendum ipsum castrum, occiserant Ugolinum, cui dicebatur vulgariter Abate,
				<lb/>fratrem naturalem ipsius domini Maghinardi, et plures alios, qui cum eo erant ad custodiam
				<lb/>dicti castri. Verum, congregato exercitu, et circundato ipso castro ita et taliter quod illi, qui
				<pb n="86"/>
				<lb/>intraverant ipsum castrum, nequaquam exire poterant sine periculo personarum; stetit ibidem
				<lb/>exercitus usque ad diem proxime subsequentem XX mensis iunii, et, ordinato prelio, ipsa
				<lb/>die, post prandium, per vim et prelium maximum, captum fuit, et omnes, qui erant in ipso
				<lb/>castro, fuerunt capti et mortui. Et fuerunt mortui undecim, et capti XXXIIIIor, inter quos mortuos
			<lb/>occisus est gladio Çonolus filius dominis Ugonis de Sassadello et….</p>
			<p><lb/>Item, eo anno, die dominico XV mensis iullii, equitaverunt milites et populares de Ravenna
				<lb/>et de Cervia et de Arimino et de Bretenorio, cum multis militibus eorum amicis de
				<lb/>Marchia, venientes ad civitatem Forlivii; nam comune Forlivii erat tunc in exercitu super
				<lb/>Castrumnovum, et fecerunt destrui de stecata et splanari de ripa civitatis Forlivii, ita quod
				<lb/>equites et pedites intrare possent ad occupandam ipsam civitatem; et multos occiserunt, inter
				<lb/>quos fuerunt mortui dominus Thedericus de Ordelaffis et dominus Iohannes de Argoglosiis.
				<lb/>Ad dictum vero rumorem traxerunt Scarpetta filius olim domini Thebaldi de Ordelaffis et
				<lb/>multi alii, et dominus Maghinardus et dominus comes Gallasius, qui, cum dicto exercitu,
				<lb/>separabant se a dicta offensione et veniebant Forlivium, ita quod ipsam civitatem recuperaverunt,
				<lb/>et expullerunt prefatos Ravennates et illos, qui cum eis venerant; et multi capti
				<lb/>sunt et occisi, et occisi fuerunt dominus Rainerius de Calbulo, Iohannes eius frater et
			<lb/>multi alii.</p>
			<p><lb/>Item, eo anno, millesimo ducentesimo nonagesimo sexto, indictione nona, die sabati primo
				<lb/>mensis septenbris, intravit regimen potestarie civitatis Faventie dominus Marchixinus filius
			<lb/>domini Ioannis de Argoglosiis de Forlivio, pro sex mensibus.</p>
			<p><lb/>Item, eodem anno, die dominico XXIII mensis septenbris, dominus Maghinardus de Sosenana
				<lb/>capitaneus generalis, cum milicia et populo civitatis Faventie et Forlivii et Imole, et
				<lb/>congregatis amicis suis, die martis tunc proxime subsequenti, equitavit ad Massam Lonbardorum,
				<lb/>ibique positum fuit exercitum generalem, in quo exercitu fuerunt quatuorcentum milites
				<lb/>domini Açonis marchionis Ferarie; et stetit exercitus ibidem VIII diebus continuis.
				<lb/>Interim vero supervenit in civitate Faventie novus comes provincie Romaniole per romanam
				<lb/>ecclesiam, videlicet dominus Maximus de Piperno, frater carnalis domini Petri de
				<lb/>Piperno cardinalis apostolice sedis legati, qui dominus comes mandavit ut dictum exercitum
				<lb/>separari deberet, et misit ad ipsum exercitum marischalchum suum, dicta occasione, die martis
				<lb/>secundo mensis octubris: qui comes intravit Faventiam die iovis XXVII septenbris.
				<lb/>Et, dicta die martis, milites et populares civitatis Bononie equitaverunt Imolam, et, per
				<lb/>vim, acceperunt et intraverunt burgum porte Alonis, eundo versus portam civitatis ipsius
				<lb/>cum curribus et plaustris super, in quibus habebant pontes constructos de assidibus de abbete
				<lb/>denodatos cum feramentis, causa proiciendi supra foveam civitatis, et super ipsis intrare
				<lb/>debebant, et ipsam occupare; tamen hoc facere nequerunt, immo aliqui ex eis mortui sunt
				<lb/>et capti. Ipsi vero Bononienses nequiter spoliaverunt locum sororum sancti Stephani, qui erat
				<lb/>in dicto burgo, bonis omnibus suis et alienis. Tunc enim nova de eis transmissa fuerunt ad
				<pb n="87"/>
				<lb/>exercitum supradictum; et illi de exercitu levaverunt canpum ipsa die martis, et, factis
				<lb/>aciebus, tam militum quam peditum, viriliter et potenter Imolam perexerunt, ea intentione
				<lb/>et animo preliandi cum Bononiensibus memoratis, si eos invenissent; sed ipsi iam, hospite insalutatos,
				<lb/>recesserant, reliquentes currus et scutus et multas res, que illuc portaverant; que
			<lb/>omnia fuerunt eis obprobrium senpiternum.</p>
			<p><lb/>Item, die.………, dominus Petrus de Piperno cardinalis, apostolice sedis legatus, intravit
			<lb/>civitatem Bononie.</p>
			<p><lb/>Item, die sabati XX mensis octubris, dictus dominus Maximus comes Romaniole separavit
				<lb/>se de civitate Faventie insalutato hospite, dicendo quod ipse ibat causa venandi, et ivit
				<lb/>Ravennam, que civitas Ravenne tunc inimicabatur civitatibus Faventie, Forlivii, Cesene et
				<lb/>Imole. Et dominus Petrus de Piperno cardinalis, legatus apostolice sedis, qui erat Bononie,
			<lb/>separavit se de ipsa civitate, tunc et ivit Florentiam.</p>
			<p><lb/>Item, eodem anno, die martis VI mensis novenbris, nobilis vir dominus Maghinardus de
				<lb/>Sosenana capitaneus civitatum Faventie et Imole, cum quatuor centum militibus armatis et
				<lb/>duobus millibus peditibus bonis et bene armatis lanceis longis, equitavit versus civitatem Ferarie,
				<lb/>et ivit Mutinam in auxilium domini marchionis Açonis; occasione quoniam comune Bononie,
				<lb/>cum toto suo exforcio, equitavit, et posuit exercitum supra castrum Baçanum, quod fecerat
				<lb/>inforciari ipse dominus marchio, in districtu et comitatu Mutine. Et in ipso castro erant reclusi
				<lb/>IVc equites et mille pedites: tandem, quia illi de dicto castro non habebant victualia, immo
				<lb/>oportuit eos comedere carnes equorum tribus diebus, salvis personis et rebus eorum, reddiderunt
			<lb/>castrum comuni Bononie; et hoc fuit die sabati XXIV novenbris.</p>
			<p><lb/>Item, die mercurii XIV mensis novenbris dictus dominus comes Romaniole, qui erat Ravenne,
				<lb/>cum toto suo exforcio de Arimino et de Marchia et Ravenna, militum et peditum,
			<lb/>transitum fecit desuptus Imolam, et torsit in auxilium Bononiensium.</p>
			<p><lb/>Anno a nativitate Domini nostri Ihesu Christi, millesimo ducentesimo nonagesimo septimo,
				<lb/>indictione decima, die veneris XXVIII mensis decenbris, illustris vir dominus Galasius comes
				<lb/>Montisfeltri et dominus Maghinardus Paganus de Sosenana, capitanei generales in provincia
				<lb/>Romaniole pro civitatibus Cesene, Forlivii, Faventie et Imole, Castrocarii et Bagnacavalli
				<lb/>et eorum sequacibus et consortibus, et anbaxiatores solenpnes predictorum locorum iverunt
				<lb/>ultra Paudum, ad parlamentandum et habendum coloquium cum illustri et magnifico viro
				<lb/>domino Açone marchione extensi, super tractandis et ordinandis eorum factis et negotiis
			<lb/>et amicorum suorum, et redierunt die lune ultimo decenbris.</p>
			<p><lb/>Item, eodem millesimo ducentesimo nonagesimo septimo, indictione decima, electus fuit
				<lb/>nobilis vir dominus Ugoçonus de Façola capitaneus generalis guerre pro civitatibus Cesene,
				<lb/>Forlivii, Faventie et Imole, et earum sequacibus, et venit ad civitatem Forlivii die XXI mensis
			<lb/>februarii, et sequenti venit Faventiam, et eadem die ivit Imolam.</p>
			<p><lb/>Item, sub eodem millesimo, die veneris primo mensis marcii, intravit regimen civitatis
			<lb/>Faventie, pro sex mensibus, dominus Ordellaffus de Ordellaffis de Forlivio.</p>
			<p><lb/>Item, eodem anno, die iovis secundo mensis maii, suprascriptus dominus Ugoçonus de
				<lb/>Façola capitaneus generalis, dominus Ordellaffus potestas Faventie et dominus Maghinardus
				<lb/>capitaneus Faventie et Imole, cum militibus et peditibus et guarnimento eorum, equitaverunt
				<lb/>ad terram Lugi comitatus Imole: et statim, ipsa die, inceperunt inforciare castellare vetus
				<lb/>Lugi; ipsum castrum Lugi, magnis foveis et cum bona stechata, inforciaverunt et munierunt
				<pb n="88"/>
			<lb/>ad honorem summi pontificis et sancte romane ecclesie et domini archiepiscopi Ravennatis.</p>
			<p><lb/>Item, eodem anno, die dominico XII mensis maii, supradicti domini, cum eorum exforcio,
				<lb/>equitaverunt ad civitatem Imole, ibique congregaverunt magnam quantitatem equitum et peditum,
				<lb/>et, die lune sequenti, equitaverunt versus Castrum Sancti Petri in comitatu Bononie
				<lb/>usque ad S. Stephanum in Quaterna, et supra stratam usque ad Varegnanam, capientes omnes
			<lb/>homines et aliquos occidendo, et predam magnam bestiarum Imolam conducentes.</p>
			<p><lb/>Demum, die martis tunc sequenti, venit maxenata civitatis Ariçii in quantitate equitum
				<lb/>ducentorum proborum virorum, et etiam dominus Galasius comes Montisferetri capitaneus
				<lb/>civitatis Cesene, cum militibus ipsius civitatis et bona quantitate peditum, similiter et de Forlivio
				<lb/>et comites de Castrocario, in civitate Imole congregantes. Illi vero de Bononia, tam
			<lb/>milites quam populares, venerunt ad Castrum Sancti Petri, ibique castrametati sunt.</p>
			<p><lb/>Item, die mercurii tunc sequenti, equitavit predictus Maghinardus, cum quantitate militum
				<lb/>et peditum, ad locum, ubi dicitur Aquavia; et castellare antiquum, ubi erat plebs
				<lb/>Aquavie, fecit infortiari de bonis fossis et stechatis, posuitque ibi equites et pedites ad custodiam
				<lb/>faciendam, ad hoc ut comune Bononie non haberet viam ad mittendum subsidium illis,
			<lb/>qui morabantur in castro Masse Lonbardorum.</p>
			<p><lb/>Item, die veneris sequenti tunc, suprascripti domini capitanei, cum tota eorum gente in civitate
				<lb/>Imole congregata, equitum, peditum et balisteriorum, exeuntes ipsam civitatem, perexerunt
				<lb/>versus Castrum Sancti Petri, ubi erant populus et milites civitatis Bononie, feceruntque
				<lb/>tres acies militum et peditum, et unam fortem et bonam aciem, quam antecedere fecerunt ad
				<lb/>incipiendum prelium cum predictis. Miseruntque nuncios suos ad Bononienses quod parati
				<lb/>erant preliari cum eis in bello, qui penitus renuerunt, et posuerunt acies eorum usque ad locum,
				<lb/>ubi dicitur Tuscanella, et trunbatores et tanburellos ire fecerunt [usque ad flumen
				<lb/>Selaris, ubi Bononienses castrametati erant, et ibidem castra posuerunt ad occasum solis:
				<lb/><hi rend="italic">quibus omnibus sic peractis, supradicti Romandioli, revolventes acies eorum, magnifice cum astutia,
				<lb/>Imole rediere. Quod ad dedecus et verecundiam Bononiensibus successum extitit</hi> ]…..
				<lb/>………………………………………………………………………………………….
				<lb/>[ <hi rend="italic">Item, anno domini M.CC.LXXXXVIII, Malvixinus comes de Bagnacavallo equitavit cum</hi>
				<lb/>sua forcia, <hi rend="italic">eques et pedes, in comitatu Imolae, et fecit magna incendia domorum et albergorum,
				<lb/>propter inimicitiam, quam habebat cum comitibus Cunii</hi> . Et venit ad castrum]…..
				<lb/>quod castrum erat comitis Alberici de Cunio, et ibidem fecit dari magnum prelium, et, in
				<lb/>ipso prelio, vulneratus fuit Raulis filius domini fratris Çanbraxini de Çanbraxiis cum una
				<lb/>lancea in cossa, ita quod, ex dicto vulnere, mortuus est. Et tunc illi de Lugo occurrerunt
				<lb/>in servicium dicti comitis Alberici, et eiecerunt dictum Malvixinum et quos cum
				<lb/>eo erant, ita quod multi de suis mortui fuerunt et vulnerati et capti. Et dictus Raulis sepultus
				<lb/>fuit, die iovis XVI ianuarii, apud locum fratrum Predicatorum de Faventia; occasione
				<lb/>cuius mortis, et propter dolorem et angustiam, quam habuerunt homines de Faventia, multi
				<pb n="89"/>
				<lb/>vestiti sunt vestibus lugubribus, ostendentes dolorem esse vehementem de morte ipsius. Et
				<lb/>multe gentes et nobiles de Forlivio et de Cesena et de Imola et de comitatu Imole, et
				<lb/>Lanbertacii, qui tunc morabantur Imole, et de multis aliis contratis, tunc, illis diebus, venerunt
				<lb/>Faventiam ad lugendum mortem dicti Raulis; et bene fuerunt ultra L boni viri, qui se
				<lb/>dictis vestibus lugubris induerunt, inter quos fuit dominus Maghinardus de Sosenana et
			<lb/>Octavianus eius gener, filius condam Ugolini de Sinno de [Ubaldinis].</p>
			<p><lb/>Item, anno Domini millesimo ducentesimo nonagesimo octavo, indictione XI, die vigesimo
				<lb/>mensis maii, comes Coradus de Montefeltro, filius olim comitis Dadei de Montefeltro, occisus
				<lb/>fuit et frustratus a fidelibus suis, in castro suo, quod vocatur Petra Rubea, et, cum eo, occisi
				<lb/>sunt frater ipsius Coradi dominus Philippus, et unus filius et una soror ipsius Coradi occisi
			<lb/>sunt.</p>
			<p><lb/>Item, eodem anno, die mercurii XVIII iunii, equitaverunt milites et populares civitatis
				<lb/>Faventie ad civitatem Imole, pro eo quia Bononienses venerunt iusta Imolam, causa faciendi
			<lb/>guastum.</p>
			<p><lb/>Item, eodem anno, miltes de Imola et de Lanbertaciis Imole commorantibus, in quantitate
				<lb/>CC, equitaverunt versus Castrum Sancti Pauli, die veneris III iulii, ad insultandum
				<lb/>et danpnificandum quosdam homines, qui segabant in pratis, et equites, qui ad eorum custodiam
				<lb/>fuerant deputati; et accidit quod ipsos inventos viriliter insultarunt, et in fugam converterunt
				<lb/>eosdem, occidentes ex eis V, et duas equas accipientes eisdem. Et, in eorum
				<lb/>reditu, rumor insonuit ad Castrum Sancti Petri, ubi erant maxenate comunis Bononie in quantitate
				<lb/>equitum IV.c, qui, statim ascendentes equos ipsorum, cucurrerunt contra Lanbertacios,
				<lb/>et, dum fuerunt supra flumen Idicis, subtus stratam per duo milliaria, obviaverunt eisdem, e
				<lb/>curritores eorum in fugam verterunt. Demum, cum dicti curritores fuerunt ad eorum acies,
				<lb/>statim occurrerunt et insultaverunt predictas maxenatas, in quodam prato supra Idicem, et
				<lb/>invicem preliantes, de illis de illis maxenatis multi occisi fuerunt, et capti et debellati fuerunt,
			<lb/>et in fugam conversi, et equi plurimi et capti fuerunt et ducti ad civitatem Imole.</p>
			<p><lb/>Item, anno predicto millesimo CC nonagesimo octavo, indictione XI, dum illi, qui habitabant
				<lb/>in Massa Lonbardorum, que posita est in comitatu Imole, subtus stratam, fecerent magnam
				<lb/>guerram habitatoribus civitatis Faventie et Imole; predicti et dominus Maghinardus
				<lb/>eorum capitaneus fecit exercitum iuxta dictum castrum Masse, ibique fecerunt edificari et
				<lb/>construi aliud castrum, ita quod nulla persona auderet mittere vel portare mercatum aliquod
				<lb/>ad dictum castrum de Massa. Postea vero, ipsum novum castrum destructum fuit per ipsum
			<lb/>dominum Maghinardum.</p>
			<p><lb/>Item, eodem anno, congregatis in civitate Faventie et Imole militibus et populo undecunque,
				<lb/>ad petitionem dominorum Gallasii comitis de Montefeltro capitanei civitatis Cesene et
				<lb/>Maghinardi capitanei civitatis Faventie et Imole, et, die veneris, in sero, V mensis septenbris,
				<lb/>illi, qui erant Faventie, iverunt Imolam; et, die lune VIII septenbris, equitaverunt milites et
				<lb/>populares, qui erant ibidem, versus comitatum Bononie viriliter et potenter, in contrata Medicine.
				<pb n="90"/>
				<lb/>Item equitaverunt, die mercurii tunc sequenti, in illis contratis, ubi multas domos incenderunt,
			<lb/>ceperunt homines plurimos, et bestias minutas et grossas acceperunt eisdem.</p>
			<p><lb/>Item, eodem anno, die martis XIV mensis octubris, illustris vir dominus comes Bandinus
				<lb/>Dei gratia in Tuscia pallatinus, potestas civitatis Faventie, cum milicia et populo civitatis
				<lb/>eiusdem, et dominus Maghinardus de Sosenana capitaneus civitatis Faventie et Imole, cum
				<lb/>milicia et populo civitatis Imole, et Lanbertacii commorantes Imole, equitaverunt ad Lugum
				<lb/>in comitatu Imole, et ad Roncadellum, occasione obviandi Bononiensibus venientibus causa
				<lb/>furniendi castrum Masse Lonbardorum pane, vino et aliis victualiis necessariis; qui Bononienses,
				<lb/>in nemoribus et palludibus de Trixenti, inceperunt facere viam et stratam, cum gradiciis
				<lb/>et assidibus; sed, propter inundationem aquarum et pluvias multas, non potuerunt conplere
				<lb/>id, quod facere intendebant, ita quod exercitus, ex utraque parte, reversi sunt ad domos
			<lb/>eorum, die sabati XVIII octubris.</p>
			<p><lb/>Et, eo tenpore, fecerunt et inforciaverunt castrum Sancti Iohannis in Pentecaxo, in odium
			<lb/>Bononiensium.</p>
			<p><lb/>Item, eodem anno, die veneris XXIV octubris, venit nix magna, et congelavit fortiter,
			<lb/>et glacies magna fuit, et duravit malum tempus multis diebus.</p>
			<p><lb/>Item, eo anno, die sabati primo mensis novenbris, in die solenpnitatis omnium sanctorum,
				<lb/>Maxius filius condam domini Acharixii de Acharixiis, electus potestas civitatis Imole,
			<lb/>ivit ad ipsam civitatem, et, ipsa die, intravit regimen civitatis ipsius.</p>
			<p><lb/>Item, anno millesimo CC.LXXXXIX, die sabati ultima mensis februarii, electus fuit potestas
				<lb/>Faventie, pro sex mensibus, dominus comes Bandinus de Mutilliana. Qui, facta sibi denuntiatione
			<lb/>per sindicum comunis Faventie, renuntiavit ipsam electionem et potestariam.</p>
			<p><lb/>Et, die dominica, primo mensis marçii, dominus Maghinardus de Sosenana fuit electus potestas
			<lb/>Faventie per unum mensem, cum salario C librarum Bononie pro illo mense.</p>
			<p><lb/>Et, dicta die prima marçii, electus fuit potestas Faventie, pro sex mensibus sequentibus,
				<lb/>ille, qui voluerit, et de quo dixerit dominus Franciscus Napolionis cardinalis Romanus, incipiendo
				<lb/>regimen suum ea die, qua intraverit civitatem Faventie. Qui renuntiavit electionem
				<lb/>de se factam; quare electus fuit potestas Faventie illustris vir dominus comes Tigrimus de
				<lb/>Mutilliana Dei gratia in Tuscia pallatinus, pro sex mensibus, qui venit, et intravit regimen
			<lb/>ipsius civitatis, die dominico X maii.</p>
			<p><lb/>Item, eodem anno, die martis XXI mensis aprilis, in civitate Faventie, convenerunt simul
				<lb/>ad presentiam domini Maghinardi Pagani de Sosenana, tunc potestatis et capitanei civitatis
				<lb/>eiusdem et capitanei civitatis Imole, anbaxiatores domini Mathei de Viscontis capitanei Mediolani,
				<lb/>et domini Alberti de la Scala domini civitatis Verone, et dominorum Açonis et
				<lb/>Francisci marchionum de Feraria, et comunis Bononie, causa tractandi concordiam inter Bononienses
			<lb/>intrinsecos et extrinsecos, et super aliis, que habebant in mandatis.</p>
			<p><lb/>Anno Domini millesimo CC nonagesimo nono, indictione XII, frater Agnellus de Faventia
				<pb n="91"/>
				<lb/>prior loci fratrum Predicatorum conventus Faventie, illis diebus, tractavit concordiam
				<lb/>inter comune Bononie et illos de provincia Romaniole, qui observabant partem Lanbertaciorum
				<lb/>extrinsecorum de Bononia, et, pluribus vicibus, ivit Bononiam, et revertebatur Faventiam
				<lb/>et Forlivium dicta de causa. Et, contigit, ad eius tractatum convenerunt, apud Montem Regis
				<lb/>supra Castrum Sancti Petri, ubi est locus fratrum Minorum, et etiam apud quoddam pratum
				<lb/>extra Castrum Sancti Petri, pluribus vicibus, anbaxiatores de Bononia, una cum domino Ottollino
				<lb/>de Mandello potestate Bononie, ex una parte, et anbaxiatores de Imola, Faventia, Forlivio
				<lb/>et Cesena, una cum comite Galasio capitaneo Cesene, domino Maghinardo capitaneo
				<lb/>Faventie et Imole. Et, tractatu habito inter eos, fecerunt pacem ad invicem, et sindici generales
				<lb/>electi fuerunt ex utraque parte, qui se, obsculo pacis et concordie, obsculati fuerunt.
				<lb/>Et, postea, dictus potestas Bononie, cum magnis anbaxatoribus, venierunt Faventiam et Forlivium
				<lb/>ad tractandum ea, que videbantur eis pro utilitate et conservatione dicte pacis, ubi
				<lb/>honorem maximum receperunt. Et, ab inde in antea, omnes mercatores de Bononia, cum
			<lb/>eorum mercationibus, secure ire atque redire potuerunt per loca predicta.</p>
			<p><lb/>Item, eo anno, in kallendis maii, electus est potestas Faventie illustris dominus comes
				<lb/>Tigrimus de Mutilliana Dei gratia in Tuscia pallatinus, pro sex mensibus, qui venit Faventiam
			<lb/>ad ipsum regimen exercendum, die dominico X mensis maii.</p>
			<p><lb/>Item, eo anno, rex Karulus et donpnus Iacobus rex Aragonum, cum eorum exforcio et
				<lb/>gente de Ianua et Catellonia et Francia, et etiam aliunde, armata manu, in galeis et lignis,
				<lb/>in mari regni Apullie, bellum maximum commiserunt una cum gente et armata regis Frederici
				<lb/>de Scicilia, ita quod gentes ipsius regis Frederici debellate fuerunt, et capti et mortui
				<lb/>in maxima quantitate; et hoc fuit die IV mensis iullii anni predicti. Postea vero, elapsis
				<lb/>aliquot diebus, in eisdem partibus, fuit magnus conflictus de gente regis Karuli, qui fuerunt
				<pb n="92"/>
				<lb/>debellati, capti et occisi in maxima quantitate per dictum regem Fredericum et gentem
			<lb/>suam.</p>
			<p><lb/>Item, eodem anno, suprascriptus donpnus Iacobus rex Aragonum separavit se a societate
				<lb/>predicti regis Karuli, pro eo quia dominus papa Bonifacius noluit sibi dare stipendia,
			<lb/>que sibi promiserat.</p>
			<p><lb/>Item, eodem anno millesimo ducentesimo nonagesimo nono, indictione XII, dum domini
				<lb/>de Colunpna de Urbe romana, propter eorum inobedientiam, essent per summum pontificem
				<lb/>condenpnati, et, tanquam heretici et sismatici, repulsi usque in quartam generationem, tam
				<lb/>descendentium, quam colateralium utriusque sexus, et privati omnibus eorum bonis et iuribus
				<lb/>ac privilegiis, tam laicatus, quam clericatus; et aliqui ex eis venissent in provinciam Romaniole
				<lb/>ad quoddam eorum castrum nomine Montemveclum, quod extaret extra supra Forlivium, in
				<lb/>montanis; et, per literas ipsius domini pape, missas episcopis Faventie et Forlivii et per universum
				<lb/>orbem, ipsi Colunpnates essent excomunicati, et, ut rebelles ecclesie ac heretici, evitandi
				<lb/>et repellendi; volentes domini Maghinardus de Sosenana capitaneus populi civitatum
				<lb/>Faventie et Forlivii et Galassus capitaneus civitatis Cesene, secundum voluntatem domini
				<lb/>pape, persequi predictos Colunpnates, cum eorum exforcio dictarum civitatum, fecerunt exercitum
				<lb/>supra dictum castrum Montisvecli, et, finaliter, ipsum castrum, cum omnibus eorum
				<lb/>iuribus, ad eorum mandata habuerunt, ponentes in ipso castro bonos et fidos custodes, qui
				<lb/>ipsum castrum custodirent et salvarent, donec a domino papa receperint literas, quid de
			<lb/>ipso castro vellet fieri debere. Et hoc fuit dicto anno, die martis XXVII mensis octubris.</p>
			<p><lb/>Item, eodem anno, factus fuit potestas Faventie, in kalendis novenbris, pro uno mense,
				<lb/>dominus Maghinardus Paganus de Sosenana, donec alius potestas veniret, qui fuit dominus
				<lb/>Iohannes de Monte Açanico filius condam domini Ugolini de Sinno de Ubaldinis, qui venit
				<lb/>Faventiam, et intravit et iuravit et incepit regimen die martis primo mensis decenbris, et
			<lb/>fuit potestas pro sex mensibus, scilicet usque ad kallendas iunii anni sequentis.</p>
			<p><lb/>Item, eo anno, de mense decenbris, et etiam in anno tunc sequenti millesimo CCC,
				<lb/>fuit magnus conflictus et magna strages de gente regis Karuli in provincia Scicilie.
				<lb/>………………………………………………………………………………………………….
				<lb/>Anno Domini nostri Ihesu Christi millesimo trecentesimo, indictione XIII, dominus
				<lb/>Maghinardus Paganus de Sosenana capitaneus civitatum Forlivii, Favencie et Imole habuit
				<lb/>ad mandata sua castrum Linarii supra Imolam, quod castrum erat Alidoxii de Massa; circa
				<lb/>quod castrum steterat in obsidione per duos menses et ultra, faciendo iactari in eo quatuor
				<lb/>manganos continue, die et nocte. Et, dum vellet dare prelium ad ipsum castrum, die dominica
				<lb/>XXI februarii, illi, qui erant in ipso castro, concordaverunt cum eo, et, salvis eorum personis
				<lb/>et rebus, reddiderunt sibi castrum, qui fecit eum devastari et explanari totaliter.
				<lb/>…………………………………………………………………………………………………..
				<lb/>[Domini no]stri Iesu Christi, incipiente dicto anno trecentesimo, debellati sunt dictus soldanus
				<pb n="93"/>
				<lb/>et Saraceni, et mortui in bello bene centum milliaria ex Saracenis et maxima multitudo
				<lb/>aliorum; et predicti reges recuperaverunt Ierusalem et sepulcrum Domini et multas terrras,
				<lb/>quas tenebant Saraceni in danpnum et preiudicium Christianorum et in vituperium Crucifissi;
				<lb/>et, in die Ephifanie Domini, fecerunt cantari missam in Ierusalem, ad laudem et gloriam
				<lb/>Domini Ihesu Christi; et rex Tartarorum fecit se batiçari cum gente sua. Et dicebatur
				<lb/>quod dicti reges, in dicto prelio, habuerunt secum ultra mille milliaria equitum, et infinitam
			<lb/>populorum et innumerabilem comitivam.</p>
			<p><lb/>Ad eternam igitur rei memoriam hec scripta sunt, videlicet quod, incipiente anno Domini
				<lb/>nostri Ihesu Christi millesimo trecentesimo, indictione XIII, in die natalis Domini et ante,
				<lb/>in Siria, Dei filius, per manus Tartarorum, est magnalia operatus contra inimicos crucis Christi;
				<lb/>nam rex Herminie, ut dictum fuit, divina inspiratione commonitus, suas literas destinavit
				<lb/>ad regem Tartarorum, qui vocabatur…., significando sibi qualiter Saraceni occupaverant totum
				<lb/>regnum Herminie, quod regnum retinebat a rege Tartarorum; et, nisi ipse rex Tartarorum
				<lb/>adhiberet remedium, totum regnum perditum erat. Qui rex Tartarorum respondit quod spes
				<lb/>sepe sibi ministraverat, quod ipse deberet venire ad vindicandum obprobrium Christianorum
				<lb/>et sanguinem eorum, qui effusus erat, et quod ipse prepararet se, cum exercitu suo, contra
				<lb/>Saracenos. Et tunc rex Herminie, statim, congregavit exercitum suum, et quasi omnia sua
				<lb/>castra occupata per Saracenos recuperavit; et de ipsis Saracenis, in predictis bellis, mortui
				<lb/>fuerunt et capti ultra duo millia equitum. Isto medio tenpore, dominus rex Tartarorum, congregato
				<lb/>suo exercitu, qui fuit deni centena millia in equis et quadraginta millia, qui precedebant
				<lb/>alium magnum exercitum, et rex Çarçiarum, qui est christianus, cum decem milibus
				<lb/>equitibus, venerunt in Siriam. Et, quando Saraceni audiverunt talia, statim miserunt XVI
				<lb/>millia equites ad Aquas Frigidas, ad hoc ut Tartari non possent transire, quia ibi erat transitus
				<lb/>eorum. Et iam isti quadraginta millia equites Tartarorum iam transiverant, qui precedebant
				<lb/>magnum exercitum Tartarorum, ante quam Saraceni venirent, invenientes eos in via;
				<lb/>et tunc ad invicem preliati sunt, et omnes illi XVI millia Saraceni mortui et capti fuerunt.
				<lb/>Et ipsi Tartari tunc venerunt usque ad Damascum, ubi soldanus rex Saracenorum erat cum
				<lb/>parva militum quantitate; et tunc Christiani renegati, cum eorum exforcio, quod fuit bene VII.m
				<lb/>militum armatorum, exiverunt Damascum et redierunt ad fidem Christi, et fuerunt cum Tartaris
				<lb/>viriliter preliantes contra Saracenos, et ipsam civitatem Damasci incendio concremarunt,
				<lb/>omnes Saracenos gladio perimentes. Et tunc soldanus se reduxit ad quendam locum, qui vocatur
				<lb/>Çamella, cum centum septuaginta m. equis, ita quod unus exercitus videbat alium. Et
				<lb/>tunc dominus Tartarorum accepit quinquies centum millia equorum, et fecit eos ligari insimul
				<lb/>funibus, et, inter equos, posuit sagittarios pedites, et, post istos, fecit acies fortissimas, et
				<lb/>precepit, sub pena capitis, quod se ad invicem nullo modo separarent, donec Saraceni essent
				<lb/>mortui et conflicti; postmodum fecit insidias quatuor, et, in qualibet insidia, posuit decem millia
				<lb/>equites, et dixit eis: "Scitis parati quando faciam vobis tale signum de fumo, ut veniatis
				<lb/>omnes, et decem millia percuciant ex una parte, et alia decem millia ex alia parte, et alia
				<lb/>decem millia ex alia parte, et alia decem millia ex alia parte; et omnes clament una voce,
				<lb/>et clamando percuciant eos". Et sic istis ita ordinatis, ascendit cum rege Herminie super
				<lb/>unum montem parvulum, ut posset videre Saracenos. Et, stans super montem illum, vidit
				<lb/>exercitum Saracenorum, et tunc dixit regi Herminie: "Ego sum proditus, quia omnes isti
				<lb/>sunt Christiani". Respondit rex Herminie: "Domine, non timeatis, quia sunt Saraceni; sed
				<lb/>habent arma Christianorum, nam, quando ceperunt Acri et Tripuli et terram Christianorum,
				<lb/>tunc habuerunt ista arma". Et tunc iste dominus Tartarorum oravit flexis genibus, et,
				<lb/>elevatis oculis ad celum, dixit: "Domine Deus, tu scis quod non ex cupiditate, nec avaricia
				<lb/>veni contra istos inimicos crucis; sed solummodo ad vindicandum obprobrium et sanguinem
				<lb/>Christianorum. Et ideo rogo ut, sicut ista fuit intencio mea, ita mittas michi auxilium de
				<pb n="94"/>
				<lb/>celo". Et rex Herminie erat senper iuxta eum, confortando ipsum. Et, ita stando, Saraceni
				<lb/>habuerunt consilium ad invicem, dicentes: "Quid facimus nos? Mittamus ad eos nuntium
				<lb/>dicendo eis: - Nos sumus Saraceni et vos Saraceni; quare volumus nos preliari ad invicem
				<lb/>et interficere nos? Si vultis habere trevam, dabimus eam vobis, et, si vultis pacem, dabimus
				<lb/>vobis; et tunc facies tale signum, et, si noluerint, non facies signum, et statim percuciemus eos";
				<lb/>et ita miserunt. Nuncius vero ivit ad regem Tartarorum, et dixit sicut inpositum ei fuerat.
				<lb/>Et tunc rex non respondit, et ille iterum dixit, et adhuc non respondit. Et, tercia vice, dixit,
				<lb/>et rex respondit ei, per interpretem, quod ipse venerat ad honorem crucis et ad vindicandum
				<lb/>sanguinem Christianorum; et, hoc verbo dicto, ille nuncius recessit, et non fecit signum, et
				<lb/>statim Saraceni percusserunt acies Tartarorum, et diu preliati sunt ante acies equorum, qui
				<lb/>non habebant sessores, sed tantum pedites sagittarios inter dictos equos ligatos, preliando a
				<lb/>mane usque ad sextam. Et iam incipiebant Tartari retrocedere, et tunc nuncius quidam
				<lb/>venit ad regem Tartarorum, dicens ei: "Domine rex, faciatis fieri signum, quoniam nostri
				<lb/>iam incipiunt retrocedere". Et tunc ipse rex levavit oculos suos ad celum, dicens: "Domine
				<lb/>Deus, per cuius amorem veni, adiuva me". Et statim fecit fieri signum fumi, quo viso,
				<lb/>illi, qui stabant in insidiis, statim ceperunt clamare, et percusserunt in Saracenos undique, ita
				<lb/>quod bellum duravit usque ad vesperas, et de omnibus illis Saracenis non evaserunt nisi duo
				<lb/>millia. Et tunc rex Tartarorum misit post eos, de consilio regis Herminie, quinquaginta millia
				<lb/>equites. Illi vero, qui evaserant, Saraceni, cum illis de Babilonia et de Egipto, congregaverunt
				<lb/>et reduxerunt se apud Gaçariam, et fuerunt in quantitate bene sexaginta millia equitum.
				<lb/>Et tunc rex Herminie dixit domino regi Tartarorum: "Detis michi quinquaginta millia equites,
				<lb/>et sequemur Saracenos, et alius magnus exercitus Tartarorum veniet post nos plane".
				<lb/>Et rex Herminie, persequendo Saracenos, invenit multos Tartaros fugientes, et fecit eos iungi
				<lb/>cum suo exercitu, et cogitavit, dicens: "Retrocedamus, ita quod Saraceni non perpendant
				<lb/>de nobis, et, quando nox erit, dabimus pabulum bestiis nostris; et isti, statim, videntes nos
				<lb/>retrocedere, figet eorum tenptoria et descendent; et postmodum nos descendemus equos et
				<lb/>medietas nostrum [remanebit] hic, et alia medietas et ego ibimus per aliam [partem] et ponemus
				<lb/>eos in medio nostrum, ita quod non possint fugere". Et ita fecerunt, et, percucientes
				<lb/>eos, nullus ex Saracenis evasit, et iverunt usque in Babiloniam civitatem magnam, et transierunt
			<lb/>desertum.</p>
			<p><lb/>Item rex Herminie cantavit missam in Ierusalem, in die Ephifanie Domini, et Tartari batiçati
				<lb/>sunt in flumine Çordano, omnes Saracenos, quos inveniebant, interficientes, preter rusticos,
				<lb/>quos conservant ad collendum terras. Et Tartari duxerunt secum uxores eorum, filios et
				<lb/>filias, non comedentes nisi carnes equorum, et camelorum, ducentes cum eis per comestionem
				<lb/>solummodo quinquaginta millia equorum et camelos et boves et oves, quorum nullus est numerus.
				<lb/>Haec omnia et multa alia predicta fuerunt in [mensibus] decenbris, ianuarii et februari
				<lb/>an[ni predicti] ……………………………………………………………………………………….
				<lb/>[ <hi rend="italic">Eodem anno factus est comes provincie Romandiole et civitatis Bononie in tenporalibus et</hi>
				<lb/>spiritualibus dominus Mattheus de Aquasparta cardinalis episcopus qui venit ad civitatem Bononie,
			<lb/><hi rend="italic">ubi stetit pluribus diebus.</hi></p>
			<p><lb/>Deinde <hi rend="italic">venit Imolam die mercurii VII decenbris, et, die IX decenbris, venit Faventiam,</hi>
				<lb/>ubi consecravit unum episcopum in ecclesia beati Petri Apostoli, et inde se transtulit die XII
			<lb/><hi rend="italic">decenbris idem comes Forlivium.</hi></p>
			<pb n="95"/>
			<p><lb/><hi rend="italic">Anno domini M.CCCI, die veneris XIV februarii supradictus dominus cardinalis comes Romandiolae,
				<lb/>dum esset in civitate Ravenne, fecit parlamentum generale in loco ubi dicitur Canaçosia,</hi>
				<lb/>qui locus est in confinibus districtus Faventie et districtus Ravenne. Et in ipso parlamento
				<lb/>fuerunt domini Federicus comes filius comitis Guidonis de Monte Feltro capitaneus Cesene, cum
				<lb/>anbaxatoribus ipsius civitatis, dominus Maghinardus Paganus capitaneus civitatum Forlivii,
				<lb/>Faventie et Imole, cum anbaxatoribus ipsarum. Et ibidem proposuit de faciendo pacem et
			<lb/>concordiam generalem et specialem in dicta provincia Romandiole.</p>
			<p><lb/><hi rend="italic">Anno domini M.CCCII,</hi> die lune XXVII mensis augusti, <hi rend="italic">dominus Maghinardus de Sosenana</hi>
				<lb/>capitaneus Imole et Faventie occubuit in civitate Imole…………………………………………….
				<lb/>Anno domini M.CCCIII………………………………………………………………………
				<lb/>Eo vero anno marchio de Feraria congregavit maximum exercitum militum, peditum et
				<lb/>balistariorum undecunque; propter quod comune et populus Bonomie, timens ne ipse marchio vellet
				<lb/>aliquid innovare in preiuditium comunis Bononie, similiter fecit comune Bononie maximum exercitum
				<lb/>militum et peditum, et fecit venire ad civitatem Bonomie omnes de comitatu Bononie, et requisiti
				<lb/>fuerunt, ex parte populi bononiensis, Forlivienses et Faventini ac Imolenses, cum eorum complicibus,
				<lb/>ut se unirent cum comuni Bononie, vigore conventionis adiuvandi facte ad invicem.
				<lb/>Qui dicta de causa iverunt Bononie, et facti sunt sindici a prefatis comunitatibus cum anbaxatoribus
				<lb/>solenpniter faciendis. Et, die iovis, ad petitionem populi et comunis Bononie, iverunt
				<lb/>Imolam CC milites de Faventia, die sabati VI aprilis, et centum postea comunis Faventie iverunt
				<lb/>Imolam, et ibi steterunt in civitate Imole. Et, die veneris, equitaverunt Imolam milites de
				<lb/>Faventia, deputatis aliquibus ad custodiam civitatis Faventie. Et deinde equitaverunt omnes
				<lb/>predicti milites, qui erant Imole, versus civitatem Bononie, ubi honorifice recepti fuerunt, et
				<lb/>ibi steterunt usque ad diem lune. Et demum equitaverunt omnes predicti; et milites de Faventia
				<lb/>exierunt de civitate Bononie et redierunt Faventiam propter rumores, quos audiverunt esse in
				<lb/>civitate Faventie. Et, in civitate Bononie, contracta fuit societas et liga cum solenpnitatibus
				<lb/>opportunis inter comune Bononie, Imole, Faventie, Forlivii et amicos et conplices eorum et Pistorienses
				<lb/>intrinsecos et Blanchos de Florentia. Et facte fuerunt promissiones hinc inde per sindicos
			<lb/>speciales uniuscuiusque terre.</p>
			<p><lb/>Item, eodem anno creati sunt potestates civitatis Faventie dominus Franciscus condam domini
				<lb/>Thebaldi de Ordelaffis et dominus Lanbertucius condam Iohannis de Argugliosiis, omnes de
			<lb/>Forlivio. </p>
			<p><lb/>Item, eodem tenpore, convenerunt ad invicem, in civitate Faventie, anbaxiatores solenpnes de
				<lb/>civitate Bononie, Imole, Forlivii, Blancorum exteriorum de Florentia et de civitate Pistorii et
				<lb/>eorum sequacium, et ibidem pluribus diebus steterunt, et fecerunt eorum ordinamenta pro liga
				<lb/><hi rend="italic">et societate sua tutanda et defendenda. Et elligerunt unum capitaneum generalem totius lige
				<lb/>et societatis predicte, qui fuit dominus Salinguerra condam Petri Taurelli nati domini Salinguerre
				<lb/>de Feraria, et idem capitaneus venit Faventie die XXVII aprilis, et die II maii iuravit</hi> ].
				<lb/>…………………………………………………………………………………………..
				<lb/>…. insultantes predictos Guidonem de Glauçano et filios suos et eorum sequaces, qui erant
				<pb n="96"/>
				<lb/>cum eis, iuxta Sanctum Bartolum; illi vero, se viriliter defendentes, irruerunt super eos
				<lb/>percucientes omnes viriliter et potenter, retrocedendo eos, et vulnerando et occidendo, ita
				<lb/>quod, in ipso conflictu, vulneratus fuit dominus Guido Raulis, in vultu et in pluribus aliis partibus
				<lb/>persone; occisus fuit Anastaxinus de Guiglarinis, occisus fuit Lapus Borena de Florentia
				<lb/>occisus fuit Paganellus de Casaliclo, qui erat familiaris dicti domini Guidonis, et multi alii vulnerati
				<lb/>fuerunt ex utraque parte; quibus omnibus sic peractis, supervenerunt milites de Forlivio
				<lb/>et de Forlinpopulo, et alie gentes multe, ita quod, die mercurii V ianuarii predicti, Acharixii,
				<lb/>scilicet dominus Federicus et Dadeus et Çesius filii dicti domini Federici, redierunt in civitatem
				<lb/>Faventie; et, eo die, comes Tancredus, cum tota familia sua et stipendiariis, revertit de
				<lb/>civitate Faventie. Die vero VI ianuarii, dominus Guido Raulis de Çanbraxiis fecit se portari
				<lb/>in una lecteria ad civitatem Forlivii, ubi statutus fuit sibi terminus, per dictum potestatem et
				<lb/>comune Faventie, XL dierum ad demorandum ibi; postea ivit Mutillianam, et, infra paucos
				<lb/>dies, oportuit ipsum dominum Guidonem transire alpes usque ad Sanctum Gaudentium, ad
			<lb/>domum comitis Tancredi, que vocatur Specialis.</p>
			<p><lb/>Eo die comes Bandinus de Mutilliana electus fuit potestas populi Faventie a kalendis
				<lb/>ianuarii tunc instantis usque ad duos annos. Et, die VIII ianuarii, fuit electus capitaneus
			<lb/>populi Faventie similiter pro duobus annis.</p>
			<p><lb/>Eodem anno, millesimo CCC.VI, indictione IV, die XXVI ianuarii, rumor magnus insonuit
				<lb/>in civitate Mutine: "Moriatur Marchio! Moriatur!"; quare omnes fuerunt ad arma, et expulsi
				<lb/>fuerunt omnes stipendiarii marchionis, equites et pedites, de ipsa civitate Mutine, et
			<lb/>multi ex eis fuerunt capti et derobati.</p>
			<p><lb/>Et simili modo actum fuit in civitate Regii, die sequenti, ita quod omnes sui stipendiarii
				<lb/>et familie tote fuerunt expulse de ipsis duabus civitatibus, et etiam de castro Finalis et de
			<lb/>pluribus aliis locis.</p>
			<p><lb/>Item, eo anno, comune Florencie et comune civitatis Luche, cum eorum sequacibus et
				<lb/>cum domino Karulo sine terra, fecerunt exercitum super civitatem Pistorii, que tenebatur
				<lb/>tunc per partem Ghibellinorum, et per Blancos de Florencia et eorum sequaces, et, in ipso
				<lb/>exercitu, steterunt fere per XI menses. Finaliter non potuerunt plus substinere propter defectum
				<lb/>victualium, ita quod, facta concordia, et salvis personis et rebus, reddita fuit civitas
				<lb/>Pistorii civitati Florencie. Postea dictum comune Florencie concordavit cum comuni Luche
				<lb/>hoc modo, quod medietas ipsius civitatis Pistorii esset supposita iurisdictioni comunis Florentie,
				<lb/>et alia medietas iurisdictioni comunis Luche. Et devastaverunt muros et fortilitias
				<lb/>ipsas, et ordinaverunt quod fierent duo burgi de ipsa civitate Pistorii, quorum unus esset
				<lb/>de iurisdictione comunis Florencie, et alius de iurisdictione comunis Luche; et quelibet ipsarum
			<lb/>civitatum dedit suum potestatem ibidem.</p>
			<p><lb/>In diebus illis fuerunt magni rumores in civitate Bononie, inter illos de parte Geremiorum.
				<lb/>Nam multi ex eis apellabantur de parte Marchisii, et alii e contrario, qui tunc
				<lb/>tenporis dominabantur in ipsa civitate; et, dicta de causa, plures de ipsis Marchianis missi
				<pb n="97"/>
				<lb/>sunt ad confinia, et plures banniti, et domus destructe. Et, tenpore procedente, contigit
				<lb/>quod Marchisani assunpserunt vires et audaciam, ita quod acceperunt dominium civitatis, et
				<lb/>expullerunt illum capitaneum, qui tunc ibi erat, qui vocabatur dominus Ranbertus domini Salinguerre
				<lb/>de Feraria, et electus fuit potestas Bononie dominus Bernardinus de Polenta de
				<lb/>Ravenna, et capitaneus fuit dominus Pinus de Rossis de Florencia. Et multi de alio quarterio
			<lb/>missi sunt ad confinia, et magni rumores surrexerunt in civitate illa, illis tenporibus.</p>
			<p><lb/>Item, eodem M.CCC.VI, supervenit ad civitatem Bononie dominus Napoleonus cardinalis
				<lb/>romanus legatus apostolice sedis, ubi stetit aliquibus diebus; qui, volens pacificare et
				<lb/>concordare eos ad invicem, non poterat, eo quia illa pars marchixana receperat multas iniurias
				<lb/>ab alia parte, et sic inceperunt dominari, et se vindicare, que omnia displicebant
			<lb/>dicto cardinali.</p>
			<p><lb/>Et accidit quod, quodam die, videlicet XXIII mensis maii eiusdem anni, multi de ipso
				<lb/>quarterio marchixano, armata manu, insultaverunt ad pallacium episcopatus Bononiensis, ubi
				<lb/>hospitabatur idem dominus cardinalis, clamantes fortiter: "Moriatur, moriatur proditor!",
				<lb/>fregentes ianuas; et tunc supervenit dominus Bernardinus potestas Bononie, et finaliter,
				<lb/>extinto rumore, oportuit quod idem d. cardinalis separaret se de civitate Bononie cum tota
				<lb/>sua familia, et, tanquam fugatus, et timens de persona, per devia et non per stratam rectam,
				<lb/>reduxit se ad civitatem Imole; verum de rebus suis, que erant super mulos, derobati fuerunt
				<lb/>per stratam. Et, dictis de causis, multi de ipsa civitate Bononie aufugerunt, et separaverunt
			<lb/>se de ipsa civitate, qui fuerunt positi in banno, et domus eorum destructe.</p>
			<p><lb/>Item, eodem millesimo, comune Forlivii et milites Faventie equitaverunt ad castrum Bretenorii,
				<lb/>quod castrum tenebant, et dominabantur in eo, Calbolenses; et, propter malum dominium
				<lb/>et mala opera, que dicti Calbolenses faciebant, illi de ipso castro non potuerunt amplius
				<lb/>substinere. [ <hi rend="italic">Et, hac de causa</hi> ] ipsi Forlivienses [et qui] cum eis [ <hi rend="italic">erant, ipsum castrum, per vim</hi>
				<lb/>et prelium, acceperunt. Verum tamen, quare illi Calbulenses, cum eorum sequacibus, in gironem se
				<lb/>reduxerunt, et intus non habebant victualia, comuni Forlivii, salvis rebus et personis, se reddiderunt;
				<lb/>et remansit totum castrum, cum fortilitiis, sub dominio comunis Furlivii, et illi expulsi
				<lb/>sunt exinde. Eodem anno, die XXI iunii, dominus Napolionus legatus prefatus, moram
				<lb/>trahens in civitate Imole, in pleno concistorio, ubi erant clerici et laici, tam cives quam forenses,
				<lb/>in maxima moltitudine, suam excommunicationis tullit sententiam contra comune Bononie,
				<lb/>excomunicando potestatem et capitaneum, ançianos et consules, deffensorem et multos nominatim,
			<lb/><hi rend="italic">et generaliter totam civitatem et eius comitatum ecclesiastico subposuit interdicto, nisi etc.</hi> ].</p>
			<p><lb/>Eodem anno, die II mensis agusti, dominus Napoleonus cardinalis venit ad civitatem
			<lb/>Faventie, et ibi fuit honorifice receptus, et moram traxit per unum mensem.</p>
			<p><lb/>[ <hi rend="italic">Item, die secunda mensis septenbris,</hi> separav]it se de civitate [Faventie et <hi rend="italic">ivit ad civitatem</hi>
				<lb/>Forlivii, et, stando in dicta civitate, venerunt milites de Canpania cccl, et pedites centum,
			<lb/><hi rend="italic">et ibi steterunt diebus X; et postea ivit Imolam</hi> ].</p>
		</div>
	</body>
</text>
</TEI>
