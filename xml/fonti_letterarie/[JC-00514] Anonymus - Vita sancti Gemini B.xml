<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita sancti Gemini B</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1574" unit="words">Parole: 1574</measure>
				<measure quantity="8803" unit="characters_without_spaces">Caratteri (spazi esclusi): 8803</measure>
				<measure quantity="10205" unit="characters_witht_spaces">Caratteri (spazi inclusi): 10205</measure>
			</extent>
			<publicationStmt>
				<publisher>ALIM</publisher>
				<date when="2015-07-14">14/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>E. D'Angelo</author>
						<title level="m">Terni medievale: la citta, la chiesa, i santi, l'agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2015</date>
							<biblScope unit="page">291-295</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">54</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date/>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok. I primi due paragrafi si potrebbero considerare anche come &lt;div&gt; (rispettivamente un div il primo paragrafo, il quale comincia con "De Valentia", e il resto del testo un altro div, cominciando con "De Sancto Gemino").</item></list></change>
		</revisionDesc>
	</teiHeader>

<text>
	<body>
		<div>
			<pb n="291"/>
			<p><lb/>De Valentia. Valentia ciuitas, quae postea Casuntina dicta est,
				<lb/>sita fuit in latere montis, ad cuius radices postea constructum oppidum
				<lb/>fuit, quod Sanctus Geminus dicitur, cuius historiam hic ad
			<lb/>honorem Dei describimus.</p>
			<p><lb/>De sancto Gemino. Geminus, sanctus Dei electus, in prouincia
				<lb/>Siriae natus ex nobili patre, Militiano nomine, militiae duce, qui
				<lb/>cum rege suo dominabatur in Siria. Puer uero Geminus a sua infantia
				<lb/>Deo adherens, nam Spiritus Dei erat cum illo, rumores hominum
				<lb/>et lasciuias malorum iuuenum deuitabat, morando in ecclesiis,
				<lb/>orans et legens; et omnibus moribus informatus imaginem
			<lb/>Deiparam in se ipso conseruabat.</p>
			<p><lb/>Tunc temporis Caldei armati Siriam inuadentes depredabantur
				<lb/>et cum multis spoliis et thesauris acceptis reuerterunt ad mare, ut
				<lb/>transfetarentur in Caldea. Militianus, congregato exercitu Sirorum,
				<lb/>dixit Gemino filio suo: «Mi Gemine, ueni armatus, ut inimicos
				<lb/>nostros Caldeos prosequamur et nostra recipiamus ab eis». Et Geminus
				<lb/>dixit: «Pater mi, uade tu cum exercitu tuo ad pugnam, et
				<lb/>ego pro uobis orabo ad Deum». Et cum exercitu currens contra
				<lb/>Caldeos, uidebat Geminum antecedentem eos, euaginato gladio,
			<lb/>Caldeos fugantem.</p>
			<p><lb/>Itaque oratione beati Gemini, relictis, quae rapuerant, et Militianus
				<lb/>uictor rediens cum spoliis, incitantibus omnibus, ad mansionem
				<lb/>rediens, ait uxori: «Ubi est filius meus Geminus?». «Ecce,
				<lb/>orationibus uacat pro te et exercitu tuo». Et ipse, intrans ad filium
				<lb/>suum misit se ad pedes eius, referens haec omnia, et osculabatur
				<lb/>eum, dicens: «Fili mi dulcissime, tempus est, ut reuertar ad
				<lb/>Dominum, qui misit me in mundum; doceas me ipsum colere et
				<lb/>timere». Et uir Dei Geminus, exultans in Deo, gratias egit, dicens:
				<lb/>«Gratia ago tibi, Domine, quia patrem meum in hanc gratiam
				<lb/>adduxisti». Et sic instituit eum et matrem suam in fide
				<lb/>Christi cum tota familia, et baptizauit eos. Et Militianus in nouum
				<lb/>hominem renouatus, cum orationi deuote uacaret, in altera
			<lb/>hora denarium accepit eternae uitae, sicut alii primi omnes.</p>
			<pb n="292"/>
			<p><lb/>Rex autem, audiens Militianum esse defunctum, cum omni
				<lb/>populo suo doluit et fleuit. Et, aduocans Geminus, dixit: «Fili,
				<lb/>accipe militiam patris tui, et ampliores honores». Et uir Dei respondit:
				<lb/>«Domine rex, ego miles Christi sum, terrenam militiam
				<lb/>nolo». Et rex ait: «O stulte, uis illum sequi, qui a Iudeis crucifixusest?».
				<lb/>Et uir Geminus constanter predicabat, quomodo Dei
				<lb/>Filius cum Patre et Spiritu Sancto pro salute nasci et mori uoluit.
				<lb/>Et rex iratus fecit eum in carcerem recludi. Et mater, ad
				<lb/>regem accurrens, dixit: «Domine rex, dimitte filium, quia seruus
				<lb/>tuus est, orans quotidie et medium panis et tres uncias aquae omni
				<lb/>die accipit et non plus». Et rex, mitigatus sed male inspiratus,
				<lb/>fecit neptem suam, puellam elegantem, cum Gemino in carcerem
				<lb/>recludi, ut cum ea commisceretur, et ita Christum relinqueret.
				<lb/>At Geminus constans in orationibus perseuerabat, et puellam sicut
				<lb/>serpentem abhorrebat. Illa uero, confusa et spreta, cum hoc
				<lb/>regi renunciasset, rex fecit eum ad se adduci, dicens: «Putabam recederes
				<lb/>ab insania tua!». Et Geminus dixit: «Insani sunt omnes,
				<lb/>qui non adorant et colunt dominum nostrum Christum». Tunc
				<lb/>rex dedit ei alapam, et fecit eum fortiter cedi et iterum in carcerem
			<lb/>recludi.</p>
			<p><lb/>Et uir Dei letus orabat, quia pro Christi amore contumelias
				<lb/>acceperat. Et apparait ei angelus Domini dicens: «Pax tibi, Gemine,
				<lb/>noli timere: Deus misit ut eruam te». Et extraxit eum de
				<lb/>carcere et de ciuitate longius ducens, dixit: «Vade, quo uis, libere
				<lb/>et in nomine Domini». Et Geminus ait: «Ego omnino uolo recipere
				<lb/>martyrium pro nomine Iesu Christi». Et angelus ait Gemino:
				<lb/>«Serue Dei, martyria cessauerunt, sed uade in prouinciam
				<lb/>Romanorum, et ibi post sanctos labores quiescas in Domino»; et,
			<lb/>his dictis, recessit.</p>
			<p><lb/>Et Geminus letus in Domino, pergens ad mare, fecit ibi speluncam
				<lb/>et comedebat herbas et bibebat aquam, et mansit ibi decem
				<lb/>et octo dies. Et pastores mirabantur multum de ipso. Dixit autem
				<lb/>Geminus puellae pastoris haec: «Filia, offer mihi aquam».
				<lb/>Quae respondit: «Domine mi, non possum, quia manus meae
				<lb/>aridae sunt». Et Geminus, pro ea orans Deum et signans eam signo
				<lb/>crucis, statim manus sanatae sunt. Et puella exultans cucurrit,
				<lb/>aduocans matrem suam et omnes etiam uicinas, ostenditque
				<lb/>manus sanatas, dicens, quod ille ignotus sanauit eam. Quae, uenientes
				<lb/>ad uirum Dei et audientes uerba uitae eternae, ab eo baptizatae
				<pb n="293"/>
				<lb/>sunt numero octuaginta, et ab unaquaque sancti uiri sanctitas
				<lb/>manifestabatur. Quod audiens, mater eius beata cucurrit ad eum,
				<lb/>dicens: «Fili mi dulcissime, ego et parentes tui dolemus pro te, ne
				<lb/>deseras nos». Et uir Dei Geminus respondit: «Angelus Domini
				<lb/>precepit michi, ut uadam in prouinciam Romanorum; uolo ergo
				<lb/>ire, noli contristari, mater, quia oportet me facere uoluntatem
			<lb/>Dei».</p>
			<p><lb/>Et mater eius currens, ut parentes adduceret, ille statim in
				<lb/>nauiculam sibi nutu Dei applicatam ascendit cum illis nauigantibus,
				<lb/>et post paucos dies per uenit ad portum Fanensem in Italia.
				<lb/>Mater uero eius rediens cum parentibus non inueniens eum, amare
				<lb/>fleuit. Vbi cum suis fecit oratorium in nomine dilecti filii sui
				<lb/>et ibi permansit ad seruiendum Deo, dum uixit. Et ibi migrauit
				<lb/>ad Dominum et sepulta fuit a fidelibus suis, ubi multa beneficia
			<lb/>data sunt.</p>
			<p><lb/>Profectus autem seruus Dei Geminus, qui pro amore Christi
				<lb/>parentes et patriam reliquerat, accedit ad monasterium Sancti Paterniani,
				<lb/>et ibi uacabat in sanctis orationibus. Beatus abbas et
				<lb/>monachi inuitauerunt eum ad prandium, letantes in Domino simul
				<lb/>cum eo, et dixerunt: «Serue Dei, unde huc uenisti?». Ille retulit
				<lb/>eis, quae dicta sunt, et causam aduentus sui. Et intelligentes,
				<lb/>quod uere seruus Dei esset, dixerunt inter alia: «Famule Dei, hic
				<lb/>dona opportuna habemus, preter aquam uiuam». Et diuus Geminus,
				<lb/>caritate permotus, confidens de Dei bonitate, orauit dicens:
				<lb/>«Exaudi, Domine, orationem serui tui: qui illuminas omnem hominem
				<lb/>uenientem in hunc mundum, qui illuminasti oculum ceci
				<lb/>nati et mare Rubrum aperuisti et populum tuum per medium eius
				<lb/>eduxisti, qui dixisti ad Moysen, ut percuteret petram, qui percutiendo
				<lb/>bis subito egressae sunt aquae largissimae, produc, Domine,
				<lb/>in tua uirtute aquam in hunc locum, ut bibant iugiter ex ea omnes
				<lb/>serui tui, qui hic sunt et qui erunt». Et statim uena aquae de
				<lb/>terra exiuit et creuit in fontem; et omnes cum Gemino glorificauerunt
				<lb/>Dominum, qui est mirabilis in Sanctis suis. Post haec Geminus
				<lb/>ualedicens illis deuotis fratribus et abbati, licet plurimum
				<lb/>dolentibus de recessu suo, dimisit eos in pace, et illi se suis orationibus
			<lb/>recomendauerunt.</p>
			<p><lb/>Et uir Dei Geminus, dum peregrinus laudando Dominum
				<lb/>pergeret, intrauit prouinciam Vmbriae et peruenit in ciuitatem
				<lb/>Spoleti, et primum in ecclesia Beati Gregorii Martyris. Dum
				<pb n="294"/>
				<lb/>cum lacrimis persisteret in orationibus, filius custodis ecclesiae, maligno
				<lb/>spiritu incitatus, accessit iratus et dedit ei alapam, et eiecit
				<lb/>eum de ecclesia. Et statim miser, a maligno spiritu inuasus, uexari
				<lb/>cepit fortiter, uolutans, spumans et clamans quare sibi hoc accidisset;
				<lb/>et dixit: «Venit quidam iuuenis incognitus, tunicam
				<lb/>habens usque ad talos; quem orantem percussi et laudantem Dominum».
				<lb/>Vnde iuxta riuum Arnuuium procedens, custos ad pedes
				<lb/>eius lacrimabiliter pro stulto filio ueniam postulabat. 57 Et beatus
				<lb/>Geminus, pietate commotus, dixit: «Vade in pace, et in nomine
				<lb/>domini Iesu Christi filius tuus sanabitur». Et ita factum est, famaque
			<lb/>diffusa, cum eum quererent, non inuenerunt.</p>
			<p><lb/>Sanctus Geminus uero, humanas laudes decantans, contritus
				<lb/>inde recessit et transiens in Martanum montem, uenit in ciuitatem
				<lb/>Martanam, quae illi subiacet. Et quaedam Christi fidelis uidua
				<lb/>orauit illum, ut oraret pro ea; et, pro illa orans ad Dominum, statim
				<lb/>eius filia, quae a demone uexabatur, liberata est. Et mater
				<lb/>eius, gaudens in Domino, totas conuicinas conuocauit, quae, gratias
				<lb/>agentes, rogabant Geminum, ut permaneret cum eis. Et mansit
				<lb/>ibi diebus; deinde, ualedicens illis et relinquens eas in pace,
			<lb/>recessit.</p>
			<p><lb/>Et postea uenit in ciuitatem Casuntinam, ibique a fidelibus
				<lb/>receptus caritatiue, habitauit pluribus diebus, sanando infirmos,
				<lb/>predicando et multa miracula faciendo. 64 Nam prima Valentia, postea
				<lb/>dicta est Casuntia; post hoc, angelus Domini apparens ei dixit:
				<lb/>«Gemine, noli hic amplius habitare, sed uade in ciuitatem Ferentinam,
			<lb/>annuncians uerbum Dei».</p>
			<p><lb/>Et statim uir sanctus obediens peruenit illuc, et predicabat
				<lb/>Ferentinis uerba salutis eternae. Quidam uero peruersi, maligno
				<lb/>spiritu incitati, impetum facientes in eum, eicierunt extra ciuitatem.
				<lb/>Et et ipse gaudens ibat, quia pro nomine Christi contumelias
				<lb/>acceperat et, cum inuenisset cauernam, reclusit se ibi ad orandum.
				<lb/>Et cum ibi uacaret in Dei laudibus, angelus Domini uocauit
				<lb/>eum de celo, dicens: «Gemine, tempus est ut uenias et epuleris
				<lb/>in conuiuio Dei tui». Et beatus Geminus, gaudens et gratias
				<lb/>agens Deo, eleuatis oculis in celum, laudans Patrem et Filium et
				<lb/>Spiritum Sanctum, feliciter migrauit ad Dominum. Inspirauit autem
				<lb/>dominus noster Iesus Christus fideles suos, qui uenientes tulerunt
				<lb/>corpus eius et cum reuerentia recondiderunt eum in loco congruo,
			<lb/>ubi Dominus multa miracula fecit et facit.</p>
			<pb n="295"/>
			<p><lb/>Post hoc, gentes Persarum destruxerunt ciuitatem Casuntinam
				<lb/>et ecclesiam Beati Gemini diruerunt. Processu temporis,
				<lb/>subtus ipsum montem edificatum est castrum, quod ad honorem
				<lb/>dicti sancti Castrum Sancti Gemini appellatur, in quo diuinus cultus
				<lb/>floret et clericis et fratribus Minoribus est ornatum. Circa cacumen
				<lb/>ipsius montis, in cuius appendicibus Casuntina fuerat, ab
				<lb/>antiquo extructa fuit ecclesia in nemore. Quam in nouissimo
				<lb/>tempore beatus pater Franciscus ab episcopo Spoletano amore Dei
				<lb/>impetrauit, et ibi, extructo deuoto heremitorio, cum fratribus sepius
				<lb/>habitauit. Et in eodem loco mantellum, quod de ultra mare
				<lb/>asportauerat, reliquit, quod a fratribus ibi commorantibus conseruatur
			<lb/>et ostenditur.</p>
			<p><lb/>In eodem specu sanctus frater Corradus ad orandum se reclusit,
				<lb/>paupercula tunica una et non pluribus uestibus et uili mantello
				<lb/>accinctus. In modica palea membra domata sunt, ieiunio panis et
				<lb/>aquae refouens et precipue deuotissimam quadragesimam, quae in
				<lb/>Epiphania incipit, quam Saluator noster sine cibo et potu ieiunauit,
				<lb/>ipse sanctus Corradus in pane et aqua, in feruore Spiritus sibi infusi
				<lb/>a Deo, deuotissime ieiunabat, calore diuini amoris consolatus in
				<lb/>anima, et calidus, ab intenso frigore hiemis et uentorum exterius illesus,
				<lb/>manebat. Et in tali abstinentia et paupertate strictissima
			<lb/>Christo feruenter seruiuit per annos sexaginta.</p>
		</div>
	</body>
</text>
</TEI>
