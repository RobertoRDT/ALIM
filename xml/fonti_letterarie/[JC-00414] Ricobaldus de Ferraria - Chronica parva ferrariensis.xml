<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Chronica parva ferrariensis</title>
				<author>Ricobaldus de Ferraria</author>
				<respStmt>
					<resp key="print_editor">Edizione critica a stampa a cura di</resp>
					<name>G. Zanella</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="7334" unit="words">Parole: 7334</measure>
				<measure quantity="44602" unit="characters_without_spaces">Caratteri (spazi esclusi): 44602</measure>
				<measure quantity="50807" unit="characters_witht_spaces">Caratteri (spazi inclusi): 50807</measure>
			</extent>
			<publicationStmt>
				<publisher>ALIM</publisher>
				<date when="2012-10-18">18/10/2012</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole: 7697
					caratteri (con spazi): 60842
					Testo latino sulle pagine pari
				</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Chronica parva ferrariensis</title>
						<editor>G. Zanella</editor>
						<imprint>
							<publisher>Deputazione provinciale ferrarese</publisher>
							<pubPlace>Ferrara</pubPlace>
							<date>1983</date>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1301/1400">XIV</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="98"/>
		<div>
			<head><lb/>[Chronica parva ferrariensis]</head>
			<div type="chapter">
				<p><lb/>Quemadmodum rerum gestarum a prima mundi
					<lb/>etate, videlicet ab Adam usque ad factum sub Noe diluvium,
					<lb/>nulla vel minima notitia temporibus nostris
					<lb/>habetur, sic de rebus gestis in prima orbis terrarum
					<lb/>parte orientem versus, ubi sunt tres Indie, scilicet Serica
					<lb/>seu Bactriana, Eoa seu Dimerica vel Eiulath,
					<lb/>et maior que Termatica dicitur, nulla hominibus citra
					<lb/>Indum flumen habitantibus litteris monumenta cernuntur.
					<lb/>Nam gentes ipsas colentes Indias fraudis
					<lb/>expertes, abhorrentes malitias hominum citra
					<lb/>Indum flumen habitantium, id flumen non transeunt,
					<lb/>quod nostras gentes habeant fraudis violentieque
					<lb/>suspectas, quin commutatione mercium cum nostris
					<lb/>mutuum affatum devitant, se inde contaminari
					<lb/>putantes. Numquam armis in partes nostras penetrarunt
					<lb/>quamquam prepotentes sint numero gentium. A nostris
					<lb/>autem ducibus pluries est penetratum id flumen. Primo
					<lb/>quidem Semiramis regina uxor Nini, secundi regis Assiriorum,
					<lb/>armis Indos propulsavit. Secundo
					<lb/>Dionisius Liber Bacchus dictus in Indias penetravit armatus.
					<lb/>Tertio Hercules, qui in litore Coo columnas
					<lb/>erexit. Quarto Alexander magnus suis copiis victricibus
					<lb/>Indias superavit. Citra Indum flumen gentes
					<lb/>habitantes coutuntur commercio eoque res geste
					<pb n="100"/>
					<lb/>eorum invicem innotescunt. A tempore diluvii facti sub
					<lb/>Noe quatuor regna prepollentia citra Indum
					<lb/>fuerunt. Primum fuit regnum Assiriorum,
					<lb/>Medorum et Persarum ultimo; cuius regni rex primus
					<lb/>fuit Bellus, qui annis .lxv. regnavit. Huic
					<lb/>successit filius eius Ninus, cuius regni anno .xiii.
					<lb/>natus est Abraham pater multarum gentium. Ipse autem
					<lb/>Abraham natus est ante Christi nativitatem per
					<lb/>annos .mmxv. Nino autem successit regina Semiramis.
					<lb/>Duravit vero hoc regnum usque ad tempus
					<lb/>Alexandri, qui precessit tempus Christi per annos
					<lb/>fere .cccc. Hoc regnum maxime in Asia fuit.
					<lb/>Secundum regnum fuit Macedonum, principe ipso Alexandro,
					<lb/>quod in Europa exortum in Asia
					<lb/>est precipue dilatatum. Hoc regnum extincto Alexandro,
					<lb/>inter eius successores bellis exortis, tempore brevi
					<lb/>evanuit. Tertium regnum fuit Cartaginensium in Affrica,
					<lb/>qui preter Affricam et Hispanos Sardiniam,
					<lb/>Siciliam omnesque insulas maris Mediterranei
					<lb/>usque ad columnas Herculis armis suis presserunt.
					<lb/>Finitum autem est hoc regnum superato Hannibale
					<lb/>a Scipione affricano duce Romanorum in Affrica
					<lb/>et facta est Cartago sub tributo Romanis.
					<lb/>Huius rei tempus nativitatem Christi precessit per annos
					<lb/>ducentos vel circiter. Quartum regnum Romanorum
					<lb/>fuit, quod fuit ceteris regnis robustius viribus
					<lb/>et locis diffusius, non tempore diuturnius regno
					<lb/>Assiriorum. Porro regnum Romanorum, subiectis
					<lb/>Cartaginensibus, victricia sua signa extra Italiam
					<lb/>adversus Philippum regem Macedonum, qui confederatus
					<lb/>Cartaginensibus contra Romanos fuerat, primo
					<lb/>tulit. Hoc subacto in Europa, transivit primo in Asia
					<lb/>adversus Anthiocum magnum. Hunc etiam attritum
					<lb/>bello subegit. Mox aliis diversis temporibus per diversos
					<pb n="102"/>
					<lb/>suos duces citra Indum omnes gentes preter
					<lb/>Parthos in Asia et in Affrica domuerunt; Europe
					<lb/>quoque partes plurimas usque ad necem
					<lb/>Caii Cesaris Iulii dictatoris ditioni subiecere
					<lb/>romane. Occiso Cesare, quod fuit ante Christi nativitatem
					<lb/>per annos .xlii. , per duodecennium inter Romanos
					<lb/>bellorum quinque civilium deserit tempestas.
					<lb/>Primum fuit apud Mutinam, secundum in Macedonia, tertium
					<lb/>apud Perusium, quartum in Sicilia, quintum
					<lb/>in mari apud Actium et in Egipto. Quo bello
					<lb/>superato et a se occiso Marcho Antonio, Caius Octavius
					<lb/>Cesar, filius Actie nate ex Iulia germana Iulii
					<lb/>Cesaris, ab hoc heres institutus cum nomine Cesaris, romane
					<lb/>rei publice solus principatum tenuit. Et decreto
					<lb/>senatus populique romani consensu vocatus est dictator
					<lb/>et Augustus, idest augurio creatus,
					<lb/>totiusque et ipsius populi potentia et
					<lb/>orbis monarchia sibi est collata. Factum
					<lb/>est hoc Rome nonis ianuarii, ante Christi nativitatem
					<lb/>per annos .xxx. Hic Augustus populo
					<lb/>romano gentes plurimas inobedientes armis
					<lb/>subegit, plurimas in federe recepit: in quibus
					<lb/>et Parthos recepit ad genua. India quoque cum muneribus
					<lb/>legatos direxit ad eum in Hispania bella
					<lb/>gerentem. Pacato toto in pace orbe, exivit
					<lb/>edictum ab eo ut describeretur universus orbis
					<lb/>et censum unusquisque pro capite persolveret,
					<lb/>clausis etiam Iani portis tertia
					<lb/>vice ab urbe condita. Hic primus Augustorum pro populo
					<lb/>romanum principatum terrarum et monarchiam
					<lb/>tenuit. Eius successores in ea potentia
					<pb n="104"/>
					<lb/>successerunt. Imperi romani attenuatis viribus post
					<lb/>curricula temporum in ceteris partibus orbis, ditionem
					<lb/>in Italia diutius tenuit. Quidquid ditionis
					<lb/>eccclesia romana cetereque ecclesie italice ac principes
					<lb/>obtinent ab Augustis concessum tenere
					<lb/>creduntur. Porro Constantinus magnus inclitus
					<lb/>imperator, data primo libertate fìdei
					<lb/>christiane, ecclesie romane plurima donaria
					<lb/>et iurisdictiones concessit. Superauxerunt quidam
					<lb/>ex Augustis successoribus ipsi ecclesie romane iurisdictiones
					<lb/>et dona. Inter que dona duodecim massas
					<lb/>et plures fundos, ex quibus civitas Ferraria
					<lb/>flumini Pado contermina constituta mox est
					<lb/>per Vitalianum alme urbis archipresulem, ipsi ecclesie
					<lb/>romane principes Augusti dono concesserunt. In
					<lb/>territorio quidem Ferrarie multis paludibus
					<lb/>olim obsito masse .xii. sunt invente, quarum prima
					<lb/>dicta est Vicus Adventinus secus fluvium Sandalum
					<lb/>sita, qui vicus nunc vulgo Vicoventia dicitur,
					<lb/>secunda dicta est Massa Polarioli, tertia Quartisane,
					<lb/>quarta Donorii, quinta Ferminiana, sexta Vicus
					<lb/>Variani, septima Curili, octava Occuparii, nona
					<lb/>Rompiole, decima Petrurii, undecima Seramaie
					<lb/>et Trente, duodecima Senetice. Ex his massis et
					<pb n="106"/>
					<lb/>aliis fundis plurimis circumstantibus idem Vitalianus
					<lb/>pontifex ibi una rem publicam constituit
					<lb/>et in formam civitatis ordinavit. Marinum quoque natione
					<lb/>romanum, virum utique religiosum et integritatis maxime
					<lb/>habitum, primum episcopum populo ipsi
					<lb/>prefecit. Idem pontifex romanus ecclesie ferrariensi
					<lb/>ac ipsi populo per privilegia sua benignitate
					<lb/>materna multa concessit, que scriptis
					<lb/>apostolicis notata videntur. Prima episcopalis
					<lb/>sedes Ferrarie fuit apud Vicum Adventinum,
					<lb/>ubi nunc est plebs Vicoventie; secunda vero
					<lb/>in capite insule sive policini sancti Georgii; tertia
				<lb/>in loco proximo ubi nunc civitas visitur.</p>
			</div>
			<div type="chapter">
				<head><lb/>[II]</head> <p>Si queratur quo tempore ecclesia ferrariensis
					<lb/>ordinata est per ipsum Vitalianum papam habere
					<lb/>episcopum, dico quod tempore Constantini tertii
					<pb n="108"/>
					<lb/>imperatoris augusti, qui et Iradonam germanum suum
					<lb/>habuit in principatu consortem, qui fratres augusti
					<lb/>Eraclii imperatores proles fuerunt. Si apertius
					<lb/>de tempore pape Vitaliani perquiris, dico quod
					<lb/>apparet in cronicis eum cepisse sedere in apostolica
					<lb/>sede a nativitate Christi anno sexcentesimo et quinquagesimo
					<lb/>octavo, qui papa sedisse reperitur
					<lb/>quatuordecim annis et ultra. Si queratur iterum cur
					<lb/>episcopus ferrariensis serius quam ceteri episcopi
					<lb/>italicarum urbium sit institutus, ibi causam
					<lb/>contemplari opinor prolixiore sermone
					<lb/>esse opus. Constantinus magnus augustus, qui
					<lb/>rem publicam romanam gubernavit, anno nativitatis
					<lb/>Christi trecentesimo et vigesimo, post
					<lb/>fidem Christi susceptam a beato Silvestro summo pontifice,
					<lb/>libertatem ecclesie dedit. Tunc palam in quibuslibet
					<lb/>urbibus licuit christianis sibi episcopos ordinare,
					<lb/>et sic ordinati sunt in ecclesiis libere.
					<lb/>Eo tempore unicuique homini licebat pro arbitrio
					<lb/>vel Christum colere vel deos gentilium, usque
					<lb/>ad tempus Theodosii primi reverendi augusti et sancti,
					<lb/>qui regebat imperium sub anno nativitatis Christi
					<lb/>quadringentesimo. Hic augustus, cultor fidei christiane,
					<lb/>non solum libertatem ecclesie conservavit, quin
					<lb/>deorum templa dirui fecit in omnibus locis in quibus
					<lb/>suum timebatur imperium. Supradictis temporibus
					<lb/>in regionibus quibus nunc est ferrariensis diocesis
					<lb/>non erant oppida, quia ut plurimum ea
					<lb/>loca paludibus premebantur, flumine Pado stagnante.
					<pb n="110"/>
					<lb/>In locis editioribus erant aliqui vici
					<lb/>et ville, quibus non fuit tunc episcopus ordinatus;
					<lb/>et ut argumento monstrari potest loca illa in quibus
					<lb/>nunc est civitas sita cum agris vicinis non erant
					<lb/>apta perambulari terrestri itinere vel meatu
					<lb/>navigii. Ante Christi nativitatem per annos
					<lb/>.xxx. et amplius decreto senatus romani
					<lb/>in Europa, Asia et Affrica studio Marci Antonii consulis romani
					<lb/>facta est divisio itinerum de distantiis que erant
					<lb/>inter precipuas civitates imperio romano subiectas,
					<lb/>ut de ipsis distantiis omnibus per scripturas constaret,
					<lb/>et ex hiis scriptis confectus est codex qui Itinerarium
				<lb/>appellatur, quem perlegi non semel.</p>
				<p><lb/>In ultima parte eius operis inveni rubricam de
					<lb/>spatio et dimensione facta ab Aquilegia usque
					<lb/>Bononiam, que rubrica sic stabat ut vidi: « Ab
					<lb/>Aquilegia usque Bononiam sunt .ccxv. millia
					<lb/>passuum, hoc modo: ab Aquilegia Concordiam
					<lb/>millia passuum .xxxi., a Concordia Altinum
					<lb/>.xxxi., ab Altino Patavium .xxxii., a Patavio
					<lb/>ad Estum .xv. , ab Este Meianum .xx. ,
					<lb/>a Meiano ad Vicum Varianum .xviii., a Vico Variano
					<lb/>Sermidum .xx., a Sermido Mutinam .xxiiii.,
					<lb/>a Mutina Bononiam .xviii. » Propter quod probabiliter
					<pb n="112"/>
					<lb/>opinandum est quod regiones ubi nunc est civitas
					<lb/>Ferrarie et agri vicini non commode poterant permeari
					<lb/>navibus aut a viatoribus pedum officio
					<lb/>ambulantibus, quando tunc, si eundum erat
					<lb/>ab Este sito in agro paduano usque Bononiam,
					<lb/>tantum viarum dispendium fiebat deflectendo a Vico
					<lb/>Variano, qui distat a Ferraria quinque millibus
					<lb/>passuum et accedendo Sermidum, inde Mutinam demum
				<lb/>Bononiam.</p>
			</div>
			<div type="chapter">
				<head><lb/>[III]</head> <p>Incertum est pluribus qua provincia ex italicis
					<lb/>civitas ferrariensis sit sita, nec dubium est
					<lb/>quin sit in Venetia provincia, que testantibus
					<lb/>pluribus auctoribus his finibus clauditur:
					<lb/>ab ortu quidem est Ystria, ab occasu Abdua fluvius,
					<lb/>a borea Alpes confines Germanie, a meridie sunt
					<lb/>fluenta Padi per portum Volane in mare Adriaticum defluentis.
					<lb/>Pars autem superior territorii eius, que est
					<lb/>ad dexteram eius Padi antiqui versus meridiem, est de provincia
					<lb/>Emilia, in qua est urbs Placentia
					<lb/>et Imola cum civitatibus mediis. Pars vero inferior mari
					<lb/>propior ad Flamineam spectat, nunc Romandiolam
					<lb/>nuncupatam, ita quod insula sancti Georgii usque
				<lb/>in mare extra Venetiam ponitur.</p>
			</div>
			<pb n="114"/>
			<div type="chapter">
				<head><lb/>[IV]</head> <p>Fluviorum in Italia rex Eridanus sive
					<lb/>Padus ab occasu versus orientem in Adriaticum sinum
					<lb/>tendit per tria precipua hostia. Primum
					<pb n="116"/>
					<lb/>et antiquius facit portum Volane; ad dexteram
					<lb/>est portus Primarii in ditione Ravenne, distans a
					<lb/>portu Volane per .xviii. millia passuum.
					<lb/>in cuius distantie medio est portus Maiavaca ex aquis
					<lb/>marinis; ad sinistram vero portus Volane est portus
					<lb/>Gauri, distans a portu Volane per .xviii. millia
					<lb/>passuum. Longo cursu Padus integer pervenit
					<lb/>per districtum mantuanum utroque usque ad castellum
					<lb/>Hostilie Veronensium, quod sinistrorsum est situm secus
					<lb/>id flumen. Hoc territorii non multum ex federe
					<lb/>Veronensibus populus Ferrarie concessit, quia,
					<lb/>cum bello impares essent Mantuanis et Ravenalibus
					<lb/>suis hostibus, Veronenses usque ad finem
					<lb/>belli iuvamen efficax populo ferrariensi tulere.
					<lb/>Inde Padus descendens dextra tangit
					<lb/>agrum mantuanum usque ad locum oppositum vico
					<lb/>Ficaroli nuncupatum vulgo Goltarasam; a sinistra
					<lb/>tangit Mellariam, Bragantinum, Policinum,
					<lb/>Massam et Ficarolum ditionis Ferrarie. Hoc loco
					<lb/>Padus integer cernitur. Modico inde inferius Padus
					<lb/>scinditur sinistrorsum et faciens flumen, quod rupta
					<lb/>Ficaroli dicitur opimus aquis non longe
					<lb/>a mari Gauro iungitur profluenti ex Pado antiquo in
					<lb/>pelagus. Hec pars Padi que dicitur rupla Ficaroli
					<lb/>hominum opus fuit. Nam homines eius loci
					<lb/>odio hominum colentium agros vici qui dicitur
					<lb/>Ruina aggerem Padi scinderunt ut aquarum
					<lb/>exundantium mole suis emulis damna agrorum
					<lb/>inferrent. Padus antiquus infra Ficarolum
					<lb/>descendit usque ad civitatem Ferrarie sinistra ripa
					<pb n="118"/>
				<lb/>positam per millia passuum .xv.</p>
				<p><lb/>Cum ad mediam urbis partem Padus pervenit, dextera
					<lb/>scinditur et faciens flumen nominatum Fossam non minoribus
					<lb/>aquis quam rupta Ficaroli versus orientem
					<lb/>tendit per agrum districtus Ferrarie usque
					<lb/>ad villam Bocaleonum per millia passuum .xx.
					<lb/>Inde eminus per duo millia passuum sinistra
					<lb/>castellum Argente ditionis ecclesie ravenatis
					<lb/>relinquens per territorium Ravene Adriaticum
					<lb/>sinum petens, longe ab Argenta per .xxii.
					<lb/>millia passuum dextera ripa exit in Padum
					<lb/>canale quod dicitur Caput Urcei, in
					<lb/>quod de Ravenna navibus pervenitur in Padum.
					<lb/>Huius loci in angulo superiori constructum
					<lb/>fuit castellum dictum Marchamoi,
					<lb/>quod Veneti struxerunt et tenebant ne quid
					<lb/>mercationum de partibus maris vel Ravenne perductum
					<lb/>ad superiores partes per numen possit perduci,
					<lb/>sed ad civitatem Venetias pertraheretur.
					<lb/>Ab hoc loco huius castelli iam dirupti
					<lb/>ut infra dicetur usque ad portum Primarii est distantia
				<lb/>ferme .vii. millia passuum.</p>
			</div>
			<pb n="120"/>
			<div type="chapter">
				<head><lb/>[V]</head> <p>Plurima flumina supra Mantuam influunt Padum
					<lb/>a sinistra et dextra. Mincius de lacu
					<lb/>Garde prodiens apud menia Mantue lacum diffundit,
					<lb/>inde profluens per .x. millia passuum apud
					<lb/>vicum Gubernulum Padum ingreditur. Cum Ficarolum
					<lb/>pervenerit Padus tendens per ruptam partem
					<lb/>Padi facit alios fluvios ex se, scilicet Bonellum,
					<lb/>Tassarolum, Barzagam et alia fluenta que mox
					<lb/>in ruptam Ficaroli redeunt iuxta villam que dicitur
					<lb/>Litiga. Hic exitur de Pado navibus et per paludes
					<lb/>et canale pervenitur in fluvium
					<lb/>Athicem. Ab hoc loco si deorsum navigaveris
					<lb/>versus ortum Rodigium pervenies, inde
					<lb/>in mare Adriaticum vel Venetias. Si per Athicem
					<lb/>sursum navem deflexeris, pervenies Lendenariam,
					<lb/>mox Veronam, deinde Tridentum poteris pervenire.
					<lb/>Et si ubi scinditur Athex iuxta vicum qui
					<lb/>dicitur Abbatia navem deflexeris per undas secundas,
					<lb/>pervenies Paduam, inde etiam usque Vicentiam.
					<lb/>Iterum per ruptam Ficaroli in Litigam
					<lb/>navigando fere per .xv. millia passuum
					<lb/>sinistra fluminis de Pado exit fluentum quod
					<lb/>Corvula dicitur. Per hoc est celer commeatus
					<pb n="122"/>
					<lb/>usque Venetias et in Adriam Iuxta
					<lb/>Corvule hostium navigando per Padum sive ruptam
					<lb/>Ficaroli pervenitur ad vicum Adrianum, ubi aquarum
					<lb/>Padi quadrivium reperitur. Nam dextera coniungitur
					<lb/>Gauro per fluentum quod dicitur Cavadicium;
					<lb/>sinistra facit fluentum quod dicitur
					<lb/>Silvus Longus, quod paludibus Clugie
					<lb/>iungitur. Antrorsum tendens a quadrivio iam dicto
					<lb/>cum Gauro intrat in pelagus. Padus antiquus iuxta
					<lb/>Ficarolum defluens per tria millia
					<lb/>passuum dextra recipit canale Mutine
					<lb/>coniuctum canali quod Burana dicitur, in medio vici Bondeni,
					<lb/>qui distat a Pado per passus quingentos. Per
					<lb/>Buranam navigatur in agrum Regii, per alterum canale
					<lb/>usque in menia Mutine. Relicto hoc hostio
					<lb/>canalium apud Bondenum, ima Padi petendo,
					<lb/>dextra apud turrim Piruti Padum
					<lb/>ingreditur canale palustre, per quod itur Galeriam,
					<lb/>villam ditionis Bononie. Deorsum navigando
					<lb/>a turri Piruti per tria millia
					<lb/>passuum invenies leva ripa Ferrariam. Si solvendo
					<lb/>navem a ripa Ferrarie versus ortum navigabis
					<lb/>per .xxv. millia passuum, invenies vicum qui dicitur
					<lb/>Caput Gauri, situm in angulo insule Pomposie ubi
					<lb/>Gaurus ex Pado exit tendens versus boream, relinquens
					<lb/>sinistra insulam qua sita est Ferraria,
					<lb/>dextra vero insulam Pomposie, que ditionis est monasterii
					<lb/>pomposiani. Cingitur autem ea insula nemorosa
					<lb/>ab occasu et a borea fluvio Gauro, a meridie Pado
					<lb/>antiquo usque in portum Volane, ab ortu vero
					<lb/>sinu Adriatico terminatur. Cum relicto
					<pb n="124"/>
					<lb/>vico Capitis Gauri per Padum antiquum navem dimittes
					<lb/>per millia passuum circiter .viii., per
					<lb/>portum Volane pelagus Adriaticum remis pulsabis.
					<lb/>Si a ripa civitatis Ferrarie solveris navem et
					<lb/>petendo ripam adversam navem diriges per partem
					<lb/>fluminis Padi que dicitur Fossa, post tria
					<lb/>millia passuum navigata dextra ripa
					<lb/>turrim Fosse adibis. Ibi de Pado exitur per
					<lb/>canale Fosse et itur versus meridiem per duo
					<lb/>millia passuum usque ad turrim Pontonarie
					<lb/>que ditionis Ferrarie est, a quo loco navibus poteris
					<lb/>vehi Bononiam. Si pontem Pontonarie
					<lb/>eques vel pedes transieris, itinere terrestri
					<lb/>accedere valebis Bononiam. A turri Fosse denavigando
					<lb/>per Padum per millia passuum circiter
					<lb/>.xviii. leva ripa ad oppidum Argentam
					<lb/>devenies. Ibi opposita ripa dextrorsum
					<lb/>exitur Pado per canale in paludes usque
					<lb/>in trivium canalium. Si destrorsum navigabis
					<lb/>devenies ad vicum Canali, qui portus est quo
					<lb/>itur Bononiam. Si sinistrorsum navem ages, pervenies
					<lb/>ad vicum Capitis Silicis, qui portus est Imole atque
					<lb/>Faventie. Ab Argenta per tria millia navigatur
					<lb/>deorsum usque ad ruptam sancti Blasii
					<lb/>sitam dextra Padi, per quam per paludes
					<lb/>itur ad portus Romaniole et usque Ravennam.
					<lb/>A rupta sancti Blasii descendendo
					<pb n="126"/>
					<lb/>per Padum .viii. millia passuum pervenitur ad fossam
					<lb/>Pudollam, qua dextra ripa est a canalibus
					<lb/>palustribus commeatus in Padum. Infra fossam
					<lb/>Pudollam navigando per Padum .xi. millia
					<lb/>passuum, leva ripa pervenitur ad vicum et
					<lb/>monasterium sancti Alberti. In adversa ripa,
					<lb/>que est modico deorsum dextra, itinere
					<lb/>.xii. millium passuum pervenitur Ravennam
					<lb/>navigio. Hoc loco quo de Pado exitur situm erat
					<lb/>castellum Venetorum de quo supra diximus. Sed
					<lb/>de eo inferius plura dicentur. Si de Ravenna
					<lb/>exieris eques vel pedes, itinere .viii. millium
					<lb/>passuum ad Padum devenies infra vicum
					<lb/>sancti Alberti, et pontem Padi transieris
					<lb/>.xxxviii. millium passuum itinere
					<lb/>pedestri adibis Ferrariam. Ab hoc ponte navigando
					<lb/>per Padum .vii. millia passuum, exitur in pelagus
					<lb/>per portum Primarium. Ex hoc portu et ex
					<lb/>portu Volane et ex portu Gauri est commodus
					<lb/>commeatus vehendi merces Ferrariam
					<lb/>ex omni portu maritimo. Sed impeditur
					<lb/>superbia et avaritia Venetorum, quos inordinatus
					<pb n="128"/>
					<lb/>amor sui excecans in clade intrusit, Dei iudicio
					<lb/>et opera romani pontificis Clementis
					<lb/>quinti eorum excessibus lacessiti. Est et quartus
					<lb/>portus aque marine inter portum Primarii
					<lb/>et portum Volane, qui dicitur portus Maiavace
					<lb/>ditionis comaclensis, per quem portum transitur
					<lb/>de mari per paludes salsas et penetratur
					<lb/>magnis spaciis profundorum canalium
				<lb/>usque in villas districtus Ferrarie.</p>
			</div>
			<div type="chapter">
				<head><lb/>[VI]</head> <p>Ferrariense territorium in quatuor
					<lb/>principales partes secernitur Pado secante.
					<lb/>Prima est versus boream, que dicitur policinum Ficaroli,
					<lb/>que habet longitudinis ab Hostilie
					<lb/>finibus usque in mare Adriaticum ferme millia
					<lb/>passuum .lx., latitudinis vero circiter .x. Huius
					<lb/>ad meridiem sunt Padi et rupte Ficaroli fluenta, a borea
					<lb/>sunt paludes Clugie et Adrie quondam civitatis,
					<lb/>territorium Rodigi, paludes Lendenarie et Verone.
					<lb/>Hec pars in se continet insulas plures non magnas,
					<lb/>quarum maior est illa que nominatur a
					<lb/>villa Gurzonum. Secunda secluditur a prima
					<lb/>alveo rupte Ficaroli, que incipit
					<lb/>ubi Padus scinditur et finitur versus orientem ad Gauri
					<lb/>fluenta. Hec pars triangula undique aquis cingitur
					<lb/>Padi, habens longitudinis millia passuum
					<pb n="130"/>
					<lb/>fere .xl. Huius insule pars superior
					<lb/>usque ad aggerem Traversagnum porrecta
					<lb/>ab una parte Padi usque ad alteram nominatur
					<lb/>pollicinum Caxalie; cetera pars pollicinum
					<lb/>Ferrarie nominatur, in qua sunt sita Ferrarie menia
					<lb/>secus Padum. Tertia pars incipit ubi scinditur
					<lb/>Padus ante Ferrariam, que habet Padum antiquum
					<lb/>a borea, a meridie Padum quo itur versus Ravennam,
					<lb/>ab ortu vero agros Argente, paludes Ravenne,
					<lb/>nemora et paludes Comacli. Huius partis caput
					<lb/>superius dicebatur pollicinum sancti Georgii,
					<lb/>ab eeclesia eius vocabuli nominatur, usque
					<lb/>ad fluvium Sandalum, qui de Pado antiquo
					<lb/>olim exiens ubi est villa que dicitur Caput Rete, et
					<lb/>Vicoventiam tangens alteram partem Padi
					<lb/>ingrediebatur ubi est vicus qui dicitur Caput Sandali,
					<lb/>distans superne tribus millibus passuum
					<lb/>ab Argenta. Ceterum, cum hic Sandali fluvius
					<lb/>vadosus nimis agros humectaret vicinos et
					<lb/>steriles esse faceret, clauso meatu privatus
					<lb/>est aquis. Reliqua pars inferior dicta est pollicinum
					<lb/>Rete. Adhuc he partes, olim contigue
					<lb/>nunc continue, primis nominibus nuncupantur;
				<lb/>que habent longitudinis a borea .xxv.</p>
				<p><lb/>millia passuum, a meridie vero circiter
					<lb/>.xviii. usque in alienos districtus. He tres
					<lb/>partes fere fertilitate bonorum Ferrariam
					<lb/>locupletant. Quarta maior est ceteris, longa tamen ab
					<lb/>agro Mantue usque in agrum Argente fere per .xxxiii.
					<lb/>millia passuum, lata vero non multum. Hec
					<lb/>habet a borea Padum, a meridie sunt
				<lb/>paludes Regii, Mutine ac Bononie.</p>
			</div>
			<pb n="132"/>
			<div type="chapter">
				<head><lb/>[VII]</head> <p>Totius quidem districtus Ferrarie
					<lb/>confines hi nominantur. Ad dexteram Padi vcrsus
					<lb/>occasum possidet Mantuanus; ad meridiem Reginorum,
					<lb/>Mutinensius, deinde Bononiensium sunt paludes.
					<lb/>Inde ad ortum versus sunt confines Argentenses,
					<lb/>Ravenates, Comaclenses, monasterium pomposianum
					<lb/>Gauro fluvio medio et Adriaticum mare; a
					<lb/>borea vero Clugienses, Adrienses et Paduani pro
					<lb/>ditionibus Rodigii et Lendenarie noviter acquisitis.
					<lb/>Ab occasu vero sunt Veronensium paludes
					<lb/>et agri usque in Padum. Hii sunt fines
				<lb/>quibus districtus Ferrarie clauditur.</p>
			</div>
			<div type="chapter">
				<head><lb/>[VIII]</head> <p>Vicorum et villarum numerus totius districtus
					<lb/>esse solebat .cxxxiii., quarum plurime
					<lb/>clade illata a tyrannis Ferrarie et ab hostibus
					<lb/>sunt deserte. Ecclesie plebes in districtu
					<lb/>Ferrarie .xviii. numerantur, que ferrariensi
					<lb/>subsunt episcopo; preter has .x. aliis subsunt
					<lb/>episcopis. Episcopus Adrie plebes habet in districtu
					<lb/>Ferrarie, episcopus etiam cerviensis, episcopus
					<lb/>comaclensis, archiepiscopus Ravenne et monasterium
					<pb n="134"/>
					<lb/>nonantulanum plebem Bondeni. Mira
					<lb/>res habetur in districtu Ferrarie. Nam, si
					<lb/>spatium quinque vel sex millium passuum
					<lb/>peragrabis, in quinque diocesibus transire
					<lb/>poteris hoc modo: cape iter de villa Finalis diocesis
					<lb/>Ferrarie et perge per duo millia passuum, eris
					<lb/>in adriensi diocesi. Ibi transiens Padum eris in
					<lb/>villa Medelana diocesis cerviensis. Pergens
					<lb/>inde versus meridiem ad passus quingentos
					<lb/>pervenies in villam sancti Viti et Modesti, que
					<lb/>diocesis ravennatis habetur. Inde progrediens
					<lb/>per villam Ducati in villam Libolle per
					<lb/>millia passuum duo vel paulo plus, eris
					<lb/>in diocesi comaclensi. Sic ergo a villa Finalis
					<lb/>diocesis Ferrarie usque in villam
					<lb/>Libollam feceris iter quinque vel sex passuum
					<lb/>millium et calcaveris solum quinque
					<lb/>diocesium, scilicet ferrariensis, adriensis.
				<lb/>cerviensis, ravennatis et comaclensis.</p>
			</div>
			<div type="chapter">
				<head><lb/>[IX]</head> <p>De agri ferrariensis qualitate et quantitate
					<lb/>descriptione facta, restat exponi de situ et qualitate
					<lb/>eius urbis et de numero ecclesiarum, in quibus
					<lb/>ibi colitur nomen christianum. Episcopalis
					<lb/>sedes primo fuit in vico Adventino, qui
					<lb/>nunc dicitur Vicoventia, secus quam
					<lb/>olim fluvius Sandalus defluebat de Pado antiquo in
					<lb/>Padum qui labitur preter Argentam. Secundo
					<pb n="136"/>
					<lb/>fuit apud ecclesiam sancti Georgii, in capite
					<lb/>insule, ibi et cives habitabant. Is
					<lb/>locus Ferrariola dicebatur a nomine partis Padi que
					<lb/>nunc dicitur Fossa. Cum cives Ferrarie tunc molesti
					<lb/>et invisi essent Ravennatibus et viribus
					<lb/>impares, consilio publico deliberatum est ab eis
					<lb/>inde migrare cum omni re familiari et edificiorum
					<lb/>materia et sedem ultra flumen
					<lb/>ponere eo loco quo nunc civitas visitur. Nomen quoque
					<lb/>civitati nove dederunt, quod est Ferraria, derivando
					<lb/>nomen hoc Ferraria a prisco nomine
					<lb/>Ferrariola. Huius autem transmigrationis tempus
					<lb/>mihi penitus est ignotum, ideo id temere
					<lb/>scribere non sum ausus. De Emilia igitur
					<lb/>provincia in provinciam Venetiam est
					<lb/>translata, spectans a meridie flumen in ea parte
					<lb/>spatiosum et altum. Est quidem inter civitatem
					<lb/>et caput insule sancti Georgii insula sancti
					<lb/>Antonii, que habet longitudinis circiter stadia quatuor,
					<lb/>inter quam et civitatem est pars fluminis alia
					<lb/>parte latior et vadosa. Eius loci civitatis
					<lb/>primi incole in duobus locis editioribus
					<lb/>sedes larium posuere. Castella quoque duo
					<pb n="138"/>
					<lb/>fecerunt in eis locis, aggeribus ac
					<lb/>fossis munita. Primum in superiori parte fluminis,
					<lb/>quod appellaverunt castellum Thealdi,
					<lb/>nomine forsan alicuius prepotentis
					<lb/>ex eis, qua regione nunc est ecclesia beati
					<lb/>Iohannis et arx iuxta pontem sita, que
					<lb/>nunc dicitur Castellum Thealdum. Secundum inferiori
					<lb/>parte fluminis, in regione beati Petri, quod appellaverunt
					<lb/>Castellum Curtisiorum. Straverunt
					<lb/>autem sabulo viam qua ab alterutro ibatur,
					<lb/>que via Sablonum nunc dicitur. Incipit autem
					<lb/>a ponte sancti Petri et tendit per platem communis
					<lb/>secus ecclesiam maiorem, habens dextra
					<lb/>et sinistra palatia per tyrannos constructa quousque
					<lb/>in parochiam beati Iohannis iam dicti
					<lb/>pervenitur. Postquam loca media prefatis castellis
					<lb/>habitationibus impleri ceperunt, fossas
					<lb/>civitatis munimini suo fecerunt. Ea castella
					<lb/>fuerunt termini longitudinis urbis, sicut
					<lb/>apparent vestigia. Mox frequentia incolarum
					<lb/>dilatata est civitas secus flumen deorsum
					<lb/>et complexa est regionem, qua ecclesia beati
					<pb n="140"/>
					<lb/>Thome habetur. Est autem urbs porrecta per longum
					<lb/>per passus circiter mille; munita quidem est a
					<lb/>meridie tanto fluvio, aquis profundo, a ceteris
				<lb/>partibus lata fossa, aggere et vallo.</p>
				<p><lb/>Turres autem in aggere constructe sunt circiter
					<lb/>.xviii., inter quas est parva distantia. Habet
					<lb/>etiam civitas burgos duos in ripa fluminis
					<lb/>fossis et aggeribus septos, qui habent longitudinis
					<lb/>passus quingentos. Superior contiguus est arci
					<lb/>Castri Thealdi, inferior infra ecclesiam sancti
					<lb/>Thome porrigitur, habens tres magnas parochias.
					<lb/>Civitas ipsa cum burgis iam dictis in quatuor
					<lb/>partes, que nominantur quarleria, segregatur.
					<lb/>Pars superior cum burgo dicitur quarterium
					<lb/>Castri Thealdi, sequens dicitur quarterium sancti Nicolai,
					<lb/>tertia quarterium sancti Romani, quarta cum
					<lb/>burgo inferiori quarterium sancte Marie de Vado. Si
					<lb/>ecclesiarum in hiis partibus civitatis sitarum
					<lb/>numerus queratur, .xxxvii. computantur,
					<lb/>quarum preter episcopalem ecclesiam
					<lb/>.xviii. a capellanis habentur episcopo
					<lb/>subditis, relique totidem suos prelatos habentes,
				<lb/>que sunt ab episcopo abdicate.</p>
			</div>
			<div type="chapter">
				<head><lb/>[X]</head> <p>Cum civitas Ferrarie immensitate et fertilitate
					<lb/>agrorum, paludium, silvarum et tanti fluminis
					<pb n="142"/>
					<lb/>oportune tot commeatibus,
					<lb/>bonis plurimis habundaret, ex diversis
					<lb/>regionibus Italie illuc hominum multitudo habitatura
					<lb/>coniunxit, inter quos viri prestantes opibus
					<lb/>et genere cum fortunis suis et familiis ac
					<lb/>clientelis Ferrariam migravere. Denique, cum
					<lb/>possessiones iuris ecclesiarum essent et cultores
					<lb/>perpauci et territorium paludibus et nemoribus
					<lb/>esset opertum, gratia vel non magna pecunia sibi quisque
					<lb/>primorum civium latas possessiones
					<lb/>paravit. Et cum potentie quisque optimatum
					<lb/>studeret, ex parte possessionum partarum,
					<lb/>pretio vili vassallos certatim
					<lb/>sibi obligando fecere. Numerari audivi ab antiquis
					<lb/>nostris familias nobilium .xxxiiii., ex quibus
					<lb/>familiis plures defecerunt, decem
					<lb/>quarum nullus superstes habetur. Quedam vero adeo
					<lb/>opibus, potentia et probitate exinanite
					<lb/>sunt, ut iam non polleant more maiorum, sed
					<lb/>plebeis hominibus affinitate misceantur.
					<lb/>Nomina quidem familiarum nobilium scribere
					<lb/>mihi in animo est, ut posteris innotescant.
					<pb n="144"/>
					<lb/>Porro in regione superiori urbis usque
					<lb/>ad ecclesiam sancte Marie Nove quinque familie
					<lb/>nobilium fuerunt, scilicet Ansedei, Guatarelli,
					<lb/>Niger Petri Saine, Egidius de Furno, Cassiani:
				<lb/>hii omnes totaliter defecerunt.</p>
				<p><lb/>Parochia sancte Marie Nove erant Troti
					<pb n="146"/>
					<lb/>et Beliboni: exinaniti sunt, non extincti;
					<lb/>alibi lares habent. Parochia sancti Nicolai fuere
					<lb/>Mainardi, olim prepotentes: exinaniti sunt.
					<lb/>Gondoaldi quoque eius parochie clarere
					<lb/>desierunt. Parochia sancte Crucis Aldigerii
					<lb/>de Fontana, qui nunc Fontanenses dicuntur. Parochia
					<lb/>ecclesie Omnium Sanctorum fuere Rasurii:
					<lb/>hii defecerunt; Marchoaldi vero
					<lb/>non extincti, sed sunt in plebis numero computati.
					<lb/>Parochia sancti Stephani fuere
					<lb/>Contrarii et Misotti satis potentes clientibus
					<lb/>multis, in omnibus attenuati, celebritate qua
					<lb/>pollebant iam perdita. Parochia sancti
					<lb/>Pauli fuere Leuci: preter unum peritum
					<lb/>iuris ceteri viluerunt. Parochia sancti
					<lb/>Romani fuit Parthenopeus, vir dives et potens:
					<lb/>defecit in totum; fuere quoque Menaboi: supersunt
					<lb/>duo iuvenes divites et potentes, prole autem deficiunt.
				<lb/>Parochia sancti Iacobi fuere Pagani:</p>
				<p><lb/>habentur ex eis superstites. Parochia
					<lb/>sancte Agnetis fuere Guidoberti ac Vicedomini:
					<lb/>habentur ex hiis superstites opibus tenues.
					<lb/>Parochia sancti Clementis Gontardi. Parochia
					<lb/>sancti Gregori Ioculi. Parochia
					<lb/>sancti Petri sive Castello Curtesorum
					<lb/>Casotus, ex quo nulla proles superfuit; Adelardi, ex
					<lb/>quibus fuit Guilielmus de Marchesella sue partis
					<lb/>princeps et caput, et Taurelli, ex quibus fuit
					<lb/>Salinguerra adverse partis princeps. Ex Adelardis
					<lb/>nullus vel nulla superfuit, nisi puella nata ex Adelardo
					<lb/>fratre Guilielmi, que furtim abducta
					<pb n="148"/>
					<lb/>de domo Taurellorum, quorum uni erat destinata uxor
					<lb/>futura, tradita fuit uni marchionum Estensium,
					<lb/>Obizoni nomine. Que in puellari etate decessit
					<lb/>a viro non cognita. Ex Taurellis unicus
					<lb/>vir superest sine prole virili. Parochia sancti
					<lb/>Apollinaris fuere Falzagaloni,
					<lb/>qui etiam defecerunt. Parochia sancte Marie
					<lb/>de Vado Advocati et Captanei de Lusia
					<lb/>erant, qui non sunt modo, et Signorelli, ex quibus
					<lb/>habentur superstites. Parochia sancti Vitalis
					<lb/>Buchimpanes habentur. Parochia sancti
					<lb/>Thome fuere Turcli atque Ramberti. Parochia
					<lb/>sancti Laurentii fuere Fontanenses,
					<lb/>qui ex Aldigeriis sunt exorti, et etiam
					<lb/>eorum proles defecit. Parochia beati Silvestri
					<lb/>fuerunt Costabili, quorum proles multa est, et
				<lb/>Leodovini, qui durant.</p>
			</div>
			<pb n="150"/>
			<div type="chapter">
				<head><lb/>[XI]</head> <p>Florente re publica Ferrarie, comitissa Mathilda
					<lb/>multorum populorum ductrix ad
					<lb/>nutum anno nativitatis Christi .mci. obsedit urbem
					<lb/>Ferrarie, nec si obtinuit michi constat.
					<lb/>Que ab ipsa obsidione annis .xiiii. supervixit, ecclesia
					<lb/>romana sibi instituta herede. Mantuanus quoque
					<lb/>populus et Ravennates, federe consociati
					<lb/>contra populum Ferrarie iam viribus
					<lb/>validum, ipsi populo bellum intulerunt.
					<lb/>Sed, cum populus Ferrarie impar
					<lb/>bello duobus populis hostibus circumstantibus,
					<lb/>terra et aqua nimium premeretur et iam clades
					<lb/>tulisset ab hostibus, pretio et precibus populum
					<lb/>veronensem sibi consociavit in hostes.
					<lb/>Fuit autem pretium belli suscepti territorium
					<lb/>Hostilie in ripa fluminis Padi, situm inter
					<lb/>Serravallem vicum Mantuanorum et
					<lb/>et Mellariam ditionis Ferrarie, et territorium
					<lb/>Gaibi, quod situm est iuxta
					<lb/>fluvium Athicem et canale quo de Athice
				<lb/>venitur in Fractam vicum palustrem.</p>
				<p><lb/>Postquam vires populi Ferrarie, viribus
					<lb/>socii populi veronensis iuvate, bello
					<lb/>superaverunt hostes iam impares, pace bellum
				<lb/>terminatum est conditionibus equis et iustis.</p>
			</div>
			<pb n="152"/>
			<div type="chapter">
				<head><lb/>[XII]</head> <p>Temporibus Conradi secundi imperatoris
					<lb/>et Eugenii tertii summi pontifìcis
					<lb/>qui regebant sub anno nativitatis Christi
					<lb/>.mcxl. , Guilielmus Marcheselle de familia
					<lb/>Adelardorum unius partis princeps erat Ferrarie,
					<lb/>alterius vero Taurellus Salinguerre. Marchiones
					<lb/>quoque Estenses ipsi Guilielmo erant
					<lb/>infesti, propter quod idem Guilielmus in finibus
					<lb/>districtus Ferrarie munitiones validas fecit terra
					<lb/>et aquis, quacumque iter erat nocere
					<lb/>rebus Ferrarie, utique in Ponticulo, in Archoada,
					<lb/>in Fracta, in Manegiis secus paludes
				<lb/>positis castella parva construxit.</p>
				<p><lb/>Postquam idem Guilielmus rediit Ferrariam de
					<lb/>passagio terre sancte facto tempore dicti pape
					<lb/>Eugenii sub anno nativitatis Christi .mcxlvii. , Adelaldus
					<lb/>frater eius et filii Adelardi omnes, preter filiam
					<lb/>infantem nomine Marchesellam, migraverunt
					<lb/>e seculo. Guilielmus, cum
					<lb/>prole careret, sibi heredem instituit Marchesellam in parte
					<lb/>patrimonii, ea conditione ut si decederet
					<lb/>sine liberis ipsi substituit filios sororis
					<lb/>sue Ioculum et Linguetam in dimidia, in
					<lb/>altera parte hospitale sancti Iohannis ierosolimitani.
					<pb n="154"/>
					<lb/>Hoc testamentum vidi et legi et hodie apud
					<lb/>me est depositum. Volens etiam ille vir
					<lb/>saluti rei publice Ferrarie providere amanter ne
					<lb/>civitas Ferrarie discordiis laceraretur et bellis, eam
					<lb/>suam heredem necdum septennem
					<lb/>Taurello adverse partis principi tradidit, eius
					<lb/>filii sponsam futuram. Defuncto Guilielmo,
					<lb/>nobiles Ferrarie qui in civilibus dissensionibus ipsi
					<lb/>Guilielmo fuerant obsequentes, Taurelli
					<lb/>felicitatem egre ferentes, aflictabantur invidia;
					<lb/>itaque in odium Taurelli consilio inito,
					<lb/>statuerunt aliquem ex marchionibus Estensium habere
					<lb/>principem, eis infestaturum Taurellum et
					<lb/>homines sue partis Ferrarie. Marchesellam quoque
					<lb/>ex domo Taurelli furto vel fraude abduxerunt
					<lb/>et uni ex marchionibus nomine Obizoni tradiderunt
					<lb/>sponsam futuram. Eo tempore in domo estensi
					<lb/>erant quinque germani, scilicet Azzo,
					<lb/>Bonifacius, Obizo, Fulcho et Albertus. Sane
					<lb/>Obizo vir futurus puelle ea vivente bonis ereditatis
					<lb/>eius fruebatur, quo tempore erat annus
					<lb/>nativitatis Christi .mclxxx. vel id tempus circiter.
					<pb n="156"/>
					<lb/>Porro ante tempus nuptiarum
					<lb/>puella hactenus vivere desiit. Qui substituti
					<lb/>fuerant puelle ius suum vendicare neglexerunt.
					<lb/>Ioculi substituti amore partis sue et odio adverse
					<lb/>maluerunt portionem que contingebat eos
					<lb/>pervenire in marchiones sue partis principes,
					<lb/>quam eam habere sine marchionum principatu in
					<lb/>civili discordia. Collisi sunt itaque cives Ferrarie
					<lb/>alterutrum nunc rebus male secundis nunc
					<lb/>adversis per tempora multa. Audivi a maioribus
					<lb/>natu quod in .xl. annorum curriculo altera pars
					<lb/>alteram decies e civitate extruserant, supellectilem
					<lb/>diripuerat et cetera bona mobilia
					<lb/>et edes diruerat more hostitium. Accepi
					<lb/>puer a genitore meo hiberno tempore noctis confabulante
					<lb/>in lare quod eius tempore viderat in civitate
					<lb/>Ferrarie turres altas .xxxii. quas mox
					<lb/>vidit prosterni et dirui. Hec autem mutationes
					<pb n="158"/>
					<lb/>cladium bellorum facte sunt potissimum
					<lb/>tempore Salinguerre filii Taurelli et Azonis
					<lb/>marchionis, cuius corpus est conditum apud
					<lb/>monasterium de Vangaditia, ante annum nativitatis
					<lb/>Christi .mccxxiiii. Ante hunc annum Salinguerra,
					<lb/>qui in rebus seculi habitus fuit pruclens
					<lb/>et cautus, cum non solum haberet in parochia
					<lb/>sancti Salvatoris, ubi habitabat, edes et palatia
					<lb/>magna, verum etiam pomaria, ortos,
					<lb/>vinetum et pratum, pro sui et fautorum
					<lb/>eius tutamine ibi castellum construxit, quod
					<lb/>fossis, aggere, vallo munivit ac
				<lb/>turribus, in necessitatibus opurtunum.</p>
			</div>
			<div type="chapter">
				<head><lb/>[XIII]</head> <p>Cum populus Ferrarie integer,
					<lb/>sine hoste exterius infestante, pace, frueretur, simultate
					<lb/>civili egebat studio partium. Igitur
					<lb/>Salinguerra potestas et rector Mantue
					<lb/>aberat. Cives adverse partis, rati tempus
					<lb/>eis commodum expellere cives adversos,
					<lb/>arma capiunt et adversam partem per civitatem
					<lb/>expugnatam compulerunt in castellum Salinguerre
					<lb/>confugere. Quo audito, Salinguerra
					<lb/>cum armata amicorum manu Ferrariam properat,
					<lb/>et transitis pontibus Bonetici atque
					<pb n="160"/>
					<lb/>Lacuscurii civitatem petit. Occurritur ei
					<lb/>ab adversariis civibus in suburbio, loco
					<lb/>triviali qui dicitur Roversella. Ibi adversariis expugnatis,
					<lb/>per portam sancti Pauli ingressus, castellum
					<lb/>habitationem suam obtinuit. Idem collectis viribus
					<lb/>suis adversarios suos expulit civitate. Triennio
					<lb/>mox, ut audivi, bellum civile utramque
					<lb/>partem vexavit. Tandem, bello civibus fatislatis,
					<lb/>utrinque conditionibus equis pace terminatum
					<lb/>est bellum. Fuerunt autem conditiones, intel cetera,
					<lb/>ut quivis civis exul domum suam rediret
					<lb/>in omnibus suis fortunis restitutus
					<lb/>et dignitate civili; officia quoque
					<lb/>communia semenstrua vel annua equa portione
					<lb/>dividerentur, ut dimidiam partem officialium
					<lb/>omnium haberet pars Salinguerre,
					<lb/>altera portio in cives partis marchionum veniret.
					<lb/>Hoc fuit initium mali exempli. Nam, finita
					<lb/>hac pace, que tribus duravil lustris, et capto
					<lb/>Salinguerra per fraudem et ducto Venetias et
					<lb/>concluso, deinde marchiones principantes in Ferraria
					<lb/>vi tirannica, ipsa officia communis
					<lb/>arbitrio suo inter homines sibi fautores distribuerunt
					<lb/>gratis vel aliis venditarunt. Fuit etiam
					<lb/>in conditionibus pacis iam dicte ut non
					<lb/>liceret marchionibus venire Ferrariam nisi cum comitatu
					<lb/>non magno, bis in anno et de prescientia Salinguerre.
					<lb/>Cum marchio Azzo appropinquabat
					<pb n="162"/>
					<lb/>civitati Ferrarie exibat ei obviam Salinguerra
					<lb/>cum nobilibus partis utriusque
					<lb/>atque comiter colloquium et convivium celebrabant
				<lb/>utrique cum primoribus civitatis.</p>
				<p><lb/>Salinguerra siquidem possessionum erat
					<lb/>predives et locuples; marchionum
					<lb/>erant non magni redditus, quoniam
					<lb/>plurimam partem possessionum que fuerant de
					<lb/>patrimonio Marcheselle, cui successerant, iure
					<lb/>feudi tenebant. Huius pacis temporc floruit
					<lb/>res publica Ferrarie et cives bonorum copia
					<lb/>fruebantur et pace. Nemo, nisi facinorosus et
					<lb/>scelestus, exulabat a patria. Commeatus
					<lb/>omnes a circumstantibus urbibus et a
					<lb/>mari patebant. Ex omni civitate maritima ingresse
					<lb/>per hostia Padi naves onerarie
					<lb/>maxime caveate in cacumine mali variis
					<lb/>mercibus onuste, in ripa numinis Padi
					<lb/>stationes habebant. Non erat opus civibus Ferrarie
					<lb/>pro rebus necessariis adire Venetias
					<lb/>vel Ravennam. Quotannis fiebant nundine in prato
					<lb/>communis sito iuxta Padum, ripa
					<lb/>ulteriori, ad quas ex plurima parte Italie
					<pb n="164"/>
					<lb/>et ex Gallia conveniebant negotiatores merces
					<lb/>varias convehentes. Omne genus civium et alienienarum
					<lb/>in eis nundinis necessariis locupletabantur
					<lb/>facientes lucrum vel questum. Fiebant autem
					<lb/>bis in anno nundine durantes quindenis diebus singule,
					<lb/>prime festo Palmarum, altere festo
					<lb/>beati Martini. Porro eo tempore adeo erat locuples
					<lb/>fiscus ut satisfacto pro impensis communibus
					<lb/>quod supererat proventuum singulis
					<lb/>mensibus divideretur inter cives pro
					<lb/>census cuiuslibet quantitate. Contentio
					<lb/>inter cives erat de censu: nam iniuriam sibi fieri contendebant
					<lb/>si eorum census modicus scribebatur. Si aliquando
					<lb/>annona populo necessaria deficiebat
					<lb/>mercato publico vel nimio
					<lb/>pretio vendebatur, erant ex civibus qui ex horreis
					<lb/>propriis confestim in mercati locum propriam
					<lb/>annonam conferrent, pretio quam minori venalem.
					<lb/>Hoc aliquando fecisse Salinguerram a
					<lb/>populo divulgatum audivi. Erat eo tempore Salinguerra
					<lb/>populi bononiensis amicus et
					<lb/>socius etiam earum partium in Lombardia
					<lb/>que adverse erant Federico imperatori.
					<pb n="166"/>
					<lb/>Cum hiis auxilia mutua facile recipiebat
					<lb/>et dabat. Quamquam nobilium Ferrarie maiorem numero
					<lb/>partem habebat adversam, prepotentior
					<lb/>tamen erat suis adversariis. Plebeiorum hominum
					<lb/>pars maxima et Ramberti ac quidam alii
					<lb/>ex nobilitate potentes Salinguerre favebant. Placuit
					<lb/>profecto Deo, cuius iudicia iniusta
					<lb/>esse non possunt, eius urbis principisque illius
					<lb/>variare fortunam; et licet omnia nutu possit,
					<lb/>nullis causis mediis, queque tamen per
					<lb/>instrumenta media, iusta vel iniusta, predestinatas
					<lb/>res peragit. Cause autem casus et ruine ipsius
				<lb/>viri he sunt cognite, que sequenti capitulo continentur.</p>
			</div>
			<div type="chapter">
				<head><lb/>[XIV]</head> <p>Cum negotiatores navigantes mare Adriaticum
					<lb/>cum suis mercibus per portus hostiorum Padi
					<lb/>libere possent applicare ad civitatem Ferrarie
					<lb/>et hoc facerent, Venetorum animos avaritia stimulavit
					<lb/>volentium cunctos navigantes id mare ad
					<lb/>Venetiarum portus applicare. Igitur
					<lb/>naves armatas tenentes ante portus quibus navigatur
					<lb/>in Padum prohibebant naves onerarias
					<lb/>onustas mercibus adduci Ferrariam. Eam rem iniustam
					<pb n="168"/>
					<lb/>et novam egre Salinguerra et populus
					<lb/>Ferrarie tulerunt. Denuntiaverunt itaque
					<lb/>per legatos Venetis ut ab eo desisterent.
					<lb/>Cum nihil impetrassent, vim vi repellere statuerunt.
					<lb/>Missa igitur classe armata in mare, naves
					<lb/>Venetorum expugnant, aliquas captas
					<lb/>traxerunt Ferrariam, que in ripa fluminis tracte
					<lb/>diu spectaculo cunctis fuere, donec lacerate sunt ibi.
					<lb/>Hec causa hostilitatis fuit inter Salinguerram
					<lb/>et Venetos. Una eademque res fecit ecclesie romane
					<lb/>et populo bononiensi odibilem Salinguerram, ab eis
					<lb/>adversum ad imperatorem Federicum iam ecclesie inimicum.
					<lb/>Sane Eccelinus de Romano tunc tyrannus
					<lb/>in Marchia Trivisiana factus amicus Federico
					<lb/>seduxit Salinguerram sibi affinitate devinctum
					<lb/>et fautorem fieri Federici. In cuius rei perniciose
					<lb/>sibi in premium Salinguerra
					<lb/>accepit a Federico curiam Carpineti cum
					<lb/>castello, que sunt in territorio Regiensium. Electo
					<lb/>quoque episcopo ferrariensis ecclesie Philippo,
					<lb/>mox archiepiscopo ravennati, Salinguerra
					<lb/>venit in odium. Causas huius emulationis
					<lb/>ignoro. Porro Salinguerra, cum iam senio premeretur,
					<lb/>fraternam prolem Albertinum et Thomam luxit
					<lb/>extinctos. Iacobus Taurellus quoque eius unicus
					<lb/>filius, iam in etate factus, amicis erat merori,
					<lb/>gaudio inimicis, utpote fatuus et delirus.
					<lb/>Hec conditiones rerum cum virum
					<lb/>reddiderunt inglorium et plures potentum
					<lb/>fortune amicos spe vel metu avertit
				<lb/>ab illo.</p>
			</div>
			<pb n="170"/>
			<div type="chapter">
				<head><lb/>[XV]</head> <p>Cum innotesceret cunctis prudentibus
					<lb/>Salinguerram et complices eius odio
					<lb/>esse usque ad perniciem ecclesie romane, populo bononiensi
					<lb/>cum eorum sequacibus ac Venetis exasperatis in
					<lb/>illum, electus ferrariensis ecclesie episcopus et partis
					<lb/>marchionis principes valentes ingenio consilia
					<lb/>ineunt ad subvertendum potentiam Salinguerre.
					<lb/>Et primo quidem idem dictus occupat
					<lb/>Bragantinum castellum, deinde post paucos dies
					<lb/>castellum Bondenum, quod distat a Ferraria decem
					<lb/>millibus passuum. Hec ut nuntiata sunt Ferrarie
					<lb/>quosdam dolore ac metu affecit, quosdam
					<lb/>gaudio ac spe letificavit permagna. Salinguerram
					<lb/>tamen dolor vel metus non traxit in
					<lb/>iram ad perniciem cuiusquam potentis
					<lb/>sibi suspecti, quin eos illesos abire
					<lb/>permisit vel comiter iussit exilium querere.
					<lb/>Postquam per ecclesiam romanam et ceteros
					<lb/>hostes Salinguerre de obsidendo Ferrariam et deinde
					<lb/>evellendo ipsum virum consilia
					<lb/>stabilita sunt, accinguntur ad bellum. Igitur
					<lb/>Salinguerra ad sui tutamen equites
					<lb/>.viiit. habuit, quorum quingenti fuerunt a Federico
					<lb/>transmissi. Plebeii cives Ferrarie
					<lb/>fere omnes consentientes erant in eum. Pecuniam
					<lb/>quoque permultam, quatuor
					<lb/>scilicet dolia plena moneta que prevedesinus
					<lb/>dicitur, que casu per Ferrariam transferebantur
					<lb/>iussu Federici, sibi ad usus oportunos
					<lb/>servavit, ex qua sumptus belli supplevit.
				<lb/>/*</p>
			</div>
			<pb n="172"/>
			<div type="chapter">
				<head><lb/>[XVI]</head> <p>Postquam tempus statutum per principes
					<lb/>obsessuros Ferrariam venit, quod erat in introitu
					<lb/>februarii, eo conveniunt. Gregorius de Montelungo
					<lb/>apostolice sedis legatus cum exercitu suo venit,
					<lb/>dux Venetiarum cum maxima classe armata, potestas
					<lb/>Bononie cum ingenti eorum exercitu, Azzo marchio
					<lb/>cum ferrariensibus sue partis qui sponte exulabant,
					<lb/>et cum aliis eius amicis, Paulus Traversaria de Ravenna,
					<lb/>Mantuani quoque ac Mediolanenses
					<lb/>et alii multi, quos vel amor partis vel
					<lb/>devotio ecclesie romane pertraxit. Exercituum
					<lb/>sedes erat pratum nundinarum secus flumen
					<lb/>situm, caput insule sancti Georgii
					<lb/>et agger Padi qui incipit a porta burgi inferioris;
					<lb/>nam regiones que sunt ad partem septentrionalem
					<lb/>prope civitatem de industria erant Padi fluctibus
					<lb/>inundate. Ad impugnationem et defensionem
					<lb/>viriliter agebatur utrinque. Cum plures ex potentibus
					<lb/>olim fautores Salinguerre adversi
					<lb/>essent ab eo et collisi ad hostes eius, nihil
					<pb n="174"/>
					<lb/>tamen palam moliri contra eum sunt
					<lb/>ausi, .viii. equitum et multitudinis plebeie metu
					<lb/>tutantium eam urbem. Nec visum est expedire
					<lb/>Salinguerre suspectos tollere, ne illorum sequaces
					<lb/>faceret sibi hostes. Dolo et fraudibus
					<lb/>ad pacem insidiarum plenam perventum est. Pace peracta,
					<lb/>ipsa die Salinguerra a Venetis Venetias
					<lb/>ducitur, ubi honesto loco conclusus servatus
					<lb/>annis quinque et dimidio usque ad diem
					<lb/>vite supremum. Ugo Rambertus, qui post
					<lb/>Salinguerram ceteris potentior sue partis fuerat
					<lb/>qui eam pacem suasit ac esse coegit, magnis
					<lb/>impulsus pollicitis, paucis diebus in consilio
					<lb/>principum est receptus, mox exclusus, inde persuasum
					<lb/>est ei ut secederet cum omnibus sui
					<lb/>generis in villa eorum. Quod ut factum est, sequentibus
					<lb/>noctibus maxime eorum amici et Salinguerre
					<lb/>in eorum domibus impetiti sunt, lesi, sauciati,
					<lb/>occisi, supellectile spoliati. Deinde missum
					<lb/>est Rambertis ut saluti proprie consulerent a
					<lb/>finibus patrie exulando, quod sic factum est. Multiplicatis
					<lb/>facinoribus ex hominibus partis subacte
					<lb/>multitudo maxima laribus relictis demigrant. Sicut
					<lb/>audivi familie circiter .mv. fecerunt exilium.
					<lb/>Facta sunt hec anno nativitatis Christi .mccxl.
					<lb/>ante idus iunii, cum iam messes canuissent et poscerent
					<lb/>cum falce messorem. Pauci nobilium cum iam
					<lb/>dictis in exilium abierunt; qui a Salinguerra
					<lb/>tempore obsidionis ad partem marchionis se converterant,
					<pb n="176"/>
					<lb/>opibus pollentes in civitate manserunt.
					<lb/>Horum principes fuerant Marchesinus Pizolus
					<lb/>de Mainardis, Parthenopeus vir potens,
					<lb/>Menabos, Galvanus de Misottis et alii plures
					<lb/>potentes. Ex his qui cum marchione remigrarunt
				<lb/>victores astutia fuerunt Fontanenses, Tulcli, Ioculi.</p>
			</div>
			<div type="chapter">
				<head><lb/>[XVII]</head> <p>Rebus compositis, Veneti regimen eius urbis biennio
					<lb/>tenuerunt et impetraverunt in longum tempus
					<lb/>conditiones et pacta, que nunc pacta
					<lb/>vetera nominantur, feda, dura et superba,
					<lb/>liberorum civium animos prementia diro iugo. Nam
					<lb/>qui victores redierant, cum rei publice commodis
					<lb/>et civium exulum possessionibus fruerentur, plus carnem
					<lb/>defecturam quam animam inordinate amantes, omnia
					<lb/>libidini et superbie Venetorum permiserunt iniuste.
					<lb/>Fortune exulum utique agri diffusissimi inter
					<lb/>cives victores divise. Exacto biennio regimen potestarie
					<pb n="178"/>
					<lb/>est Azzoni marchioni permissum cum
					<lb/>salario trium millium librarum bononiensium,
					<lb/>quod annis tenuit pluribus. Verum primates urbis
					<lb/>consulto statuerunt id regimen aliquibus nobilibus
					<lb/>potentibus in eorum patriis, qui opem tulerant
					<lb/>et laturi videbantur in posterum suis rebus
					<lb/>deferre. Hoc Azzoni denuntiato,
					<lb/>orant ut regimini civitatis cedat quatenus
					<lb/>per id regimen alii amici potentes valcant permulceri.
					<lb/>Tum Azzo inquit: « Si regiminis huius
					<lb/>utilitate privabor, cum proventuum summa non respondeat
					<lb/>oneri impensarum, quas declinare non possum
					<lb/>manendo Ferrarie, hinc demigrabo
					<lb/>Rodigium, ubi agam vitam quietam his flagitiorum
					<lb/>curis depositis ». Tum illi inquiunt: « Cedatis regimini;
					<lb/>merces autem mihilominus vobis obveniat ».
					<lb/>« Assentior », inquit Azzo. Tum data est opera ut decreto
					<lb/>eorum qui rem publicam administrabant de fisco
					<lb/>Ferrarie quotannis exhiberentur eidem Azzoni
					<lb/>tria millia librarum ferrarinorum, que moneta
					<lb/>tunc nummo bononino par erat. Proinde,
					<lb/>cum eius viri in omnes liberalissimi et profusi
					<lb/>non sufficerent proprii reditus, fiebant pro
					<lb/>eo questus infames. Nam pro impensis fiendis festis
					<lb/>natalis domini et resurrectionis requirebantur
					<lb/>abbates, priores, archipresbiteri et villarum
					<lb/>consules districtus Ferrarie ut summam pecunie, boves
					<pb n="180"/>
					<lb/>aut porcos maiales marchioni donarent. Obtemperabatur,
					<lb/>licet invite. Ex his orta est infamia
					<lb/>a populo vulganti non tales exactiones
				<lb/>factas esse temporibus Salinguerre.</p>
				<p><lb/>Tum ad abolendam eam infamiam
					<lb/>decretum est in re publica ut singulis festivilatibus
					<lb/>natalis domini pro impensis exhiberentur
					<lb/>de fisco libre Ferrarie sexcente,
					<lb/>resurrectionis autem festo libre Ferrarie quingente.
					<lb/>Data est opera per potentes in parte marchionis,
					<lb/>utilitatem publicam lacerantes pro sua propria, ut
					<lb/>sibi quisque ab ipso Azzone per feudum acquireret
					<lb/>quecumque predia possidebat Azzo de
					<lb/>patrimonio Guilelmi de Marchesclla. In quorum
					<lb/>premium dederunt operam ipsi nobiles ut
					<lb/>possessiones publice ville que dicitur Milliarium,
					<lb/>site in diocesi cerviensi, ipsi concederentur
					<lb/>Azzoni. In huius rei rogatione ad populum
					<lb/>nullus est refragari ausus. Quibus ea res
					<lb/>displicuit, gementes mussitaverunt. Vocatus
					<lb/>est autem per eos qui rem publicam male administrarunt
					<lb/>homo plebeius ex fautoribus Salinguerre,
					<lb/>cui datum est mandatum ut Ravennam pergeret
					<lb/>— ubi exules fere habitando agrum Ferrarie
					<lb/>bello iugiter infestabant — ac
					<lb/>Rambertis et ceteris exulibus diceret ut
					<lb/>consentirent concessioni facte Azzoni per commune
					<lb/>Ferrarie de territorio ville Milliarii, quoniam
					<pb n="182"/>
					<lb/>per cives Ferrarie bene provideretur exulum
					<lb/>utilitati. Exules ipsi id agere abnuerunt.
					<lb/>Additur res alia in rei publice detrimentum. Factum est decretum
				<lb/>ut idem Azzo de fisco haberet libras.</p>
				<p><lb/>vi. singulis annis pro instauratione munitionis
					<lb/>castelli Adriani. Pecunia exhibita
					<lb/>est de fisco, nihil operis actum. Hec
					<lb/>iniuste exactiones deinde manserunt usque in
					<lb/>tempus quo populus Ferrarie Dei et
					<lb/>ecclesie romane auxilio iugum tyrannorum
					<lb/>a cervicibus suis excussit. Sed ad
				<lb/>superiora redeatur.</p>
			</div>
			<div type="chapter">
				<head><lb/>[XVIII]</head> <p>Capto Salinguerra per Venetos et inclusus,
					<lb/>fere mille quingenti viri partis illius in exilium
					<lb/>diffugerunt, qui mox habitantes in burgo
					<lb/>Ravenne infestissimi fuerunt civitati Ferrarie ac villis,
					<lb/>omnes partes Padi, paludes ac pelagus
					<lb/>navigantes. Itaque commeatus aut clauserunt aut formidolosus
					<lb/>fecerunt. Iterum Ferrarie odiis exortis
					<lb/>inter potentes, Marchesinus Pizolus de Mainardis
					<lb/>et Parthenopeus iam dicti, civitate pulsi, Ravennam
					<lb/>se conferunt et cum exulibus belli societate
					<lb/>iunguntur. Diu civili bello ducto, tandem
					<lb/>exules a civibus acceruntur et Ravenna
					<lb/>discedunt. Data post bellum civile quiete civibus, civitas
					<pb n="184"/>
					<lb/>ipsa opibus floruit in tantum ut .vii.
					<lb/>equites mitteret ex suis civibus contra Eccelinum
					<lb/>de Romano tyrannum in Marchia
					<lb/>Trivisiana, quando venit cum exercitu Paduam
				<lb/>perditam vendicatum.</p>
			</div>
			<div type="chapter">
				<head><lb/>[XIX]</head> <p>Item Azzo excesserat tempus iuvente
					<lb/>in annis quibus terminum vite dedit. Ei tunc
					<lb/>uxor sterilis erat. Verum ex primis coniugiis
					<lb/>liberos habuit tres feminini sexus, quarum
					<lb/>maior natu monasterio se dicavit, alie nuptiis
					<lb/>addicate, filium autem marem iam
					<lb/>adultum obsidem dare Federico imperatori coactus
					<lb/>est. Qui post obitum Federici veneno extinctus
					<lb/>est. Ex hoc filio obside Rainaldo
					<lb/>nomine adductus est ad Azzonem infans forsan
					<lb/>quadrimus, quem paterno educavit affectu. Erat
					<lb/>inter potentes Ferrarie consilio, opibus et potentia prevalens
					<lb/>vir Aldigerius de Fontana. Huius consilio
					<lb/>et nutu Azzonis aula et civitas regebatur. Hic Azzoni
					<lb/>persuasit et studio instanti effecit quod Azzo
					<lb/>deficiens in eius ultima voluntate ipsum puerum
					<lb/>iam adultum nomine Obizonem sibi subrogaret
					<lb/>heredem. Cum terminus vite Azzonis instaret,
					<lb/>Aldigerius de Fontana amicos potentes vicinarum eivitatum
					<lb/>accersit Ferrariam. Eo etiam presidia
					<lb/>sue partis armata convocat; ex civibus
					<lb/>suspectis suo consilio quosdam relegat ex
					<lb/>urbe. Convocatis proceribus in consilium,
					<lb/>rogat et proponit quid pro utilitate part is videant
					<lb/>expedire. Dicit sibi videri utile pro conservatione
					<pb n="186"/>
					<lb/>partis eorum, extincto Azzone, in eius locum instituere
					<lb/>Obizonem. Verum ravennas archiepiscopus
					<lb/>Philippus et nobiles civitatis eius prepotentes
					<lb/>Aldigerii refragabantur sententie,
					<lb/>dicentes: « Hic adolescens est, quem tu vis
					<lb/>tibi et nobis preficere dominum. Nescimus
					<lb/>qualis sit futurus moribus nec unde ortum
					<lb/>ducat. Tu potius hanc civitatem potentia
					<lb/>et prudentia tua gubernes et regas,
					<lb/>de te namque confidimus ». At nobiles ex aliis
					<lb/>acciti urbibus cum Aldigerio sentiebant. Decernitur
					<lb/>tandem ut Obizoni deferatur
					<lb/>dominium civitatis. Peritorum iuris consilio
					<lb/>contractus conscripti. Extincto Azzone, paratur
					<lb/>funus ad locum beati Francisci. Loculo
				<lb/>corpus cum decenti pompa defertur.</p>
				<p><lb/>Luctus et lacrime non ficte civium tabescentium
					<lb/>genas rigarunt; cives quoque qui fuerant adverse
					<lb/>partis fautores lacrimis et eiulationibus
				<lb/>lugebant Azzonem voces tales edentes:</p>
				<p><lb/>« Hic vir sevus non fuit sed benignus et
					<lb/>pius ». Deposito Azzonis corpore in ecclesia
					<lb/>nec in sepulcro recondito, confestim inde plateam
					<lb/>reditur. Ibi erat manus aliquorum
					<lb/>civium armata. Per iussum ceteris civibus prohibitum
					<lb/>est esse armatos. Factum autem est
					<lb/>hoc nativitatis Christi anno .mcclxiiii. die februarii
					<lb/>.xvii. Nam principatus sui in Ferraria
					<lb/>vigesimo quarto fato concessit. Postquam
					<lb/>a funere in plateam reditum est, campanis
					<pb n="188"/>
					<lb/>et voce preconis concio civium de more concitur. Eo
					<lb/>conveniunt universi, nec solum cives verum et vulgus
					<lb/>peregrinorum et hii qui causa presidii fuerant
					<lb/>accersiti. Tum primates vocati ex
					<lb/>diversis urbibus vicinis Ferrarie orant ad
					<lb/>multitudinem circumfusam non ea que sunt
					<lb/>consentanea legi divine vel ad publicum
					<lb/>bonum civium, sed ea que sibi commoda
					<lb/>videbantur ad concupiscentiam carnis et oculorum
					<lb/>ac ad superbiam vite necnon
					<lb/>ad eorum oppressionem qui non consentiebant
					<lb/>cum eis. Oravit novissimus Aldigerius de Fontana
					<lb/>civis Ferrarie, huius tam sancti edifici
					<lb/>architectus, qui inter cetera — quibus testis adolescens aderam
					<lb/>—inquit: « Non paveant amici partis nostre, neque
					<lb/>letentur vel spem bonam rebus suis concipiant
					<lb/>adversarii nostri ex interitu marchionis Azzonis;
					<lb/>nam ex eo superest nobis adolescens hic presens
					<lb/>bone indolis, de quo bene sperandum est. Verum,
					<lb/>si deficeret ex domo estensi proles ad
					<lb/>principandum idonea, unum dominatorem construeremus
					<lb/>ex paleis. Conclamabatur a multitudine
					<lb/>astanti: « Fiat, fiat! »; non tamen ab omnibus
					<lb/>civibus, sed ab aliis qui bona exulum possidebant
					<lb/>et in re publica prerogativis locupletes erant vel
					<lb/>fieri sperabant, ab hiis qui etiam commodorum
					<lb/>et detrimenti rei publice erant exsortes,
					<lb/>sicuti vulgus mercenarium et qui vocati
					<lb/>presidio venerant ad id opus. Unus quidem ex civibus
					<lb/>ibi presens peregrinorum mercenarium victum
					<pb n="190"/>
					<lb/>querentem sarcinis sacco portatis voce libera
					<lb/>increpuit pede pulsans et dicens: «Sile, fede mercenarie
					<lb/>saccarole, qui me vendis et mea mecum
					<lb/>armis et equis et omni re mea subeundum est onera
					<lb/>que humeris meis imponis ». Facto deinde silentio,
					<lb/>constituitur sindicus ad conferendum
					<lb/>dominuim civitatis et districtus Ferrarie
					<lb/>Obizoni iam decimum septimum etatis annum
					<lb/>agenti. Stipulatione facta sindicus constitutus
					<lb/>eidem Obizoni dominium defert plenissimum,
					<lb/>ut omnia possit iusta vel iniusta pro sue
					<lb/>arbitrio voluntatis. Plus potestatis tunc est
					<lb/>illatum novo dominatori quam habeat dominus
					<lb/>eternus, qui iniusta non potest. A concione disceditur
					<lb/>re peracta. Domos suas redeunt
					<lb/>qui presidio venerant. Aldigerius autem
					<lb/>Obizonis magister ministraturos res novi domini
					<lb/>in aula et alibi ubi expediebat constituit;
					<lb/>omni cura et studio satagit iuste et iniuste res
					<lb/>et potentiam Obizonis augere. Quibuscumque
					<lb/>erat negotium aut in re publica Ferrarie
					<lb/>aut cum Obizone Aldigerium primo adibant. Ipse omnia
					<lb/>moderabat, eius consilio negotia partis
					<lb/>a primoribus civitatum circumstantium ferebantur.
				<lb/>In navigatione nauta Typhis erat.</p>
				<pb n="192"/>
				<p><lb/>ceteri principes ut naute minores obtemperabant.
					<lb/>Denique per annos fere sex vela navis
					<lb/>ipsius Aldigerii flatibus secundis implevit fortuna. Ventorum
					<lb/>rex Eolus, incluso miti Zephiro,
					<lb/>Aquilonem et nubiferum Eurum induxit,
					<lb/>qui Aldigerii navem diu Auctibus agitatam
				<lb/>tandem immersit.</p>
			</div>
		</div>
	</body>
</text>
</TEI>
