<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Sermo de s. Anastasio confessore (BHL 407b)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2631" unit="words">Parole: 2631</measure>
				<measure quantity="16404" unit="characters_without_spaces">Caratteri (spazi esclusi): 16404</measure>
				<measure quantity="18734" unit="characters_witht_spaces">Caratteri (spazi inclusi): 18734</measure>
			</extent>
			<publicationStmt>
				<publisher>ALIM</publisher>
				<date when="2015-07-14">14/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>E. D'Angelo</author>
						<title level="m">Terni medievale: la citta, la chiesa, i santi, l'agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2015</date>
							<biblScope unit="page">250-260</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">54</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
                <pb n="250"/>
		<div>
			<p><lb/>Post primi parentis lugibilem ruinam atque post unde lacrimabile
				<lb/>periculum, post etiam immumerabilem delictorum cladem,
				<lb/>quasi naufragus mundus, regnante iure Dominico, miseriam humani
				<lb/>generis Tartarus absorbebat, cuncta pene machina orbis animarum
				<lb/>periclitatione lacrimabili uoce hanc suae redemptionis diuinam
				<lb/>expectare clementiam cessabat dicens [...]. «Omnes, qui te
				<lb/>expectare [...]ndentur, quia te prestolamur tota die, ideo extimati
				<lb/>sumus ut oues occisioni: exurge, Domine, adiuua nos et libera nos
				<lb/>propter nomen tuum!». In hac uero penuria motus auctor excelsus
				<lb/>uiscera pietatis eternae, cum esset in forma deitatis iureque perpetuo
				<lb/>cuncta teneret, non rapinam arbitratus est esse se equalem
				<lb/>Deo, set semetipsum exinaniuit, formam serui accipiens in similitudine
				<lb/>hominum factus est obediens usque ad mortem, mortem autem
				<lb/>crucis. Propter quod exaltatus, confitetur illi omnis lingua,
				<lb/>flectitur omne genu celestium, terrestrium et infernorum, quia ipse
				<lb/>regnat in dextera Dei Patris. Ipse namque sicut excelsior in
				<lb/>maiestate manens, ita humilior uirtutibus spiritualibus pollens, indicium
				<lb/>sanctae conuersationis et reconciliationis omnibus periclitantibus
				<lb/>ministare dignatus est, ut suo uenerabili exemplo, relictis
				<lb/>ydolatriis et nefariis dogmatibus, ad sui factoris et opificis fidem
				<lb/>conuerterent, qui omnes uult saluos fieri et ad ueritatis agnitionem
				<pb n="251"/>
				<lb/>uenire. Quapropter elegit primitus apostolos in fundamentum
				<lb/>Ecclesiae uniuersalis, deinde surrexere martyres gloriosi in ornamentum
				<lb/>Ecclesiae uel omnium sanctorum, quorum presidiis et exemplis ab hostibus
				<lb/>uisibilium et inuisibilium expurgatus mundus et defensus exultat.
				<lb/>Post haec autem sanctae uirgines continentes uirili potentia, repugnantes
				<lb/>imperium, et minas atque blandimenta principum respuentes,
				<lb/>palmam uirginitatis et martyrii eternaliter meruerunt. Post hanc
				<lb/>itaque, confessionem ueridicam confitentes et nomen domini nostri Iesu
				<lb/>Christi assidue memorantes, confessores Patris eterni innumerabiles
				<lb/>sunt egressi, quibus a Domino dictum est: «Venite ad me omnes, qui
			<lb/>laboratis, et honorati estis, et ego reficiam uos».</p>
			<p><lb/>De istorum uero sacro et sancto collegio quidam sacerdos
				<lb/>[...] Anastasius confessor et pontifex, cuius acta et signa atque prodigia
				<lb/>in sequenti pagina, ut dignum et congruum est, Christo comitante,
				<lb/>auribus fidelium inopi stilo, ut ab incolis illius ciuitatis,
				<lb/>ubi cathedram episcopatus iustissime rexit, nobis relatum est, manifestare
				<lb/>non cesso. Igitur etiam nomen tanti pontificis exprimere
				<lb/>necessarium est, ut principio nominis uirtutes ipsius non dubitentur
				<lb/>a quoquam. Anastasius itaque Latine “resurrectio” siue
				<lb/>“recuperatio” nominatur: uere manifeste “resurrectio” dicitur, quia a
				<lb/>morte animarum innumerabiles, omnium delictorum catenis laqueatos,
				<lb/>ad uitam eternae resurrectionis recuperare non destitit.
				<lb/>Haec igitur cum Interannes ciuitate mirae abstinentiae humilitate
				<lb/>atque largitate elimosinarum polleret, factus agricola gregis
				<lb/>Domini et cultor Ecclesiae Christi, ita ut congrue et digne largus
				<lb/>dispensator existeret, quia erogabat fideliter omnibus in tempore
				<pb n="252"/>
				<lb/>tritici mensuram. Cum haec et alia similia deuotus operaretur,
				<lb/>fidelis, sanctus, iustus, innocens, in mandatis Domini usque ad exitum
				<lb/>deficiens, mansit ita, ut ei diceretur a Domino: «Euge, serue
			<lb/>bone, immodico fidelis, intra in gaudium Domini tui .</p>
			<p><lb/>Haec, quae pretulimus, fratres, nulli sit graue uel honerosum,
				<lb/>quia miracula, quae post transitum illius facta sunt, manifestant,
				<lb/>qualiter in carne positus uixit. Quia, si in uita sua homo
				<lb/>innocens permaneret, digne omnipotens Deus, cui seruiuit in uita,
				<lb/>per eius merita mirabilia et sanitates misericorditer facit, ut securus
				<lb/>dicere ualeat cum psalmista: “Beati, qui habitant in domo tua, Domine,
				<lb/>in seculum seculi laudabunt te, ut ambulent de uirtute in
			<lb/>uirtutem et uideant Deum deorum in Sion”.</p>
			<p><lb/>Tempore namque Lotharii magnifici regis, regnante iam
				<lb/>Christo per undam baptismatis et redemptionem sui pretiosi sanguinis,
				<lb/>noluit omnipotens Deus Interannem urbem a sui Pastoris
				<lb/>pignore uacuam relinquere. Sed et desiderabilem et salutiferum
				<lb/>thesaurum, qui per multa annorum curricula iacebat incognitus,
				<lb/>ad salutem omnium fidelium et defensionem animarum mirabilis
				<lb/>ipse Deus mirabilis ipse mirabiliter prodere atque manifestare
				<lb/>dignatus est. Scriptum est enim quia “Secretum regis occultare
				<lb/>bonum est, opera autem Dei manifestare gloriosum et honorificum
				<lb/>est”. Non enim amplius oportuerat, ut sub modio iaceret lucerna
				<lb/>abscondita, sed posita super candelabrum omnibus, qui in domum
				<lb/>Dei uenirent, lucem perspicuam ministraret. Thesaurus
				<pb n="253"/>
				<lb/>itaque pretiosior est, opera uirtutum et corpora Deo placentia,
				<lb/>quia scriptum est: “Thesaurus desiderabilis requiescit in ore sapientis”.
				<lb/>Vere in corde et in ore nostri Patris et pontificis Anastasii requieuit,
				<lb/>quia sequendo Christum ad eius regnum peruenit, amando
				<lb/>eius doctrinam eterna adeptus est premia. Gaudeamus ergo et exultemus
				<lb/>in ipso, quia ad defensionem suae et nostrae urbis patronus et
				<lb/>defensor inestimabilis diuina pietate detectus et declaratus est.
				<lb/>Iam quia tempus est, qualiter eum manifestauit omnipotens
				<lb/>Deus, intentis auribus apertisque sensibus percipere cohortantur.
				<lb/>Quidam ruris cultor de castro Sancti Gemini, quod in comitatu
				<lb/>Narniensi situm est, dum dormiret, apparuit ei in somnis uir magnae
				<lb/>potentiae et decorus, dicens: «Diluculo, cum surrexeris, defer tecum
				<lb/>ligonem atque uentilabrum, et perge festinanter ad urbem Interannem,
				<lb/>et perquire domum Sanctae Genitricis Iesu Christi, et respice
				<lb/>diligenter ad leuam partem introitus ecclesiae, ubi requiescit corpus
				<lb/>meum. Et dic omnibus ciuibus, ut te adiuuent, et manifesta me
				<lb/>super terram, quia omnipotens Deus multa signa et prodigia per me
				<lb/>facturus erit in populo ad laudem sui nominis et potestatis».
				<lb/>Cumque predictus homo, pauidus ac trepidus uerbis incogniti et
				<lb/>tanti uiri responderet, dixit ei: «Quis enim es tu, domine, qui tantillo
				<lb/>pauperi et peccatori talia precipis?». Dixitque ei: «Noli timere,
				<lb/>quia ego sum Anastasius episcopus, qui quondam illius urbis episcopatum
				<lb/>tenui. Noli ergo pretermittere preceptum huius rei, si uis habere
				<lb/>consortium sanctorum!»; et statim recessit. Expergefactus ilico
				<lb/>dormiens retulit haec suae coniugi, sed quia erat paupertati deditus,
				<lb/>distulit haec, quae audiuit, facere, atque ire neglexit. Cum enim
				<lb/>sequenti nocte ita dormiret, apparuit ei ipse sanctus, et iterum similia
				<lb/>cum multa asperitate precipiens. Quod et ipse pro nichilo ducens,
				<lb/>usque ad tertium in contemptione perdurans, assensum prebuit et surrexit
				<lb/>uelociterque locum petiit et, ut ei iussum fuerat, fodere cepit.
				<lb/>Sed quia non ualuit repperire eum prae lassitudine, perficere opus
				<lb/>non ualuit, recessit, et reuersus est. Post modicum uero temporis
				<lb/>causa extitit, ut hoc ordine sanctum corpus, Christo concedente,
			<lb/>reuelaretur.</p>
			<pb n="254"/>
			<p><lb/>Quidam predictae urbis non modicum locuples, nomen simile
				<lb/>Anastasii gerens, ad extrema perueniens expirauit. Et quia
				<lb/>uisum fuerat uicinis et proximis, ut in aula Genitricis Christi ad
				<lb/>sepeliendum aptum locum inuenirent, laborare ceperunt. Qui
				<lb/>dum studiose foderent, inuenerunt canthabrum nitidi marmoris mirae
				<lb/>pulchritudinis sculptum; unde nimium gaudentes subito nuntiauerunt
				<lb/>haec ciuibus urbis, quo ilico innumerabilis ibi congregatus
				<lb/>est populus. Circumdatum igitur sepulchrum detectum est
				<lb/>a multitudine clericorum. Quo detecto, tanta fragrantia odoris
				<lb/>atque suauitatis inde erupit, ut non solum circumastantes sed etiam
				<lb/>cuncta edificia predictae ciuitatis occuparet. Qui cum nimio
				<lb/>odore essent satiati, tulerunt sanctum corpus, integris uestibus
				<lb/>etiam auro radiantibus uestitum, atque compositum iacere, sicut
				<lb/>moris fuerat ei uiuenti diuina tractare misteria: qui ilico sollicite
				<lb/>perquirentes plurimam eius partem carnis et cum capillis et calceamentis
				<lb/>inuenerunt. Moxque gaudio inenarrabili Deum Patrem
				<lb/>eternum excelsis uocibus decantantes laudauerunt. Statimque
				<lb/>ordinatis ministris clericorum, honorifice coopertum custodire studuerunt,
				<lb/>diuinumque assidue ministerium peragentes. Quo peracto,
				<lb/>magna cum uelocitate nuntiare Liutardo, episcopo ciuitatis
				<lb/>Spoletanae, decreuerunt. Quo audito, comitante turba clericorum
				<lb/>cum sacris ordinibus, locum sanctum frequentauerunt, atque
				<lb/>ut dignum et congruum fuerat, altare uenerandum magna cum
			<lb/>exultatione dedicauerunt.</p>
			<p><lb/>Sed quia longum est, quanta et qualia ibi signa et prodigia
				<lb/>ab illo die facta sunt, enarrare, pauca de illius miraculis, pro ut michi
				<lb/>a clericis et ciuibus predictae urbis relatum est, ad utilitatem
				<lb/>fidelium Christianorum caritatis amore studeam pernotare.
				<lb/>Nam et si cuncta, quae per eum omnipotens Deus fecerit, enarrare
				<pb n="255"/>
				<lb/>conabor, dies michi temporaque deficient, quod firmiter credi
				<lb/>potest, quia, Augustini, Hieronimi, Ambrosii, scribendi sufficerent
			<lb/>studio.</p>
			<p><lb/>Quidam igitur cunctis debilitatus et destitutus membris,
				<lb/>nullo modo incedere ualens sed super carrucam impositus, quam
				<lb/>brutum animal innexum trahebat, reuertebatur Romam. Cumque
				<lb/>ab indicantibus prope ciuitatem, ubi sanctus erat, in carruca iacens
				<lb/>ueniret, relicto calle, quo gradiebatur, animal, acsi humano
				<lb/>sensu uigeret, recto itinere absque comite ante sepulchrum eius peruenit.
				<lb/>Depositus uero a circumstantibus de structura lignorum,
				<lb/>ante eius calathum totus contortus atque glomeratus proiectus est.
				<lb/>Mox autem ut eius limina tetigit, sanus et incolumis, Christo
				<lb/>iuuante, surrexit; qui, ut indicium tantae uirtutis fieret omnibus,
			<lb/>per plurimos annos ibi seruiens habitauit.</p>
			<p><lb/>Neque pretermittendum est, qualiter innumerabiles egroti,
				<lb/>contracti atque paralitici per merita sancti uiri predicti sanati sunt,
				<lb/>fideliter enarrare. Unus uero de montanis partibus erat, qui
				<lb/>numquam ab utero suae matris sursum respicere nec ornamenta celi
				<lb/>uidere poterat. Sed solis genibus terratenus pergens, plantis
				<lb/>confixis clunibus, uespertino tempore ante tumulum ueniens sancti
				<lb/>corporis, prosternatus ad modicum iacuit. Qui cum cepisset intimis
				<lb/>suspiriis deposcere sanitatem, repente horribilibus stridoribus
				<lb/>occupatus, consistens in pedibus, adhuc clericis cantantibus, incolumis
				<lb/>apparuit. Tunc omnes una uoce Factorem omnium collaudantes
				<lb/>cum ipso, qui sanus est, foras egressi sunt; qui dum interrogatur,
				<lb/>qualiter sanatus esset, aiebat cum lacrimis: «Vidi» inquiens
				<lb/>«super altare quamdam speciosissimam in habitu femineo
				<lb/>candidis uestibus indutam honorabiliter quasi reginam consedere,
				<lb/>quae duobus sibi astantibus iuuenibus precipiens, ut me extenderent.
				<lb/>Moxque ad eius preceptum me arripientes, uirtute, qua
				<lb/>poterant, traxerunt, et ita quando stridor me arripuit, sanatus sum.
				<lb/>Qui studiose circumspicientes, acsi ferro secatum eum et sanguinolentum
				<lb/>inuenerunt: sed cutis ipsius ita reparata et restituta
				<lb/>uidebatur, acsi multo iam tempore talia percepisset. Et hoc michi
				<lb/>multi, qui interfuerunt, retulerunt, qui tanta exultatione gauisi
				<pb n="256"/>
				<lb/>sunt, ut me ad studium uestrae caritatis magis ac magis excitarent,
				<lb/>et hoc referre operae pretium est, ut, qui plus sitit, magis ac magis
			<lb/>bibat et repletus exultet.</p>
			<p><lb/>Quaedam nobilis coniugata finibus Campaniae degens, nutricium
				<lb/>contortum paraliticumque pro suae animae remedio refouebat
				<lb/>ac si filium; quae dum famam tantae uirtutis audiuisset, omnipotentem
				<lb/>Dominum et auxilium sancti Anastasii intima deuotione
				<lb/>deposcens ait: «Succurre, Deus, et adiuua me miseram peccatricem
				<lb/>per interuentum et merita tui sanctissimi confessoris Anastasii,
				<lb/>et da sanitatem tuae miserationis huic miserabili et destituto
				<lb/>nutricio, quem pro tui amoris desiderio et meae salutis auxilio ut
				<lb/>proprii uteri filium diligo. Quod si ei subuenire tua dignabitur
				<lb/>pietas, per manus mei nuntii tibi aliquid de meo proprio ad eius
				<lb/>sepulchrum destinare non neglegam». In silentio autem uenturae
				<lb/>noctis apparuit ei uir sanctus Anastasius ita dicens: «Quia
				<lb/>in fide Iesu Christi domini nostri me rogasti, noli pretermittere,
				<lb/>quod tibi precipio: mane, cum surrexeris, uade ad Beati Ioannis ecclesiam,
				<lb/>et defer tecum hospitem tuum cum luminariis et odore timiamatis,
				<lb/>et accenso igne, diligenter eum de adipe ungere et extendere
				<lb/>festina, et uidebis potentiam gloriae Christi». Quae dum
				<lb/>instanter tanti uiri nomen inquireret, ait: «Ego sum Anastasius,
				<lb/>Interannensis ciuitatis episcopus, quem die hesterno pro salute tui
				<lb/>nutricii inuocasti». Cum surrexisset uero mane deuotissime femina
				<lb/>cuncta, ut ei uisum fuerat, perficere studuit. Et statim
				<lb/>iuuenis ita sanus exiliens, acsi numquam talia passus esset, moxque
				<lb/>nobilis matrona multis cum exeniis ad eius limina, quamuis longe
				<lb/>posita, suos famulos cum exultatione direxit. Quod etiam plurimos,
				<lb/>haec recordantes et uidentes, sicut supra scriptum est, audiuimus
			<lb/>et perspeximus.</p>
			<pb n="257"/>
			<p><lb/>Neque hoc pigritia negligentiae pretermittendum est.</p>
			<p><lb/>&lt;Cum&gt; paupercula quaedam in sancti uiri Anastasii festiuitate
				<lb/>nesciens operari manibus satageret, subito apparuit arida, ita ut,
				<lb/>amens effecta, manum ad os ducere non ualeret. Quae ilico a
				<lb/>proximis urguebatur, atque ad eius memoriam ueniens sanissima
			<lb/>repedauit ad propria.</p>
			<p><lb/>Cecus etiam cum de longinquis regionibus circumquaque
				<lb/>peragrans eius potentiam uirtutis audisset, auxilium sancti uiri suspirando
				<lb/>deposcens ait: «Sancte Anastasi, confessor Dei, quia
				<lb/>non sum dignus inuocare te in auxilium cecitatis meae, presta michi
				<lb/>solatium et ductorem, ut tuum uenerabile sepulchrum contingere
			<lb/>ualeam». Cui mox leniter quidam respondit dicens:</p>
			<p><lb/>«Cum surrexeris mane, et uiam arripere conatus fueris, aderit tibi
				<lb/>aptissimus index, qui recto itinere ad hoc, quod desideras, te perducere
				<lb/>festinabit». Mane autem facto, cepit homo ire, promissionem,
				<lb/>quam audierat exspectans. Cum autem aliquantulum
				<lb/>pergeret et ductorem non inueniret, suspirans perstitit atque in solis
				<lb/>ortum diligenter intendens, subito quasi scintilla ignis in uno
				<lb/>oculo ipsius apparuit. Qui mox, aperto oculo, paululum uidere
				<lb/>cepit, et orabat intimo corde, ut ei Dominus promissum adhiberet
				<lb/>ductorem; moxque uocem, quam antea senserat, audiuit dicentem:
				<lb/>«Ductorem habes, si uis pergere, perge!». Qui mox trepidus
				<lb/>erubescens, quandoque interrogando eius memoriam ueniens
				<lb/>frequentauit, statimque, ut auxilium sancti corporis quesiuit, subito
				<lb/>apertis oculis perfecte intuens ait: «Tibi sit laus et gloria, altissime
				<lb/>Deus, qui per merita sancti Anastasii me illuminare dignatus
				<lb/>es!». Ab ipso enim, quae suprascripta sunt, audita esse credendum
			<lb/>est.</p>
			<p><lb/>De occupatis, siue obsessis, &lt;ab&gt; immundis spiritibus, uel
				<lb/>unum de mille, qualiter ereptus et liberatus est, tacere non debeo.
				<lb/>Quidam, cum esset iure demoniaco subito prepeditus, quidquid
				<lb/>poterat laniare aut dissipare non cessabat iratus; qui etiam quandocumque
				<lb/>humanum corpus attingere ualebat, morsibus et ictibus
				<pb n="258"/>
				<lb/>uulnerare non recedebat. Consilio uero inito, a uicinis et proximis
				<lb/>constrictum atque ligatum ad eius sepulchrum perduxerunt;
				<lb/>moxque ut eius limina tetigit, magnis cum clamoribus liberatus et
				<lb/>absolutus sanctissimi uiri meritis, letus et incolumis est egressus.
				<lb/>Debilibus et febricitantibus nullius ualet ingenium memorare,
				<lb/>quod per ordinem pandere quis presumpserit onus tantae edictionis,
				<lb/>magis fastidium audientibus subministrat, quam capacitatis
				<lb/>intelligentiam prebebat. “De sapore enim fructus”, ut ait Dominus,
				<lb/>“unaquaeque cognoscitur arbor”. Cum uidemus enim resplendere
				<lb/>mundum, terram producere pabula in carne uiuentibus,
				<lb/>quid aliud est, nisi opera Dei laudare et magnificare, qui solem
				<lb/>suum ad nostram utilitatem oriri facit, et pluit super iustos et iniustos,
				<lb/>et omnes quotidie ad hereditatem eternae uitae inuitat dicens:
			<lb/>“Conuertimini ad me, et ego conuertar ad uos”.</p>
			<p><lb/>Quanto autem uidemus de sepulchris sanctorum exuberare
				<lb/>uirtutes, sanare languidos, cecis reddere uisum, reglutinare confractos,
				<lb/>claudis restituere gressum, demonia eicere, resuscitare mortuos,
				<lb/>omnesque repellere morbos, quid aliud nisi pro salute animarum et
				<lb/>corporum nostrorum remedio facta esse superna moderatione et misericordia
				<lb/>credamus? Sicut enim inundatione imbrium terra arida
				<lb/>reuiuiscit, ita et uita hominum refecta uirtutibus et miraculis
				<lb/>iustorum supernae patriae pausationem anelat: sicut psalmista desiderat
				<lb/>dicens: “Concupiuit et defecit anima mea in atria Domini”.
				<lb/>Quia adhuc necessarium uidetur tanti uiri prodere facta,
				<lb/>&lt;quae&gt; cottidie pro eius honore et ueneratione ante eius tumulum
				<lb/>patrata uidentur. Nam satyros atque petulcos uirtute sancti corporis
				<pb n="259"/>
				<lb/>innumeris ciuibus perspeximus effugatos, paraliticos etiam
				<lb/>frequenter sanitati pristinae restitutos, ululantes uero atque stridentes
				<lb/>inuisibiles hostes euanescere; sicut ipsa Veritas suis electis
				<lb/>promisit dicens: “Ecce dedi uobis potestatem calcandi supra serpentes
				<lb/>et scorpiones et supra omnes uirtutes inimici”. Iamque uero,
				<lb/>quia sufficere credimus haec, quae probata sunt ad honorem nostri
				<lb/>pontificis, nunc autem, apertis sensibus, cum letitia cordis ad suae
				<lb/>laudis gloriam uertamus sensum. Ideo namque et de longiquis
				<lb/>et proximis prouinciis uenientes ad eius auxilium conuenire satagimus,
				<lb/>ut cum lacrimis et suspiriis dicere possimus, quod scriptum
				<lb/>est: “Congregauit nos Christus ad glorificandum seipsum a solis ortu
				<lb/>et occasu ab Aquilone et mari”. Propterea, Domine, reple
				<lb/>animas nostras tui amoris spiritu et remitte nobis cunctas offensiones,
				<lb/>ut consequi mereamus consortia sanctorum in eterna secula seculorum.
				<lb/>Sed quia pauci sunt, qui talia petant, propterea uestrae
				<lb/>caritatis [...] ad doctrinam diuinae pietatis cohortari studemus,
				<lb/>ut pro gloria huius mundi sanctorum reliquias queratis, uel pro
				<lb/>inanibus et otiosis fabulis neque pro iocis delubris aut scurrilitatibus
				<lb/>uanis, quae magis pertinent ad dampnationem et mortem
				<lb/>quam ad salutem et reparationem animarum. O quam misera
				<lb/>est illa anima, quam talia delectant et pro tam breui letitia uitam
				<lb/>perdit eternam! De qualibus uero Dominus dicit: “Vae uobis,
				<lb/>qui ridetis nunc, quia plorabitis et flebitis!”. Et sicut Salomon
				<lb/>ait: “Risus dolori miscebitur et extrema gaudii luctus occupat”.
				<pb n="260"/>
				<lb/>Qui autem iuste et perfecte sanctorum festiuitates celebrare desiderat,
				<lb/>deponat omnem iram et inuidiam, et sicut mortiferum uenenum
				<lb/>odium de corde suo expellat; et sic uirtutibus spiritualibus
				<lb/>roboratus cum elmosinis, unde reficiat pauperes Christi, ad sollempnitates
				<lb/>martyrum aut confessorum primitus accedat. Haec
				<lb/>enim sunt opera Dei placentia, quae si a nobis cottidie intento corde
				<lb/>et incessanter ministrata sunt, illa merces in eternum nobis retribuetur,
				<lb/>quam oculus non uidit nec auris audiuit, nec in cor hominis
				<lb/>ascendit, et haec sunt, quae preparauit Deus his, qui diligit
				<lb/>illum. Qui autem pigritiae et corpori dediti cottidie iocis et
				<lb/>nefariis fabulis sine causa ianuam Christi pulsantes dicunt: «Domine,
				<lb/>Domine, aperi nobis!»; quibus Ille respondens ait: «Amen dico
				<lb/>uobis, nescio uos, ite in ignem eternum, qui paratus est diabolo
			<lb/>et angelis eius».</p>
			<p><lb/>Sed quia instat hodie gloriosa nostri patris Anastasii sollempnitas,
				<lb/>cum uigiliis et orationibus puro corde et ore eum laudare
				<lb/>et deprecare studeamus, ut defendat et protegat in uirtute Christi
				<lb/>suam semper urbem et patriam. Et sicut in corpore omnibus
				<lb/>ad se uenientibus profuit, ita nunc cum uenientibus ad eius memoriam
				<lb/>apud misericordem Dominum ueniam impetrare non cesset,
				<lb/>ut securi quandoque uideant dominum nostrum Iesum Christum,
			<lb/>qui cum Patre et Spiritu Sancto uiuit et regnat Deus in secula seculorum.</p>
			<p><lb/>Amen.</p>
		</div>
	</body>
</text>
</TEI>
