<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Summa dictaminis</title>
				<author>Thomas Capuanus</author>
				<respStmt>
					<resp key="print_editor">Edizione critica a stampa a cura di</resp>
					<name>M. Thumser</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="73105" unit="words">Parole: 73105</measure>
				<measure quantity="457810" unit="characters_without_spaces">Caratteri (spazi esclusi): 457810</measure>
				<measure quantity="524898" unit="characters_witht_spaces">Caratteri (spazi inclusi): 524898</measure>
			</extent>
			<publicationStmt>
				<publisher>ALIM</publisher>
				<date when="2013-08-03">03/08/2013</date>
			</publicationStmt>
			<notesStmt>
				<note>Genere: Retorica</note>
				<note>Tipo: Fonti Letterarie</note>
				<note>Note: Numero parole: 73.907
					Caratteri (spazi esclusi): 459.030
				ES</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<title level="m">Die Briefsammlung des Thomas von Capua. Aus den nachgelassenen Unterlagen von Emmy Heller und Hans Martin Schaller</title>
						<editor>M. Thumser</editor>
						<editor>J. Frohmann</editor>
						<imprint>
							<pubPlace>München</pubPlace>
							<date>2011</date>
						</imprint>
					</monogr>
					<series>
						<title level="s">MGH Datenbanken</title>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Retorica</term>
				</keywords>
			</textClass>
			<creation>
				<date when-iso="1201/1300">XIII</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<div type="book">
			<pb n="14"/>
			<div>
				<head><lb/><hi rend="bold">I 1</hi> </head>
				<p><lb/>Miranda tuis sensibus nostra venit epistola, ut scripsisti, sed mirabilior tua nostris. Sane si nostre
					<lb/>pagine verba iusto librasses examine, si litteram ad rivalem sensum postposito coniuge non traxisses,
					<lb/>interpretis non suspecti iudicio invenisses in illis, unde spirituali patri tenereris et matri. Tue quidem
					<lb/>tenor epistole continebat, quod preter omnium opinionem et consilia principum, ut tuis verbis
					<lb/>utamur, te invenimus ad beneplacita nostra paratum, ita ut nullus predecessorum tuorum ullis retro
					<lb/>temporibus recolatur adeo ecclesie fuisse devotus. Sed de principibus non aliter ex hiis verbis informabibus
					<lb/>animum, quam probabilis credulitas habeat facti experimento probata, de quibus apostolice
					<lb/>sedis constantia recte opinionis iudicium sinistre suggestionis instantia non mutabit, cum facta
					<lb/>preferenda sint dictis, et certa preiudicent positivis. Ecce de archivo ecclesie munimenta publica
					<lb/>prodeunt, que sigillorum pene omnium principum munita signaculis opinionem repudiant, quam
					<lb/>forte videris ingerere contra illos, eo quod verisimilitudo non recipit tantos et tales viros excellentie
					<lb/>tue dedisse consilium contrarium scripto tui et ipsorum signato sigillis. De predecessoribus autem
					<lb/>tuis, si aliquid certius maior dedisset expressio, metiremur in illis, quid in te sperare possemus, quoniam,
					<lb/>si ad proximos sanguinis scribentis referatur intentio, modicum devotionis sufficiet, ut eos
					<lb/>comparatione precedas, si tantum comparatio gradum inveniat, ubi vix prevenit positivus. Quod si
					<lb/>ad illos predecessores intellectum patiaris extendi, qui fide preclari, caritate ferventes, devotione
					<lb/>sinceri sibi et subditis proficientes, verbo pariter et exemplo ecclesiam multis libertatum privilegiis
					<lb/>munierunt multarumque largitionum liberalitate ditarum, illis placet in hiis se magnificentia tua
					<lb/>non preferat, sed consideret potius, si affluentia talium illorum metas attingas. Discutiat, quesumus,
					<lb/>viri prudentis ingenium, si merito titulum tibi multe devotionis assumis, dum beneficia matris ecclesie
					<lb/>revocare conaris in dubium, tanquam si unius possint inficiatione celari que multorum notitio
					<lb/>publicat, et singularis assertio reddat ambigua que universalis notitia manifestat. Porro illa ingratitudinis
					<lb/>species, qua beneficia percepta negantur, aliquid turbationis consuevit afferre; sed illa maioris
					<lb/>doloris habet aculeos, qua in bono malum presumitur et odium in dilectione notatur. Circa tutelam
					<lb/>quoque tui, a clare memorie imperatrice Constantia regina Sicilie apostolice sedi relictam, a
					<pb n="15"/>
					<lb/>beneficiorum gratia excipis, si tutele sit debito satisfactum, eo quod fas inducebat, ut fieret, et nefas,
					<lb/>si deficeret, notaretur. Verum cum nullus necessitatis articulus tunc urgeret ecclesiam, ut in te, qui
					<lb/>eras omni suffragio destitutus, onus non leve susciperet tutele, susceptio, que a gratia sumpsit exordium,
					<lb/>habere te debuit de prosecutionis debito non ingratum, saltem ut tutrici notam non solum
					<lb/>suspecte, sed etiam fraudulente administrationis non nitereris impingere, dicens quod ecclesia nomine
					<lb/>defensorum hostes immiserat pallia. Habebat preterea diffamationis adiectio, quod quem
					<lb/>tutrix ecclesia debuit promovere, deiecit, erigens in paterna sede hominem alienum, qui non contentus
					<lb/>imperio ad regnum nichilominus aspiravit. Et quidem non id hactenus habuit tua confessio,
					<lb/>non id usque nunc continebat tuarum series litterarum, quibus post Deum totum ascribebas matris
					<lb/>ecclesie studio, totum attribuebas eiusdem nutricis laboribus quicquid eras, et etiam quod vivebas.
					<lb/>Unde igitur istis tam contraria, tam novella processit opinio? Unde presumptio tam adversa, tam
					<lb/>repentina prorupit? Si enim frequens missio litterarum comitem conscientiam mittentis habebat,
					<lb/>cum nulla subsecuta sit causa nove scientie, neque scientia nove cause, cur calumpniose impingitur,
					<lb/>quod evidentia facti repudiat? Cur sub quodam involucro duplicitatis infertur, quod veritatis simplicitas
					<lb/>non admittit? Quod si scripta premissa destituta erant credulitate scribentis, tua circumspectio
					<lb/>colligat, que de istis illatio subsequatur. Suntne ista subsidia, que promittebas ecclesie, si necessitas
					<lb/>immineret? Est hic retributionis affectus, quem offerebas, si gravamen occurreret? Non id mater
					<lb/>expectavit a filio, non id tutrix sperare debuit a pupillo. Ha Deus, que in tali filio aliis spei reliquie
					<lb/>relinquuntur, si mater tam diligens desperare cogatur? Ha Deus, que de tali pupillo fragmenta favoris
					<lb/>ceteri colligent, si tutrix tam utilis iaculis detractionis impetitur? Ha Deus, quot et quantos labores
					<lb/>amisit ecclesia, si palmes, quem multo sudore plantavit et coluit, in amaritudinem vitis convertitur
					<lb/>aliene, cum sit minoris dispendii nullos fructus producere quam nocivos. Ho, quam uberes lacrimas,
					<lb/>quam amaras felicis recordationis predecessor noster Innocentius pro te fudit! Ho, quanta
					<lb/>sollicitudine laboravit, ut te a nocentium eriperet manibus, insidiantium laqueis liberaret, et quasi
					<lb/>de mortis faucibus extorqueret! Ecce, quid retributionis eidem imperialis liberalitas afferat! Ecce,
					<lb/>quid regalis magnificentia recompenset, dum pupilli vite insidiator occultus dicitur et bonorum
					<lb/>tacitus spoliator! Recogita, recogita, fili karissime, ac infra claustra pectoris frequenti meditatione
					<lb/>revolve, quam parvum quamque depressum te ille summus pontifex post obitum matris accepit, et
					<lb/>quam grandem quamque promotum in sua morte reliquit. Porro, ut credimus, tenelle infantie nondum
					<lb/>finem attigeras, cum impius Mercoaldus, tui nominis detractor perfidus avidusque tuorum
					<lb/>invasor, regni Sicilie metas aggressus ultraque manus invasionis extendens, Montem Casinum obsedit
					<lb/>et insultibus multis impetiit, exercens sui robur exercitus ad speratum exterminium captionis.
					<lb/>Sed in hoc ecclesie sollicitudo non defuit, que per duos cardinales cum multis militibus et expensis
					<lb/>non modicis efficacem manum auxilii porrexit obsessis, vires invasoris debilitans et conatus obsidentis
					<lb/>elidens. Cumque obsidionis exitus insultantis non responderet affectui, et prorogata spe defensionis
					<lb/>ad alios resistendi animum resumerent convicini, se iniquus ille in Siciliam transtulit, ut ibi, si
					<lb/>de persona regis desiderii sui finem attingeret, ad regni fastigium sine difficultatis obstaculo perveniret.
					<lb/>Sed nec ibi protectionis solite dexteram subtraxit ecclesia, mittens illuc bone memorie C. tituli
					<lb/>sancti Laurentii presbyterum cardinalem, nobili viro comite Iacobo consobrino predicti predecessoris
					<lb/>nostri multis associato militibus in tui subsidium nichilominus destinato. Alius etiam cardinalis
					<lb/>tibi postmodum extitit deputatus, qui tuis utilitatibus non remissus ibi diem clausit extremum,
					<lb/>consequenter alio substituto, ut sollicitudinis debite plenitudo circa tue persone custodiam non
					<lb/>deesset. Interea Diopuldi malitia longe lateque diffusa sic se per partes Apulie ac Terre Laboris extenderat
					<lb/>tantumque receperat incrementi, quod obtenta de P. quondam comite Celani victoria, pro
					<lb/>maiori fere parte homines regionis suo applicabat arbitrio suoque dominio addicabat, in aliquos
					<lb/>sicut poterant resistentes eo crudelius debachando, quo minus de paucorum et humilium timebat
					<lb/>repagulo, qui de multorum et sublimium viribus triumpharat. Cumque in partibus illis non haberet
					<lb/>ecclesia, quem erigeret contra illum multosque sumptus ammiserit in hominibus regionis, que pro
					<lb/>te iam fecit expensas multorum milium unciarum, recepto ad opus tui a G. comite quondam Brenensi
					<lb/>fidelitatis publice iuramento, ipsum misit in regnum, ut per eum elati confringeret cornua
					<pb n="16"/>
					<lb/>inimici. Numquid hoc fuit commissum perdere puerum? Numquid hoc fuit creditum spoliare pupillum?
					<lb/>De throno Dei sententia prodeat, et virtus Altissimi rectum iudicium operetur, si dversus
					<lb/>ecclesiam tuam excellentiam decuit talia credere, si debuit ex hiis concepta credulitas in partum
					<lb/>prodire huiusmodi, ut verbis et scriptis exposita in publico compareret. Sed forsan hoc divina providentia
					<lb/>voluit, ut habeatur in posterum cautela securior ex proviso. Circa hominem siquidem alienum,
					<lb/>quem in sede patris tui, si tamen patris sedes dici debeat, que non successionis, sed electionis
					<lb/>iure defertur, erectum fuisse predixeras, tua prudenter adversus ecclesiam substitisset invectio, eo
					<lb/>quod veritas negata de publicis minus relinquit fidei de occultis. Nullum enim angulum latet imperii,
					<lb/>quod imperatore Henrico defuncto quidam olim Philippo, duci Suevie, ac quidam Ottoni
					<lb/>postmodum imperatori divisis voluntatibus adheserunt. Et licet idem Ph. nomen tuum primo pretenderit,
					<lb/>ad se postea convertit negotium, sic illud succedentibus prosperis suis utilitatibus applicans,
					<lb/>quod non iam de iure dubitabat imperii, sed spem ad occupationem regni Sicilie prorogabat,
					<lb/>L. quondam Warmaciensem episcopum ad hoc mittens. In hiis etiam tuo subsidio apostolice sedis
					<lb/>providentia non defecit, sic illi per memoratum C. cardinalem et nonnullos vassallos ecclesie resistens
					<lb/>in Marchia, quod conatus contrivit adversos et interdictus est hostibus etiam ad primos regni
					<lb/>fines accessus. Philippo tandem sublato de medio, Ottoni, quem omnium principium roborata
					<lb/>consensibus presentabat electio, nec expedivit nec licuit diadema imperii denegari, qui procul dubio,
					<lb/>ut scripsisti, subito factus ingratus, tergum non faciem vertit ecclesie, immemor receptorum.
					<lb/>Sed quamvis eam multis provocarit offensis, dissimulabat illas utcumque misericordis ecclesie patientia
					<lb/>consueta. Sed postquam ad tuam prorupit iniuriam, in te quasi pupilla oculi tactum contrarium
					<lb/>ferre non potuit, multas vias excogitans, quibus pleno remedio suo posset subvenire minori. O
					<lb/>quam proximus eras periculis! O quam paratus ad casum! Quapropter invocavit ecclesia illius auxilium,
					<lb/>qui superbis resistit et dat humilibus gratiam, qui imperat mari et ventis, et cessat tempestas;
					<lb/>qui deponit potentes de sede ac ponit humiles in sublimi. Invocavit etiam principum corda fidelium,
					<lb/>pusillos et magnos sollicitans, ut ei ad tui relevationem collapsi manum porrigerent adiutricem.
					<lb/>Obstitit tandem divina potentia ingrati conatibus, faciens in te cum ecclesia signum in bonum, ut
					<lb/>elato cadente tu surgeres et potente debilitato tu posses. Arguit enim illum sua malitia suaque aversio
					<lb/>increpavit, quoniam iusto Dei iudicio propria perdidit, qui avare cupiverat aliena; et tu, cui regni
					<lb/>tui vix extrema remanserant, illius omnino imperium obtineres. Hec utique salutis remedia cum
					<lb/>auxilio principum, divine providentie virtute preambula, tibi providit mater ecclesia, talia beneficia
					<lb/>puero contulit et adulto. Quid ultra tibi facere potuit et non fecit, de contingentibus nil obmittens,
					<lb/>et ea etiam, ad que non tenebatur adiciens? Miramur autem, quod in hiis tuos labores commemoras,
					<lb/>dicens te dubii casus facta secutum, qui vocatus ad certa, laborantibus aliis, in labores alterius
					<lb/>introisti, metens, que non seminasti, et colligens, que proculdubio non sparsisti. Denique in defuncti
					<lb/>fatigata persona, nostram tua non preterivit invectio, minus diligenter considerans, quod nos, qui
					<lb/>predecessori predicto, quoad utilitates tuas affectione plenaria succedentes, ad tui consummationem
					<lb/>honoris patenter astitimus et potenter, nostro in multis detraximus, ut tuo adiceremus honori, facti
					<lb/>quodammodo fame nostre prodigi, tue parci. Sed pro istis et aliis hac nobis retributione respondes,
					<lb/>quia dicis ius regibus Sicilie in electionibus prelatorum, sicut asseris debitum ex antiquo, nostris
					<lb/>constitutionibus minorari. Verum si scripta tua et genitricis tue manu sollicitudinis revolvisses, si
					<lb/>sanctorum etiam patrum constitutiones adverteres, non culpares ecclesiam circa defensionem ecclesiastice
					<lb/>libertatis, cum non debeat de prosecutione mordere iustitie, qui contendere nititur de abusu.
					<lb/>Asseris insuper nos preter formam communiter requisitam, te inconsulto, quibusdam ecclesiis regni
					<lb/>vacantibus prefecisse personas. Sed que sit illa forma nescimus, que pro certo nimis esset informis,
					<lb/>per quam apostolice sedis iudicium ex tue voluntatis arbitrio dependeret. Non tamen intendimus
					<lb/>promovere suspectos, dummodo non ultra notam suspicionis extendas, quam rationis tramites patiantur.
					<lb/>Tarentinum post hec archiepiscopum, quem apud te quasi a summo gratie in profundum
					<lb/>odii casus repentini mutatio sic deiecit, ut qui paulo ante quasi cor unum et anima una cum principe
					<lb/>censebatur, subito fur, subito proditor, subito tui sanguinis dictus sit obtrectator, non excludimus
					<lb/>a responso, mirantes quid in illum expetas ultionis, quem per subtractionem suorum et interdictum
					<pb n="17"/>
					<lb/>sue sedis accessum contra fas et licitum tui prosecutor arbitrii iam punisti, pena preveniente
					<lb/>iudicium et executione non expectante libellum. Sed forsitan est qui dicat, quod dum sua placuisse
					<lb/>creduntur, ipse displicuisse videtur. Cathaniensem episcopum non duximus obmittendum, cuius
					<lb/>prodigalitate totum regnum dicis esse corrosum, si tamen in totum processit corrosio, unde tot
					<lb/>remanserunt reliquie corrodende? Hic si merces servitiis, si fructus laboribus, si meritis premium
					<lb/>responderet, aliud pro certo reciperet quam solvatur, pro quo quid nobis apud Ferentinum, quid
					<lb/>fratribus nostris apud Sanctum Germanum magnificentia tua promiserit, non ignoras. Deinde
					<lb/>Cephaludensis episcopi, contra quem sanguinem occisorum asseris clamare de terra, nec vita nec
					<lb/>spoliatio sub nube tegatur, ut de ipso post restitutionis debitum iustitie satisfiat, nec movemur, si
					<lb/>super hoc ad lacrimas et querelas tuorum fidelium forte, sicut asseris, movearis, dummodo in illum,
					<lb/>qui suo domino stat aut cadit, non processeris ad vindictam, primo in castrum ecclesie ac bona eius
					<lb/>manu occupationis extenta, quam querelam delatio iusta perferret ad examen iudicis competentis.
					<lb/>Quapropter non inferas, ut apud nos ille meruerit, unde apud te demeruisse videtur, sed tamen non
					<lb/>ignores, quod si pro iustitia spoliate stetit ecclesie, licet apud te propter hoc demeruisse credatur,
					<lb/>apud nos, qui sumus et esse tenemur iustitie zelatores, sibi meritum comparavit. Tandem concussis
					<lb/>columpnis ecclesie, prelatis videlicet, inferioris gradus et ordinis clericos rigor tui gravaminis atterit,
					<lb/>et quasi aliorum velis supplere defectum, pretendis negligentiam prelatorum, quamvis superioris
					<lb/>sedis non desit auctoritas, que crimina diligenti examinata iudicio et iudiciali examine cognita tanta
					<lb/>censura percellit, quod pene districtio culpe interdicit exemplum et vindicte severitas esse poterit
					<lb/>aliis limes offense. Quia vero Dei cause deesse non possumus nec debemus, super omnibus istis et
					<lb/>aliis contingentibus ecclesiasticam libertatem sic divina suffulti potentia debitum nostri prosequemur
					<lb/>officii, quod Deo pro posse satisfacientes et homini, in hoc geremus utiliter negotium nostre
					<lb/>salutis et tue, cum deferre homini contra Deum presertim in talibus sit nocere, ac parcere sit sevire;
					<lb/>manus enim mulierum misericordium filios decoxerunt; sed habeat vera dilectio plagas suas, que
					<lb/>dulciores fiunt, cum amarius inferuntur. Adiecisti preterea, quod post reditum tuum in regnum
					<lb/>Sicilie, reintegratis iuribus tuis pro temporum varietate dispersis, exclusis rebellibus, ecclesia contra
					<lb/>matris officium suspectos filii receptavit. Et quidem de iurium reintegratione gaudemus; et utinam
					<lb/>reintegrantis affectio sic debitis fuisset contenta limitibus, quod a iustitia recuperationis in suis, in
					<lb/>alienis ad usurpationis iniuriam non transisset, quia preter id, quod in die novissimo districti iudicis
					<lb/>ultione reddetur, consumari felicibus substantia non consuevit eventibus, augmentis non aggregata
					<lb/>legitimis, quin immo grandis acervus inficitur partis adiectione corrupte. Super exclusis responso
					<lb/>supersedere possemus, nisi alicuius iudicio crederetur retardatum silentium repetitam iustificare
					<lb/>querelam. Sed ut videmus, quod hactenus respondentis dissimulatio distulit, nunc extorquet instantia
					<lb/>conquerentis. A memoria quoque tua excidisse non credimus, quod comiti Thomasio, Rainaldo
					<lb/>de Aversa et fautoribus eorundem, antequam castra, que viribus obtinere nequiveras, resignarent,
					<lb/>inter alia, que publica et autentica sunt conventione notata, venit expressius personarum securitas in
					<lb/>promissum, et ut id robur firmitatis haberet, nos et universos fratres nostros rogasti per nuntios et
					<lb/>litteras speciales in testimonium reservatas, ut Romana ecclesia super secure ac confidenter reciperet,
					<lb/>quod inviolabiliter promissa predictis attenderes et plenarie conservares. Sed utrum verbis facta
					<lb/>responderint fidesque promissis, plus quam deceat sedis apostolice ac excellentie imperialis honorem,
					<lb/>afflictionibus publicis et penis manifestis exponunt nonnulli de fautoribus comitis memorati,
					<lb/>quorum multos post speratam de securitate fiduciam dedisti exilio et quosdam ignominiosa morte
					<lb/>dampnasti. Proinde possumus non immerito formidare, ne nostra patientia in predictis vere patientie
					<lb/>nomen amiserit et effectum. Quare non credas id oblivioni esse relictum, licet sit hactenus dissimulatione
					<lb/>suspensum; sed quod in similibus inferiores pro te promittere debeant, de specula poterunt
					<lb/>eminenti recipere speculum et exemplar. In quo quantum auctoritati sedis apostolice sit detractum,
					<lb/>que ipsos ad precum tuarum instantiam sub sua securitate recepit, satis intelligunt, qui rem
					<lb/>sciunt. De comite vero Matheo, quem apud te in subtractione suorum Terre Sancte servitium, crucis
					<lb/>et crucifixi reverentia non defendit, comiteque Rogerio quondam capto, ut nosti, et postmodum
					<lb/>liberato, ut scimus, nec non et quibusdam aliis, qui ad Urbem et loca confinia a persequentis facie
					<pb n="18"/>
					<lb/>confugerunt, conquiescat de cetero conquestio principis excellentis, ne siccam stipulam persequi et
					<lb/>contra folium, quod a vento rapitur, suam monstrare potentiam videatur. Hec quippe a Iulii Cesaris
					<lb/>gestis non elicis, qui Domitium pene avidum et venie contemptorem vite servavit invitum, et Metellum
					<lb/>se gladiis offerentem ira tanti principis reputavit indignum. Certe in Israelitico populo civitates
					<lb/>erant refugii, et urbem ad refugium Christianus populus non habebit? David recursus erat oppressis,
					<lb/>et summus pontifex, David magni vicarius, avertet faciem ab afflictis? Et utique non, cum
					<lb/>nulla molestia tibi per illos inferatur et tuis, nisi velis id dumtaxat ferre moleste, quod vivunt. Ad
					<lb/>hec de viro egregio socero tuo, si ad nostram pervenisset notitiam, quid de hiis, que tibi facere debuit,
					<lb/>omisisset, nostra eum non preteriret monitio, quem tibi desideramus acceptum et te illi potissime
					<lb/>gratiosum. In quo movet multorum corda miratio, quod cum consueverint alii crescere ex affinitate
					<lb/>maiorum, iste non sine multorum scandalo, non sine Terre Sancte dispendio, non sine tui nominis
					<lb/>lesione decrevisse videtur. Et quidem hiis similia magnificorum principum gesta non continent,
					<lb/>sublimium mores ignorant, liberalium largitas non acceptat. Non sic illius terre procuratur utilitas,
					<lb/>non sic ad eius subsidium bellatores strenui advocantur. Super quo tibi onera gravia et inportabilia
					<lb/>nos asseris alligare, que digito nostro movere nolimus, non attendens quod iam pluribus annis
					<lb/>elapsis ultro te istis oneribus subiecisti, spontaneus in Theutonia signum crucis assumens, non attendens,
					<lb/>quod crucifixi gerendo negotium onus non leve tulit ecclesia in ecclesiasticorum decimatione
					<lb/>proventuum, non attendens, quod per fratres nostros et alios predicatores multi potentes et
					<lb/>nobiles, magni et parvi se crucis obsequio devoverunt. Pro mercatoribus autem Romanis excellentie
					<lb/>tue frequenter scripsisse meminimus, sicut dicis; sed cum per hoc ius suum non assequantur, ut
					<lb/>asserunt. non debet illis in sua iustitia ecclesiastica censura deesse? De vassallis quoque patrimonii,
					<lb/>de quibus prout placuit rescripsisti, quid iuris imperiali excellentie competat, tuorum et predecessoris
					<lb/>tui privilegiorum inspectio protestatur. Quod si preter debitum a nobis in illis aliud pro Terre
					<lb/>Sancte subsidio petiisses, sicut decuerat, formata petitio ad exauditionis gratiam introisset. Provideas
					<lb/>tamen, ut advocatie vocabulum, frequenter tuis litteris repetitum, tua, si placet, non protrahat interpretatio
					<lb/>in abusum, quoniam cum advocatus ecclesie idem intelligi debeat quod defensor, si defensoris
					<lb/>omittis effectum, nomen improprie retines advocati. Quod satis in Arcuata et castris aliis
					<lb/>quorundam nostrorum fidelium ostendisse videris, que detines contra iustititam occupata; post
					<lb/>illatam violentiam, post commodum possessionis adeptum, factus de petitore possessor, offers conquerentibus
					<lb/>te ius in tua curia redditurum. Super quo, si qua nova iura sint condita, in publicum
					<lb/>prodeant, cum id non patiantur antiqua. Quia vero non est abbreviata manus Domini, ut non possit
					<lb/>sublimitatem incurvare hominum et altitudinem humiliare virorum, nunc, cum felicium tuis
					<lb/>votis successuum splendor illuxerit, in sereno humilitatem non deseras, quam in nubilo pretendebas.
					<lb/>Speramus itaque, quod viri tam discreti memoriam nunquam sic ad exinanitionem deducet
					<lb/>oblivio, ut omnino in vitium ingratitudinis incidat, quod reprehendit in emulo, et culpam, quam
					<lb/>dampnat in hoste, committat. Non ergo seducant te prospera, quem instruxisse debuerunt adversa,
					<lb/>cum fuerit Pharaonis pincerna notatus, eo quod succedentibus prosperis sui est oblitus interpretis, et
					<lb/>lex nobilitatis id habeat, ut nobilium mentes excelsa non elevent et infima non demittant. Quapropter,
					<lb/>fili karissime, probatis apostolice sedis affectibus nullius suggestio te subducat, que, nisi obstaculum
					<lb/>nimie indevotionis impediat, a te dexteram beneficiorum non subtrahet et dulcedinis ubera
					<lb/>non abscondet, cum non sit verisimile, quod animi ferventis affectum ab illo de facili velit avertere,
				<lb/>quem multo labore fovit impuberem multaque sollicitudine promovit adultum. Datum Laterani.</p>
			</div>
			<div>
				<head><lb/><hi rend="bold">I 2</hi> </head>
				<pb n="19"/>
				<p><lb/>Non Noëmi, id est pulchra, sed Mara, hoc est amara, dici potest ecclesia Vercellensis eo quod. sicut
					<lb/>accepimus, amaritudine repleverit eam populus suus, immo non suus, quia, quos ius spirituale dedit
					<lb/>in proprios, laicalis reddit iniuria alienos. Insurrexerunt etenim in matrem filii, a pastore oves oberrant,
					<lb/>in iura prelati ruunt iniuriose subiecti. Desudent itaque oculi, uberes solvantur in lacrimas et
					<lb/>ploret Vercellensis ecclesia mortuos suos non tam culpa quam fama, quoniam alienati sunt ab utero,
					<lb/>erraverunt a ventre non attendentes ad petram, de qua excisi sunt, et ad cavernam laci, de qua precisi
					<lb/>noscuntur, dum soliditatem paterne devotionis non retinent et affectionis antique proprium non
					<lb/>observant sic matris honoribus onerosi, quod sibi sunt oneri ancillantes matrem, ut non vocentur
					<lb/>filii libere, sed ancille. Ecce, versa est et utinam eversa a statu pristino ecclesia Vercellensis, quia, que
					<lb/>in vertice suo episcopo celsior censebatur, depresso capite pressa iacet. Ecce, de amaritudinis calice
					<lb/>bibimus, quo dictam ecclesiam cives illi nimis inciviliter potaverunt, dum ibi plus desolationis audivimus,
					<lb/>ubi plus solacii sperabamus. Credebamus siquidem, quod in adventu nostro ecclesia illa
					<lb/>quiesceret, sed lapse requies non est data. Prelatus enim eius domini pape cogitur adire presentiam
					<lb/>et non cessat molestia subditorum, sed adhuc manus eorum extenta castra ecclesie, que prima rapina
					<lb/>non sustulit, instantia continuate vexationis impugnat. Sane si iustitia Dei attenditur, hoc pro certo
					<lb/>non licuit; si decus Romane consideratur ecclesie, istud non decuit; si utilitas notatur provincie, id
					<lb/>non erat expediens maxime hiis diebus. Et fortisan est, qui credit, quod qui huiusmodi lesionibus
					<lb/>pungit ecclesiam, tali negotio negotiatur aliis, sed commodum negat et negligit regionis. Numquid
					<lb/>in talibus adherebit lingua palato? Numquid silentio labia conticescent? Numquid non exaltabitur
					<lb/>vox quasi tuba, ut illi populo sua scelera nuntientur? Ne igitur taciturnitas nobis illorum offensam
					<lb/>communicet, mandamus, quatenus visis litteris omnique mora sublata personaliter accedentes ad
					<lb/>locum .. potestati et populo Vercellensi precipiatis ex parte nostra districte, ut omnino recedant ab
					<lb/>obsidione castrorum, que obsedisse dicuntur, et alias cessent a molestiis Vercellensis ecclesie matris
					<lb/>sue, quia nec ad dominum papam nec ad nos possent revelata facie mittere nuntios super exhibitione
					<lb/>iustitie vel petitione concordie tam molesti. Quod si forte non quieverit furor eorum, nobis explicite
					<lb/>rescribatis, ut acerbitas culpe pene rigorem exaggeret, monitioni debita succedente censura et
				<lb/>ferro subsequente fomentum. </p>
			</div>
			<div>
				<head><lb/><hi rend="bold">I 3</hi> </head>
				<p><lb/>Prudenter precidenda sunt mala, ut salubriter bona succedant; offendiculo quoque sublato nocivo
					<lb/>occurret facilior aditus ad optata. Sane cum dominus papa, zelator salutis, ad ea nos miserit, que
					<lb/>sunt honoris Dei, ecclesie, imperii et status prosperi Lombardie, ne guerrarum turbatio, que solet in
					<lb/>talibus afferre periculum, nostro processui circa premissa, quod absit, aliquid difficultatis opponat,
					<pb n="20"/>
					<lb/>bona fide consulimus, affectione pura rogamus et, quoniam expedire videmus, districte vobis precipimus,
					<lb/>quatenus post receptionem presentium et ab incursu cessetis hostili et securitatem prestetis
					<lb/>non solum transeuntibus, verum etiam circumadiacentium hominibus regionum. Nos autem similia
					<lb/>circa vestros adversarios procuramus. Sic etenim precisis hinc inde turbationum zizaniis in spe fertili
				<lb/>divine clementie superseminari poterit semen optate quietis. </p>
			</div>
			<div>
				<head><lb/><hi rend="bold">I 4</hi> </head>
				<p><lb/>Morditiva lenitivis admiscet interdum industria correctoris, ut, quos lac dulcedinis non emollit,
					<lb/>virga exasperationis inclinet. Sane dolor nobis est cordi. rubor ori, quod sincere dilectionis immemores,
					<lb/>qua vos apostolica sedes amplectitur tamquam filios speciales, sic ei defertis in nobis, quod
					<lb/>per eos iniuria graviori afficimur, in quibus filialis affectionis devotio promptior sperabatur. Meminimus
					<lb/>quidem, quod preces porreximus et credebamus obtentum, ut circa captivos, qui valde inhumane
					<lb/>tractabantur a vobis, in cibis, veste, locis et laxatione compedum remissionem admitteret
					<lb/>dextera sevientis, quibus, etsi post nostrum a civitate Bononiensi digressum vos pios super hiis ad
					<lb/>modicum prebueritis, nunc tamen, sicut de fide dignorum relatione comperimus, facte nobis circa
					<lb/>eos tantillum gratie convertistis per retractionis iniuriam in offensam. Profecto, sicut audivimus,
					<lb/>rationis turbato iudicio tamquam oves occisionis captivos deputastis eosdem, et duro usi consilio
					<lb/>adeo aggravastis in eos vobis natione, genere patriaque propinquos severitate tyrannica et severa
					<lb/>tyrannide manus vestras, quod ipsi, quibus presentie nostre adventus humanitatis promiserat in
					<lb/>captivitate remedium et beneficium tandem debuit redemptionis afferre, teterrimo carcere sunt
					<lb/>detrusi, omni atrocitati expositi, alimentis parcissimis rarissime sustentati, prorsus privati omni
					<lb/>beneficio luminis et fere nudi vinculis gravissimis compediti, quorum quidam, quos delicatior origo
					<lb/>non patitur sevitie tante diutius ferre supplicium, vitam graviorem morte reputant conclusi tenebris
					<lb/>cum merore, dum contra vite misere tedium coguntur miserabile mortis suffragium invocare tedentes
					<lb/>vite sic cesi. O inanis dissolutio patrie, que ipsos, qui sunt caro de carne et os de ossibus Lombardorum,
					<lb/>sic ab intrinsecis disiungit iniuriis, ut compatriotas in affectionis compagine communis
					<lb/>patria non agnoscat. Si ergo ad hec aciem mentis dirigitis, si solita meditatione pensatis affectum,
					<lb/>quem ad vos et totam provinciam semper habuit sedes apostolica, mater vestra, nequaquam monitis
					<lb/>et mandatis nostris difficultatis obiceretis obstaculum, presertim in observatione treugarum et misericordia
					<lb/>captivorum, in quorum cruciatibus quodammodo crucifigitur ipse Christus, cum et ipsi
					<lb/>professione Christiani nominis censeantur, et pari eos vobiscum pretiosi sui sanguinis pretio redemerit
					<lb/>caritate. Quapropter, ne nos negligentia notet et culpam vestram omissione, quod absit, nostram
					<lb/>facere videamur, mandamus et districte precipimus, quatenus captivos ipsos in eundem saltem
					<lb/>statum, in quo ad respirationis levamen fuit eis provisum presentibus nobis Bononie, reducentes
					<lb/>ab hostili prorsus incursu et adversariorum insultibus, sicut iam frequenter mandavimus, omni
					<lb/>contradictione postposita desistatis, facientes quecumque post treugas indictas a vestris presumpta
					<lb/>constiterint sublato more dispendio emendari. Alioquin, quantumcumque vos diligamus, immo,
					<lb/>quia in Deo diligimus, oportebit nos cogitare duriora consilia, quia ferro abscidenda sunt vulnera,
					<lb/>que fomentorum non sentiunt medicinam. Denique, ne quid de contingentibus omittamus, dilectum
					<lb/>nostrum I., capellanum nostrum, litteratura et circumspectione conspicuum, ad vos super
					<pb n="21"/>
					<lb/>premissis duximus destinandum, quem commendatum habentes et honorantes, ut decet, fidem
				<lb/>plenam ad ea, que vobis ex parte nostra proposuerit, habeatis. </p>
			</div>
			<div>
				<head><lb/><hi rend="bold">I 5</hi> </head>
				<p><lb/>Mercennarium habet sub umbra pastoris ecclesia Theatinensis, si talis existis, qualis esse describeris
					<lb/>in libello nobis oblato, quem tibi duximus transmittendum, ponentes te ante oculos tuos, ut in eo te
					<lb/>ipsum inspiciens et verecundia tui pectoris verecundus ingressus ad examen conscientie proprie
					<lb/>deferas tue accusationis libellum, doleas ac lugeas, quod, si dicta veritate nitantur, et per offensam
					<lb/>interius apud Deum et per infamiam exterius apud homines corruisti. Fertur enim, quod ad ovile
					<lb/>dominicum per corrupta simoniace pravitatis ascendens per ostium non intrasti. In templo Domini
					<lb/>factus es nummularius, venditor columbarum; in muneribus iudicans ac in mercede respondens in
					<lb/>iudicio affers stateras dolosas; secundum auri vel argenti pondus decernis aliquid esse grave vel leve.
					<lb/>Matrimonium apud te probat et reprobat sola pecunia, cuius interventu, quos Deus coniunxit, tu
					<lb/>homo separare presumis. Clericis quoque tue iurisdictioni subiectis, dummodo pecuniam afferant,
					<lb/>permittis focarias publice detinere in tue et eorum salutis dispendium et opprobrium Iesu Christi.
					<lb/>Nonnullos quoque ad sacros ordines promoves, cum non examines promovendos. Venditiones et
					<lb/>alienationes irrequisito capitulo Theatinensi celebras in ipsius preiudicium et gravamen. Et de cuius
					<lb/>manu psalterium cadere non deberet, ut monachus, lectioni et orationi vacando propria manu defers
					<lb/>accipitrem varios per campos et nemora saltusque perlustrans, clamoribus canes insequens, loquax
					<lb/>et clamosus in silvis, in ecclesia vero raucus et mutus, quoniam terrenarum voluptatum desideriis
					<lb/>alligatus latrare non audes, ut annunties populo scelera tua, qui peccata predicas per exemplum.
					<lb/>Sane iuvencula Theatinensis, cui claustra diceris infregisse pudoris, nec non ad preconium laudis vel
					<lb/>fame publice acclamabat, quod mulier illa, quam prius per adulterium pollueras et longo inquinato
					<lb/>tempore ad infamis participii notam habuisti communem, visa fuit sancto die Martis a viris non
					<lb/>contempnende auctoritatis ab episcopali domo reverti desuper ecclesiam et per claustrum. Accepimus
					<lb/>preterea te periurii incurrisse reatum alienando possessiones ad episcopalem mensam spectantes,
					<lb/>veniendo contra tempore tue promotionis nobis exhibitum iuramentum. De visitatione quidem
					<lb/>parrochie non est, sicut audivimus, tibi cure, quam cum tenearis annis singulis visitare, non visitas,
					<lb/>et tamen temporalia metis, ubi spiritualia minime seminasti. Procurationes, que ratione visitationis
					<lb/>debentur, cogis redimere visitandos, ac si pecunie et non correctionis visitatio debeatur. Illud quoque
					<lb/>non duximus omittendum, quod, cum castrum Theatinensem habebas custodire, quandam
					<lb/>mulierem pregnantem tot iussisti verberibus et tormentis affligi, quod miserabiliter abortivit. Et
					<lb/>quandam aliam tam diu precepisti oleo et pice perfundi calentibus, quod spiritum exhalavit, quam,
					<lb/>ut tantum scelus in publicum non prodiret, in sterquilinio sepeliri mandasti, subtrahens ei beneficium
					<lb/>ecclesiastice sepulture, quam vite crudeliter subtraxisti. Collige igitur causam tuam in sinu tuo,
					<lb/>et sic acta tua corrigas per te ipsum, ut in aliis te non constituas ulterius debitorem, ne descendamus
					<lb/>et videamus, utrum clamorem, qui venit ad nos, compleveris opere, et exigamus a te rationem utpote
					<pb n="22"/>
					<lb/>a villico diffamato, quia tanto in futurum te acrius corrigemus, quanto ad presens tibi gratiam
				<lb/>facimus ampliorem. </p>
			</div>
			<div>
				<head><lb/><hi rend="bold">I 6</hi> </head>
				<p><lb/>Recogita in amaritudine annos tuos et tempus deplora perditum non tibi solummodo, sed etiam
					<lb/>aliis per exemplum. Facis quidem peccare populum evidentia tuorum actuum perversorum, cum
					<lb/>assumatur a subdito audacius in exemplum, quod irreverentius presumitur a prelato, et dum enormitate
					<lb/>vite peccata predicas, qui deberes alios verbo pariter et exemplo virtutibus informare, tanto
					<lb/>ad plures perditionis exempla transmittis, quanto pluribus dignitate preferris. Sed potes non sine
					<lb/>causa timere, ne, unde primatum obtines in terris, confusionem expectes in celis, cum de episcopatu
					<lb/>preter nomen et ordinem nihil omnino videaris habere. Considera, considera, qualem reddas pro
					<lb/>subditis, qui pro te solo non sufficis reddere rationem, et qualiter impetrabis aliis veniam, qui te
					<lb/>ipsum exhibes puniendum. Ecce, frequenter ad nos de obscenis actibus tuis, quos pre pudore silemus,
					<lb/>ascendere clamores, et multotiens non sine increpatione commonitus, ut reversus ad cor vitam
					<lb/>tuam reformares in bonum, tu tamen tamquam cum morte pepigeris fedus, continuasti et consumpsisti
					<lb/>usque nunc dies tuos in peccatis. Sed recollige dierum tuorum reliquias et deficientis etatis
					<lb/>fragmenta repone, si forte in senio redimas, quod puer, adolescens et iuvenis perdidisti. Offer igitur
					<lb/>Deo sacrificium vespertinum, et ne sub umbra inutilis sponsi viduitatis incommoda diutius patiatur
					<lb/>ecclesia Theatinensis, tibi et ei provideas cessione, ut descendens exterius intus ascendas, episcopatui
					<lb/>corpore cedens, cui pene penitus utilitate cessisti; incipias in minori proficere, quod deficis in maiori.
					<lb/>Et quidem, si tue saluti providere volueris, honori cedas voluntarius, ne amovearis invitus. Cum
					<lb/>enim humeri tui non sufficiant ad onera presulatus retinentem accusabit ambitio, quem retinentem
					<lb/>coactio debuerat excusare. Quod si forsan attrita fronte expectare volueris, ut opera tua in iudicium
					<lb/>deducantur, tanto plus ignominie ac confusionis incurres, quanto in plurium notitiam deducentur.
					<lb/>Et ne tuam insolentiam nutrire nostra patientia videamur, Valvensi et Furconensi episcopis damus
					<lb/>nostris litteris in mandatis, ut super tuis negligentiis et offensis, insufficientia et defectu inquisita
					<lb/>sollicite veritate, que invenerint, ad nos sub sigillis suis inclusa fideliter transmittentes prefigant tibi
					<lb/>terminum peremptorium competentem, quo nostro te conspectui representes, secundum quod
				<lb/>exegerint merita recepturus.</p>
				<pb n="23"/>
			</div>
			<div>
				<head><lb/><hi rend="bold">I 7</hi> </head>
				<p><lb/>Litteris excellentie regie consueta benignitate receptis exultavit animus noster in Domino, quod
					<lb/>accessit ad patris desiderium filius, dum et recepta beneficia recognoscis et retributionis te non denegas
					<lb/>debitorem. Porro satis prudenter potes advertere, de quo et quali affectu processerit, quod et
					<lb/>expetivimus et expectavimus excusationes probabiles, quibus quedam, que aliquid note videbantur
					<lb/>habere ac quibusdam se ingerebant opinionibus hominum et coniecturis, caute refelleres, contrarium
					<lb/>per apertas et autenticas litteras deducens in notitiam plurimorum. Licet autem apud nos pro
					<lb/>magnificentia tua sincera peroret dilectio et promptis affectibus instruat causam tuam, expedit tamen,
					<lb/>ut non solum nos, sed etiam alii per actus tuos intelligant et cognoscant, quod memor es uberum,
					<lb/>que tibi pia mater porrexit ecclesia, et memor es dextere, quam Romanus pontifex tamquam
					<lb/>pater sollicitus et patenter et potenter in Domino ad auxilium tue promotionis extendit. Verumptamen
					<lb/>quiddam est, quod multorum detractionibus videtur expositum et quoad aliquos non de
					<lb/>facili se excusationibus applicat, videlicet quod ad Terre Sancte subsidium promptiorem et maiorem
					<lb/>non exhibes apparatum. Ecce, fili karissime, quod ad hoc tibi duo prefixi sunt termini, sed elapsi,
					<lb/>quod adhuc commodum reportarunt? Quas naves, quas galeas ad transfretandum regia fecit sollicitudo
					<lb/>parari? Que vasa usui transfretationis accommoda de sumptibus tuis vel mare recepit vel litus
					<lb/>agnovit? Esto, karissime, quod transitus tuus impedimentis aliquibus hactenus fuerit retardatus;
					<lb/>clarere tamen deberet magnus in apparatibus magnis affectus, ut opus, quantum illud possibilitatis
					<lb/>effectus extenderet, esset efficax prompte voluntatis interpres. Et quidem in talibus vellemus esse te
					<lb/>preducem potius quam sequacem, et non solum repetitioni dilationis non nimis insistere, sed petentibus
					<lb/>fortiter obviare. Verum propter impedimenta, que ad excusationem tua pagina continebat,
					<lb/>honori tuo, quantum in Domino possumus, providere volentes dilationem tibi concedimus postulatam,
					<lb/>festum beati Benedicti proximo futurum terminum prefigentes, quo ad Terre Sancte succursum
					<lb/>iter arripias prosecuturus, quantum sufficientia possibilitatis affuerit, votum tuum. Interim
					<lb/>vero non dormias, ne in termino iam tertio laqueum, quod absit, excommunicationis incurras. Excita
					<lb/>temetipsum et alios vigilare compelle, ut medio tempore paratis hiis, que desiderantur ad talia,
					<lb/>terra, que funiculus est hereditatis dominice, fructuosum sentiat tue magnitudinis, quem diu desideravit
					<lb/>et expectavit, adventum. Festina, festina, expectate diutius, quoniam dum est in promotione
					<lb/>negotium, minori consummatur auxilio et facilius perficitur in profectu. Festina, rex egregie, ad
					<lb/>summi regis obsequium, ut non videaris omnino post terga relictus, sed tanto ferventiori affectione
					<lb/>ac evidentiori utilitate procedas, quanto de maiori mora et minori sollicitudine quorundam iudicio
					<lb/>notari videris. Festina, si forte Dominus tanti consummationem negotii tue glorie reservavit, ut in
					<lb/>dextera tua perficiat multorum manibus inchoatum. Certe clare memorie avus tuus Fredericus ad id
					<lb/>se viribus totis accinxit, et quis scit, si et tu Fredericus, nepos ipsius, illius memoriam non solum
					<lb/>presentibus renovabis in nomine, sed etiam ad posteros prorogabis in opere, si, quod ille ferventer in
					<lb/>affectu assumpserat, tu salubriter produxeris ad effectum. Nihil ergo in tanto negotio vel tu ipse
					<lb/>omittas vel a tuis, quantum in te fuerit, patiaris omitti, quoniam cum tibi robur etatis sufficiat et
					<lb/>potentie virtus habundet, si forte, quod absit, tam favorabilem causam neglexeris, quanto maiora de
					<lb/>manu Domini recepisti, tanto id a te maioris exactionis periculo requiretur. Illud autem latere te
					<lb/>nolumus, quod cum redeuntibus multis brevis sit, sicut accepimus, exercitus Christianus, nisi succursum
					<lb/>habuerit in proximo passagio Martii, grande, quod Deus avertat, posset eis imminere discrimen.
					<lb/>Unde non impedias, sed procures, ut sic aliqui medio tempore preparentur, quod in eodem
					<lb/>passagio transeant, quatinus et reparetur robur exercitus et restauretur numerus bellatorum, et sic
					<lb/>facilius et efficacius sub spe divine clementie prosequaris incepta, quam si quasi a capite oporteret te
					<lb/>resumere sub dubio forsan eventu tam grande negotium, quod usque nunc satis prosperum habuit
				<lb/>Domino dirigente processum. Datum ut supra.</p>
				<pb n="24"/>
			</div>
			<div>
				<head><lb/><hi rend="bold">I 8</hi> </head>
				<p><lb/>De secreto patris in publicum egressus ad servos rex filius ad ima descendit, ut subditis ad summa
					<lb/>pararet ascensum, sub texta nostre mortalitatis figulus in terris visus et cum hominibus conversatus.
					<lb/>Qui tandem, ut nostre servitutis cirographum suo sanguine cancellaret et temporali morte legem
					<lb/>mortis aboleret eterne, non declinavit obprobria, non se subtraxit iniuriis, sed cruci se obtulit et
					<lb/>cruciatibus ultro dedit. Sane ad Christi mensam invitati Christicole, si considerare velint apposita,
					<lb/>ut et ipsi similia preparent, ad crucis obsequium non tantum iam crucesignati, sed et alii se accingent.
					<lb/>Porro dolentes referimus, quod nonnulli de imperio non tam minores quam maiores faciem,
					<lb/>quam in Ierusalem direxisse videntur, creduntur convertisse post tergum, cum nec prosecuti sint
					<lb/>votum emissum nec prosecutionis exhibuerint hactenus apparatum. Unde nos eorum saluti et Terre
					<lb/>Sancte subsidio providere volentes eis certum terminum duximus prefigendum, quo inciperent
					<lb/>reddere Domino vota sua. Sed nec in illo nec in alio, quem adiecimus, paucis exceptis peregrinationis
					<lb/>debitum exolvere promisse, quin immo nec votive solutionis indicia pretenderunt. Unde in
					<lb/>excommunicationis incidere sententiam, quam in tales iuxta generalis statuta concilii iussimus promulgari.
					<lb/>Quid autem hii a suis inferioribus gratuitum exigent, qui maiori et factori suo sponte oblata
					<lb/>et omnino iam debita non exolvunt? Quia vero multotiens multa bona prestantur invitis et salubrem
					<lb/>habet coactio quandoque profectum, cum excommunicationis sententia medicinalis existat,
					<lb/>presentium vobis auctoritate mandamus, quatenus denuntietis generaliter tales excommunicationis
					<lb/>vinculo subiacere, illis exceptis, quos iustum impedimentum evidenter excusat. Verum quia non
					<lb/>vinculum, sed solutionem querimus animarum, pia deliberatione providimus, ut, si qui ex talibus
					<lb/>beneficium absolutionis petierint, per vos recepto iuramento de stando mandatis ecclesie absolvantur.
					<lb/>Quibus iniungi volumus sub debito prestiti iuramenti, ut in festo beati Benedicti proximo futuro
					<lb/>vel ante, qui voluerint, nisi iusto et evidenti fuerint impedimento detenti, iter arripiant in subsidium
					<lb/>Terre Sancte ac, prout Dominus dederit, prosequantur. Illud autem nolumus et vos crucesignatos
					<lb/>latere, quod, sicut accepimus, nisi in passagio Martii aliqui transeant ad succursum exercitus
					<lb/>Christiani, grave, quod Deus avertat, posset eis imminere discrimen nec esset facile quasi a capite
					<lb/>sub dubio forsan eventu resumere tantum negotium, quod usque nunc prosperum habuit Domino
				<lb/>dirigente processum. Datum ut supra.</p>
				<pb n="25"/>
			</div>
			<div>
				<head><lb/><hi rend="bold">I 9</hi> </head>
				<p><lb/>A. Samathie, Petragoricensi et magistro Durando Lemovicensi archidiaconis et .. priori Sancte Radegunde
				<lb/>Pictaviensis.</p>
				<p><lb/>Humilis doctrina magistri humiles instruxit discipulos salem et pacem habere; in se salem, inter se
					<lb/>pacem, ut pacis lenitas salem sapientie mulceat et sal sapientie pacis condiat lenitatem. Sunt quoque
					<lb/>nonnulli, qui zelum amaris contentionibus acuendo tantum, que salis sunt, sapiunt, et corda scindente
					<lb/>discordia sub umbra iuris ad iniuriam decidunt, interdum calumpnie ad inimicitiarum puteos
					<lb/>fodientes, non considerato, quod contentionis puteis relictis contemptui fodit Ysaac alium, pro quo
					<lb/>non contendere pastores, cuius nomen vocatum est latitudo, quia restringitur caritas contentione
					<lb/>diffusa, et, si artatur contentio, caritas dilatatur. Unde cordibus est reddenda concordia, ut sit opus
					<lb/>iustitie pax et silentium cultus eius, presertim in illis, qui penne columbe deargentate sibi et subditis
					<lb/>debent splendere pacifici, sedentes in pulchritudine pacis, in tabernaculis fiducie ac requie opulenta.
					<lb/>Sane vicinos non latuit et ad multos in longinquo pervenit, quantum gravaminis questio de primatia
					<lb/>suborta Bituricensi et Burdegalensi ecclesiis earumque prelatis attulerit et afferret in posterum, si
					<lb/>duraret ad futurum, tracta de preterito coniectura. Consueverunt etenim lites esse prodige sumptuum,
					<lb/>liberales laborum, parce modestie, avare quietis et utinam non commotionis et discordie
					<lb/>incentive, eo quod raro litium iurgio lingua silet et iudiciorum strepitu mens quiescit. Hec autem et
					<lb/>animarum pericula, que de ipsorum absentia suis ecclesiis imminebant, venerabiles fratres nostri ..
					<lb/>Bituricensis et .. Burdegalensis archiepiscopi attendentes, ne invalescente contentione utraque diutius
					<lb/>langueret ecclesia et quandam mortem videretur ingerere vita cause, humiliter petierunt questiones
					<lb/>huiusmodi, quam diuturnitas iudicii prorogabat, acceleratione providentie breviari, super quo
					<lb/>provisioni sedis apostolice omnia iura sibi et suis ecclesiis competentia commiserunt. Nos autem
					<lb/>considerantes, quod in tribus, que coram Deo et hominibus probata leguntur, concordia fratrum
					<lb/>specificatione obtinet primum locum, petitionem oblatam ad gratiam exauditionis admisimus illorum
					<lb/>desideria favore benivolo prosequendo. Verum, ne de contingentibus aliquid omittere videamur,
					<lb/>mandamus, quatenus prelatorum et capitulorum cathedralium ecclesiarum eiusdem provincie
					<lb/>necnon et in ea Burdegalensi provincia super premissis requiratis assensum. Quo habito providentiam
					<lb/>nostra bulla munitam, quam vobis sub alia carta mittimus interclusam, sollempniter publicetis.
					<lb/>Si qui vero, quod non credimus, consensum prestare noluerint, vos supersedentes publicationi predicte
					<lb/>sub expresso peremptorio, quod videritis prefigendum, districte precipiatis eisdem, ut personaliter,
					<lb/>si prelati fuerint, vel, si alii, et ultra qusdraginta per procuratores idoneos nostro se conspectui
					<lb/>representent, prosecuturi coram nobis ius, si quid habere contendunt, et responsuri parti alteri super
				<lb/>hiis, que duxerint proponenda, et satisfacturi nihilominus, si forte succubuerint in expensis.</p>
				<pb n="26"/>
			</div>
			<div>
				<head><lb/><hi rend="bold">I 10</hi> </head>
				<p><lb/>Cara cari pagina, querula satis, ut sic loquar, humilitate non vacua in salutatione pretitulavit Erasmum,
					<lb/>sed alium in prosecutione querebat, que recipientis manibus non contenta, quod celare non
					<lb/>potuit, revelavit, quod in illo alii mittebatur. Et quidem post salutationis alloquium vix lineam dedit
					<lb/>Erasmo, sed Thome totum, quod sequebatur, exhibuit, nunc timoris aliquid exprimens, nunc aliquid
					<lb/>excusationis allegans et interdum aliquid conquestionis intendens. Sed timere te Thomam quis
					<lb/>docuit? An forsan timor ille tuus non extitit, sed potius alienus, cum etas primeve societatis sic te
					<lb/>privilegiarit affectu, quod cum timore te non oportuit habere commune? Certe, cum mecum concreveris,
					<lb/>gradum amicitie adiectio gratie non mutavit et honoris maioritas nihil minorationis adiecit.
					<lb/>Unde nec processit a vero nec ad verisimile debet habere processum, quod nunc cardinalis dedignaretur
					<lb/>amicum, quem carissimum aliquando habuit conscolarem. Multum enim increpationis deberetur
					<lb/>honoribus, si tam peregrinum redderent honoratum, et sic non oportuit Iacobum ad excusationis
					<lb/>remedium habere recursum et quasi mediatoris vel utrumque interpretis mendicare suffragium
					<lb/>, pro quo apud Thomam interpellat assidue non otiosa dilectio et sollicitus spiritus sic perorat,
					<lb/>quod, etiam si videretur occurrere, iustificaret offensam. Cesset ergo ad ultimum, queso, conquestio,
					<lb/>quam in me, quasi multo tempore tibi non rescripserim, satis blande, ut reprehenderes acrius,
					<lb/>caute formasti, quoniam, si ad te scriptum non pervenisse causaris, et ego rescriptum me non recepisse
					<lb/>causabor. Ceterum, quia nec mihi nec tibi talis est peregrina materia, querelam hinc inde quadam
					<lb/>mutua credulitate tollamus, videlicet ut credas, quod scripserim, et ego ad credendum me ingeram,
				<lb/>quod scriptum vel casus ademerit vel negligentia, ne dicatur malitia, portitoris. </p>
			</div>
			<div>
				<head><lb/><hi rend="bold">I 11</hi> </head>
				<p><lb/>Execrabilis horribilium scelerum et multa presumptio per impunitatis licentiam peccatis exigentibus
					<lb/>contra clerum nostro tempore sic excrevit, ut non solum perfidi filii Belial, qui obstinatis animis ad
					<lb/>exercenda queque nefaria velociter currere sunt edocti, nunc ad illam crudelitatis sevitiam non verentur
					<lb/>manus extendere, quam horrebant ipsi cogitare hactenus vel audire, verum etiam pavidi et
					<lb/>excordes iam redditi sunt audaces ad atrocia et insolita flagitia perpetranda. Sicque nec ordini vel
					<lb/>officio parcitur nec etati vel dignitati defertur, sed per facilitatem venie nocendi potestate ad iniquos
					<lb/>transfusa super sortem iustorum impune virga extenditur peccatorum. Iam enim nervus discipline
					<lb/>abrumpitur, rectitudinis iudicium penitus relegatur, partes iustitie totaliter profligantur, negligitur
					<lb/>pius pater, quia tolerat, immo quia nimis expectat; contemnitur iustus Dominus, quia iustitiam
					<lb/>diligit et in equitate iudicat orbem terre, vixque in terris ministerium iustitie ille rex regum in hoc
					<lb/>invenit, cui omne iudicium dedit pater. Huiusmodi autem sacrilegis non modicam ministrant audaciam
					<lb/>quidam terrarum domini et principes gentium, qui dominantur corporibus hominum et terre
					<lb/>bestiis, dum talia coniventibus oculis transeunt et impunita relinquunt. Propter quod dignitas ordinis
					<lb/>clericalis non tantum in minoribus, sed etiam in maioribus contemptui exponitur atque morti;
					<lb/>conteruntur velut vasa testea filii Sion incliti, et sicut ovis ad occisionem reputantur ab impiis ecclesie
					<lb/>filii et prelati, quos Dei filius custodes constituit sponse sue ac in quibus se honorari asserit et
					<lb/>contemni, pupillam oculi tangi prohibens in eisdem. Porro cum tam enormes iniurie pre ceteris non
					<lb/>plus tangant et sic nostram faciem tantorum opprobriorum inquinamenta respergant, quod pre
					<pb n="27"/>
					<lb/>confusionis rubore levare oculos vix audemus, eo quod probrosa horum nota discriminum longe
					<lb/>lateque diffusa per populos ad contagiose perversitatis exemplum iniquorum animos concitaret, ne
					<lb/>nimis esse misericordes aut potius involvi negligentie vitio videamur, cum supra debitum fuerint
					<lb/>hactenus expectati, ut redirent ad cor quidam, qui recesserant ab olim trahente mole criminum in
					<lb/>profundum, qui etiam continuare procaci vultu non metuunt excusationes pretendentes frivolas in
					<lb/>peccatis, nec vere penitentie lamenta suscipiunt, ut apud Deum corde contriti de tanta possent perfidia
					<lb/>inveniri, Tosto, civi Romano, perditionis filio suisque complicibus, qui una cum ipso furore
					<lb/>diabolico concitati venerabilem fratrem nostrum G. Prenestinum episcopum, honorabile membrum
					<lb/>ecclesie Dei, fuerunt hostiliter insecuti, usque ad instans festum nativitatis dominice terminum
					<lb/>assignamus, ut precise ad mandatum nostrum, ecclesie Romane ac prefati episcopi redeant, congrue
					<lb/>satisfaciant, et sufficienter caveant, quod reverenter nostra, ecclesie Romane ac prefati episcopi
					<lb/>mandata servabunt et penitentiam iniungendam devote suscipient ac in terminis prefigendis eam
					<lb/>pro posse perficere non omittent. Quod si forsan diaboli catena constricti redire infra terminum
					<lb/>prescriptum contempserint aut, postquam mandata nostra susceperint, ea neglexerint adimplere seu
					<lb/>penitentiam, que ipsis a sede apostolica imposita fuerit, infra describendi temporis spatium perficere
					<lb/>non curarint, ex tunc ipsos iuxta constitutionem nuper a nobis de fratrum nostrorum consilio editam
					<lb/>contra huiusmodi sacrilegorum perfidam absque retractione aliqua decernimus puniendos, ne
					<lb/>magis ac magis per licentiam insolescat crudelium cervicositas impiorum et superbia Deum odientium
					<lb/>libere semper ascendat et contra ecclesiam invalescat, si non exseramus ecclesiastice potestatis
					<lb/>gladium contra tales, nimium supportando inflexibilem impenitentiam contumacie et inexorabilem
				<lb/>obstinationem animi perfidorum, qui per diutinam expectationis patientiam non mollescunt. </p>
			</div>
			<div>
				<head><lb/><hi rend="bold">I 12</hi> </head>
				<p><lb/>Missa nuper epistola per admirationes diffusa multiplices admirationis plus intulit quam receperit a
					<lb/>mittente. Miror procul dubio, quia miratur, et turbor, quia turbatur amicus, cum causa non subsit,
					<lb/>que hiis potuerit vel debuerit dare fomentum. Porro tenebat tenor epistole, quod aque multe non
					<lb/>possunt extinguere caritatem. Unde nimis improbe animo vestro se ingerebat illa credulitas, que
					<lb/>videbatur innuere sic in me caritatis tepuisse fervorem, ut contra vos commotionis aliquid concepissem?
					<lb/>Et quidem, sicut mater non obliviscitur unici filii nec virgo fascie pectoralis, ita non obliviscitur
					<lb/>vester Thomas singularis amicitie, qua sic vobis in Christo coniungitur, quod divisionis dispendio
					<lb/>subiacere non poterit quoddam utriusque individuum animorum. Ergo, modice fidei, quare
					<lb/>dubitastis? Numquid caritas excidet? Que lingua mendacii, que lingua livoris sic vulneravit interiora
					<lb/>dilecti, quod credere potuit me de tam speciali, tam caro sinistrum aliquid credidisse? Quod enim
					<lb/>oculus non vidit nec auris audivit nec in cor ascendit amici, qualiter deduci potuerit in facilitatem
					<lb/>tam levis credulitatis, ignoro. Obmutescant igitur labia detractorum, damnetur os loquentium iniqua,
					<lb/>quoniam nullius nubes mendacii inter nos obnubilare poterit amicitie veritatem; quin immo
					<lb/>tanto fortius fervor eius mutuis affectibus ascendetur, quanto magis, ut ipsam tepescere faceret,
					<lb/>alicuius emuli se conatus effudit. Ad hec, si forte sentitis, quod circa Iohannem excesserim, id, si
					<lb/>placet, rationis admittite, videlicet quod tolerabilius est, facile de talium excessibus credere, ut superabundet
					<lb/>correctio, quam per incredulitatis duritiam profectum negligere corrigendi. Verum, si
					<lb/>vestro iudicio istud non sufficit, de officina spiritus vestri ratio prodeat, que me super hoc apud vos
					<pb n="28"/>
					<lb/>aut excusatum innuat aut excuset, cum offensus interdum offendentem, quem diligit, etsi vera positiva
				<lb/>non habet, tamen verisimilitudinem, apud se nititur excusare. </p>
			</div>
			<div>
				<head><lb/><hi rend="bold">I 13</hi> </head>
				<p><lb/>Venientem ad presentiam nostram dilectum filium L. iudicem Barensem consueta benignitate recepimus
					<lb/>et ea, que nobis ex parte tua dicere voluit, audivimus diligenter. Eo autem nominante quasdam
					<lb/>in presentia nostra personas, de quarum aliquibus Capuane ac Aversane petebat ecclesiis provideri,
					<lb/>nos, cum propter quorundam fratrum nostrorum absentiam super hoc deliberare finaliter non
					<lb/>possemus, fecimus ad te deferendas fieri litteras, quales tunc vidimus faciendas. Sed dictus iudex
					<lb/>illas ad te deferre recusans audientiam a nobis et fratribus nostris petilt sibi dari. Qua ei benigne
					<lb/>concessa verba quedam proposuit a te sibi, prout dicebat, iniuncta, in que tua non debuisset prorumpere
					<lb/>circumspectio, etiam si gravem a nobis iniuriam pertulisset. Dixit enim nos tibi protectionem
					<lb/>dedisse, que non erat protectio, sed destructio appellanda, utpote tendens, prout idem subintulit,
					<lb/>ad persone tue perditionem et regni, et adiecit, ut, quandoquidem nolebamus a te nominatos
					<lb/>recipere, nullos ad prefatas mitteremus ecclesias, quia non reciperes aliquos nec recipi sustineres a
					<lb/>nobis ad ipsas ecclesias destinatos. Denique nostris est auribus postmodum intimatum, te Capuanis,
					<lb/>Salernitanis et Aversanis firmiter mandavisse, ut si alios quam a te nominatos ad ecclesias miserimus
					<lb/>eorundem, ipsi nullatenus admittantur, sed porte non solum ecclesiarum, sed etiam civitatum obserentur
					<lb/>eisdem. Que vera vix esse credimus, et si vera sunt, tua circumspectio videat, utrum te deceat
					<lb/>talia facere utrumve apostolica sedes talia debeat tolerare. Sane non satis sano, ut cum pace tua loquamur,
					<lb/>fuisti usus consilio, quando mandasti talia dici nobis vel fieri, quia sic innuisti te, quod
					<lb/>non credimus, esse paratum et promptum ad rumpendum inter nos et te vinculum caritatis. Desideramus
					<lb/>enim, fili karissime, ut omni tempore et maxime nostro sit inter te ac ecclesiam Romanam
					<lb/>firma et sincera dilectio, quia id et ipsi ecclesie et tibi et toti Christianitati cognoscimus expedire,
					<lb/>nec quicquam amarius facile posset nobis accidere, quam si statum tuum, quem multa cura promovere
					<lb/>studuimus, cogeremur aut perturbare, quod absit, aut perturbari ab aliis illum, si tibi favorem
					<lb/>apostolicum deesse cognoscerent, perturbare paratis, conniventibus oculis pertransire. Sed si, quod
					<pb n="29"/>
					<lb/>Deus avertat, necesse est, ut veniant scandala, que causa excogitari potest conflatura tibi plus odii vel
					<lb/>conciliatura ecclesie plus favoris, quam si tu per intolerabilem usurpationem attemptes ecclesiasticam
					<lb/>libertatem evertere, apostolica vero sedes illam secundum divinas et humanas sanctiones studeat
					<lb/>conservare? Certe vides, quod, qui tibi talia persuadent, aut sua cecati ambitione falluntur aut
					<lb/>malitiose te fallunt et gressuum tuorum vias fraudulentis dissipare consiliis et machinationibus pravis
					<lb/>subvertere moliuntur. Videre potes etiam, quam sincero quamque paterno te zelemur affectu,
					<lb/>qui non solum verborum tuorum iniuriam patienter accipimus, verum etiam contra nos ipsos te
					<lb/>quodammodo premunimus, dum dissuademus te causam illam assumere, ex qua posses quasi commune
					<lb/>incurrere odium, sede apostolica ex eadem favorem plurimum assequente. Quid enim? Non
					<lb/>obtinebimus eam iurisdictionem vel potestatem in regno Sicilie, quam in Francie, Anglie, Yspanie
					<lb/>ac ceteris Christianorum regnis et in ipso imperio noscimur obtinere? Numquid in regno Sicilie
					<lb/>minus auctoritatis vel potestatis habebimus, quia in eo tamquam in sedis apostolice patrimonio plus
					<lb/>iuris et iurisdictionis habemus? Quid conaris aggredi, quid meditaris incipere seductus falsis consiliis
					<lb/>et animatus tue calore et robore iuventutis? An credis esse prudentiam vel consilium aut potentiam
					<lb/>contra Deum et eius timore postposito speras te posse prevalere adversus eius ecclesiam, cum qua
					<lb/>promisit se usque ad consummatuionem seculi permansurum? Si contempnis nostris acquiescere
					<lb/>monitis, domesticis saltem acquiescas exemplis, tecum ipse recogitans manum Domini abbreviatam
					<lb/>non esse, ut non possit erigere ac deprimere, perdere ac salvare. Hec tibi benigno animo et sincero
					<lb/>affectu, princeps inclitissime, scribimus, satagentes inconsultos animi tui motus paterna commonitione,
					<lb/>comminatione, redargutione, obsecratione ac increpatione compescere teque ad ea, que terrenum
					<lb/>stabiliant tibi regnum et eternum preparent, informare. Denique ut tibi consulamus, quantum
					<lb/>ad presentem articulum bona fide consilii nostri est, ut litteras tuas seorsum nobis et seorsum fratribus
					<lb/>sine dilatione transmittas, per quas, si forte prefatus nuntius tuus de mandato tuo usus non fuit
					<lb/>predictorum asperitate verborum, nec mandasti, quod premisimus de civitatibus et ecclesiis obserandis,
					<lb/>huiusmodi culpam a te removeas et refundas in nuntium sepedictum. Quod si forte dici
					<lb/>predicta et fieri inconsulto motu animi precepisti, non te pudeat culpam tuam agnoscere et eam
					<lb/>reverenter, ut condecet, excusare, certus, quod et nos et fratres nostri te sincera in Domino caritate
					<lb/>diligimus et gerimus firmiter in proposito, quantum cum Deo et honestate possumus, ea semper
					<lb/>efficere, que tue placere debeant voluntati, et inter te ac apostolicam sedem pacem et caritatem perpetuam
					<lb/>conservare. Super hiis autem dilectum filium Alatrinum subdiaconum et capellanum nostrum,
					<lb/>virum fidei et probitatis expertum, ad tuam duximus presentiam destinandum rogantes, ut
					<lb/>eum vultu sereno recipias et ad nos laudabiliter expeditum sine longa dilatione remittas. Datum
				<lb/>Signie, V. Kalendis Iulii pontificatus nostri anno septimo. </p>
			</div>
			<div>
				<head><lb/><hi rend="bold">I 14</hi> </head>
				<p><lb/>O vos omnes, qui inhabitatis Apuliam, attendite et videte, si sit opprobrium sicut opprobrium terre
					<lb/>vestre! Ecce, quod de nationibus aliis Christo subiectis se accinxere nonnulli ad obsequium crucifixi;
					<lb/>vos autem, quod, quale quantumve ad id prestiteritis hucusque subsidium, satis scitis, et intelligunt,
					<lb/>qui vos sciunt. An forte inter commoda, que Terre Sancte procuratis, id veniat, quod multi de crucesignatis
					<pb n="30"/>
					<lb/>in terminis vestris manus barbare feritatis inveniunt, dum post ablationem rerum et illationem
					<lb/>vulnerum dispendia mortis incurrunt? Sane, sicut credimus, vos non latet in proximo, cum
					<lb/>iam ad multos in longinquo pervenerit, quante crudelitatis excidium nequam ille homo perditionis
					<lb/>L., filius Rainerii, et quidam complices eius in crucesignatos exerceant, non attendentes, quod fedus
					<lb/>cum morte pepigerint, quod nec perpetue maiestatis sublimitas nec temporalis iurisdictio potestatis
					<lb/>talem preteribunt offensam et relinquetur nihilominus de vobis memorialis ignominia regioni. Verum,
					<lb/>ne forte dicatis, quod producimus crimen paucorum in causam arguentes multos in paucis,
					<lb/>videte, videte, si culpa vos preteriit, ut videatis, quod expectetis in districti examinis die, ubi utemini
					<lb/>eo teste quo iudice, ubi crucifixus potenti executionis imperio et potentis executione imperii causam
					<lb/>propriam prosequetur. Porro, si pauciores sunt vobis tanti sceleris patratores, quid in suffragium
					<lb/>excusationis habebitis, cum in hiis providere poteritis ante casum et succurrere, licet sero, post casum,
					<lb/>ut publice pene sequela in initio limes fuisset offense ac vaga non dissolvisset impunitas dissolutos?
					<lb/>Si vero illorum maior est nummerus, non mirum, si tante presumptionis infamia regio tota
					<lb/>notetur partis adiectione maioris. Et quidem non sunt alienigene, qui hoc faciunt. Sed mirum, quod
					<lb/>adversus paucos armatos hactenus non habebant, quid virtutis ostenderent, et nunc viribus in peregrinos
					<lb/>inermes habundant! Sed auferte, auferte hoc malum a vobis et abolete tantum nomen opprobrii,
					<lb/>ne possit in posteros prorogari. Accingantur igitur, qui sunt Domini, et si qui ex vobis sunt
					<lb/>crucis insigniti caractere, in hiis suum negotium et crucifixi tam atroces iniurias prosequantur, et
					<lb/>qui nondum animum ad tantum erexere propositum, saltem in hoc prestent obsequium crucifixo,
					<lb/>ut ire videantur utcumque de securitate plenaria euntibus providendo. Quapropter sic super hiis
					<lb/>nobilibus viris P. et N., quibus speciales litteras destinamus, efficaciter intendatis, quod opere probetis
				<lb/>affectum futuris preterita redimentes. </p>
			</div>
			<div>
				<head><lb/><hi rend="bold">I 15</hi> </head>
				<p><lb/>Iterato, ut audivimus, in Apulia patitur crucifixus, et quem in se ipso quandoque Iudei, nunc in suis
					<lb/>quidam ex Apulis crucifigunt, et utinam, quod non omnes, cum negligere perturbare perversos nihil
					<lb/>sit aliud quam fovere, nec careant scrupulo societatis occulte, qui manifesto facinori desunt obviare.
					<lb/>Ecce opprobrium, ecce dolor, quod, cum alie nationes manum porrigant auxilii Terre Sancte, quidam
					<lb/>habitatores Apulie, que beati Petri iuris existit, nonnullos de crucesignatis spoliant, vulnerant et
					<lb/>occidunt. Cum autem veritatis sit verbum organo dominice vocis emissum: Quod uni ex minimis
					<lb/>meis fecistis, mihi fecistis, quis sane mentis ignorat, quis, nisi discretionis patiatur inopiam, dubitat
					<lb/>in passionibus talium Christum pati? Si sic Christus patitur, vos siletis? Si sic Christus affligitur, non
					<lb/>clamatis? Estisne canes muti non valentes latrare? An opus est, ut adversus hos excitemus aias nationes?
					<lb/>Scimus procul dubio, quod talia non fiebant, dum dominabantur extranei, quoniam dabat
					<lb/>vexatio intellectum. Sed nunc filii regni incrassati et dilatati recalcitrant contra Deum. Nullus autem
					<lb/>in hoc excusationis remedium afferat, quod tantum L., filius Rainerii, et complices eius tam
					<lb/>detestanda presumant, quoniam, cum respectu multitudinis sint illi numero brevi paucissimi, et alii,
					<lb/>qui sunt multi, vel metum in sua multitudine allegabunt vel irrefragabiliter convincentur, quia per
					<lb/>assensum multe negligentie, que in tali casu culpe procul dubio comparatur, facinori tanto communicant,
					<lb/>unde non sunt infamationis expertes. Nos igitur, qui et tenemur et volumus causam prosequi
					<lb/>crucifixi, vobis per apostolica scripta mandamus, quatenus populis vobis commissis hec et alia
					<pb n="31"/>
					<lb/>similia frequenti repetitione proponere non cessetis, ipsos ad ea, que desiderantur in talibus, accendentes,
					<lb/>ut sic cohercione malorum procuretur securius transitus peregrinis, et vos nichilominus, si
					<lb/>nequam ille et sui complices satisfactionem plenariam sibi providere neglexerint, in personas excommunicationis
					<lb/>et terras eorum interdicti sententias promulgetis, facientes utramque sententiam
				<lb/>inviolabiliter observari, donec plene satisfactionis subsequatur effectus. </p>
			</div>
			<div>
				<head><lb/><hi rend="bold">I 16</hi> </head>
				<p><lb/>Discurrente fama quinimmo infamia, quod crucis caractere insigniti per Apuliam transeuntes damna
					<lb/>rerum et interdum dispendia mortis incurrunt, formata siquidem de querelis talium questione,
					<lb/>responde nobis, si nomen imples officii, quod pagine tue conscriptio in salutatione frequentat. Non
					<lb/>negas, quin te iustitiarium totius Apulie ac Terre Laboris affirmes; sed, ut videmus, iustitiare verbo
					<lb/>te asseris, facto negas, cum et preteritione dissimules et dissimulatione pretereas atroces iniurias,
					<lb/>quas in Apulia et in Terra Laboris tuo tempore patitur crucifixus. Certe, si tui generis titulum, si
					<lb/>honorem patrie, si gloriam regis, cuius es iurisdictioni subditus, diligenter attenderes, non tam gravia,
					<lb/>non tam enormia, non tam detestabilia te dissimulante presumeret L., filius Rainerii, quinimmo
					<lb/>perditionis et mortis, cuius excessibus sic viam, ut dicitur, dilatavit impunitas, quod trahens post se
					<lb/>longam pestem iniquitatis ultra trecentos sibi iam adiecit pestilentie complices, ut pluribus comitatus
					<lb/>plura pericula possit inferre. Sed quis honor in hiis iustitiario crucesignato? Certe, si ad hominum
					<lb/>tuorum tyrannus ille prosiluisset offensam, subditos compulisses, induxisses amicos et provocasses
					<lb/>consanguineos contra ipsum, exquisitis penis exigendo vindictam, et causam regis regum, filii
					<lb/>Dei vivi, qui nullum malum impunitum et nullum bonum irremuneratum relinquit, poteris coniventibus
					<lb/>oculis pertransire in infamiam gentis tue et perpetuam ignominiam regionis? Sane non
					<lb/>dubium, quin multorum sis accinctus robore, non dubium, quin vallatus divitiis, non dubium, quin
					<lb/>prudentia sis munitus. Unde, si non desit affectus, non deerit, qui circa talia desideratur, effectus.
					<lb/>Quare nos tibi mandamus, quatenus divine retributionis intuitu sollicitatis omnibus, quos et nos
					<lb/>sollicitamus per litteras, taliter adversus illos nefandos et eorum complices exerceas potentiam tuam,
					<lb/>quod restitutis ablatis in Terre Sancte subsidium convertendis sic culpam recognoscant in pena,
				<lb/>quod pluribus tam penitentie quam presumptionis efficiatur exemplum. </p>
			</div>
			<div>
				<head><lb/><hi rend="bold">I 17</hi></head>
				<pb n="32"/>
				<p><lb/>Si queratur a te, qui et quot de domo tua signum crucis assumpserint in subsidium Terre Sancte,
					<lb/>non oportebit te diu retardare responsum nec diffuso numero prorogare sermonem. Verum in hoc
					<lb/>ad excusationem tibi et tuis adesse forsan aliqua videtur occasio. Sed quid in suffragium excusationis
					<lb/>tu et tui potestis pretendere de crucesignatis, quos spoliat, quos vulnerat, quos occidit L., filius Rainerii,
					<lb/>qui vassallus domus esse dicitur Celanensis? Porro, si nondum assumpseris animum militandi
					<lb/>regi regum, qui pro nobis factus obediens usque ad mortem de morte triumphavit in cruce, tamen
					<lb/>meritis militantium illi saltem in hoc participare deberes, ut per cognationis tue districtus peregrini
					<lb/>transitum haberent te procurante securum. Et sic, qui corde remanes, videris cum procedentibus
					<lb/>utcumque procedere quodam participio meritorum. Certe, si ad hominum tuorum tyrannus ille
				<lb/>prosiluisset offensam etc., ut in alia proxime precedente epistola. </p>
			</div>
			<div>
				<head><lb/><hi rend="bold">I 18</hi> </head>
				<p><lb/>Quid ab illustribus rege ac regina Francie nuper receperim, notitia vestra suscipere poterit ex litteris,
					<lb/>quas mei sigilli impressio ad vos producit inclusas. Ex quibus, si placet, agnoscite, si absentia vestra
					<lb/>sit Deo et ecclesie fructuosa. Sane liceat me accedere ad aures amici, liceat loqui ad cor ita, ut, si
					<lb/>quid amaritudinis scripti asperitas inferat, illud tollat aut temperet amica dulcedo scribentis. Porro,
					<lb/>si bona sunt, que aguntur, deceret vos participes esse bonorum; si vero mala, oporteret vos contradictores
					<lb/>esse malorum. Quod si forte vobis illud blanditur ad moram, quod contradictio non haberet
					<lb/>effectum, ad itineris laborem sollicitet. quod remuneret summe retributionis largitor affectum.
					<lb/>Advertite igitur, si sponse solvitur in sponsi obsequio, quod debetur. Arto tandem stilum, restringo
					<lb/>motus, abbrevio verba, ne forte irascatur, quem diligit anima mea in Christo Iesu. Credo tamen,
				<lb/>quod dilecti cautela multa de paucis eliciet et de paupere semine divitem messem metet. </p>
			</div>
			<div>
				<head><lb/><hi rend="bold">I 19</hi> </head>
				<p><lb/>Litteras vestras recepimus per .., latorem presentium, quas vobis per eundem ad cautelam remittimus
					<lb/>presenti pagine interclusas. Sane duo principaliter notari videntur in eis: primum, quod eundem
					<lb/>P. pro non gravi excessu, ut epistole vestre verbis utamur, per medium annum et ultra ecclesiastico
					<lb/>beneficio privavistis; secundum, ut auctoritate nostra possetis misericorditer agere cum eodem.
					<lb/>Porro, si non gravis erat excessus, cur adeo pena processit, cum non ultra debeat extendi vindicta,
					<lb/>quam inveniatur in excedente delictum? Quod si gravis, cur de culpa subducitur, ut minus misericordie
					<lb/>ascribatur? Ex hiis quoque presumitur, quod vel fuistis nimium in pene illatione severi, vel
					<lb/>estis nimium in ipsius relaxatione remissi. Ceterum, licet satis possimus advertere, quid predicti P.
					<lb/>excessui penitentie debeatur, quia tamen melius est de misericordia quam de rigore reddere rationem,
					<lb/>illius memores veri Samaritani, qui post vinum infudit et oleum vulneribus sauciati, memorato
					<lb/>P., ut post patris verbera matris ubera sentiat, gratie ac misericordie ianuam aperimus, vobis nihilominus
					<pb n="33"/>
					<lb/>concedentes, quatenus auctoritate nostra relaxetis latam in ipsum suspensionis sententiam
				<lb/>et restituatis eidem, que de portione ipsius concreta noscuntur. </p>
			</div>
			<div>
				<head><lb/><hi rend="bold">I 20</hi> </head>
				<p><lb/>Conquerente domino .., quod super archidiaconatu .. molestus eras eidem, fuit nobis commissum,
					<lb/>ut causam audiremus eandem. Propter quod tue prudentie scripta nostra direximus, ut super ipso
					<lb/>negotio nostro te conspectui presentares. Verum nescimus, quo consilio quave cautela nec comparueris
					<lb/>in iudicio nec miseris responsalem, nisi quod forte, ut duriorem te reddas, contempto prime
				<lb/>citationis edicto eventum vis expectare secunde. </p>
			</div>
			<div>
				<head><lb/><hi rend="bold">I 21</hi> </head>
				<p><lb/>Nos novimus, nos testes sumus, quot habeat onera translatio studii, et ignorare non possumus, quibus
					<lb/>et qualibus seducat blanditiis Marchia scholarium interdum vagos affectus. Verumtamen, quia
					<lb/>nescimus formam prestiti iuramenti, nescimus etiam, utrum vestre voluntatis exceptio publico sit
					<lb/>instrumento munita. Ecce, nostrum arbitrium iudicio vestro relinquimus, ut consideratis, que consideranda
					<lb/>videritis, ad ea vestre discretionis procedat examen, que honorem utilitate fecundent et
					<lb/>utilitatem honore decorent, ut et honor fecundus et utilitas sit decora. Ad hec, cum excusationis
					<lb/>suffragio sollicitudo non egeat, miramur, quod super hiis, que plus dominum papam quam nos
				<lb/>tangere videantur, excusatorias litteras destinastis. </p>
			</div>
			<div>
				<head><lb/><hi rend="bold">I 22</hi> </head>
				<p><lb/>Ad ecclesie Romane obsequia te paratum per litteras et nuntium obtulisti. Grati tamen obsequii
					<lb/>prestitisse non videtur indicium, quod nuper in Rocca Ianule dicitur immutatum. Sic ergo provide
					<lb/>revoces, quod super hoc improvide creditur esse gestum, ut reputetur utcumque non factum, quod
				<lb/>prudenter et cito fuerit revocatum.</p>
				<pb n="34"/>
			</div>
			<div>
				<head><lb/><hi rend="bold">I 23</hi> </head>
				<p><lb/>De affectionibus nostris ad invicem formato iudicio, prout vobis placuit, iudicastis, licet nullus iudex
					<lb/>idoneus in causa propria censeatur. Sane si ex operibus testimonium queritur, affectio vestra
					<lb/>probabitur maior nostra. Si vero de interioribus motibus agitur, illius erit indicium, cui omne cor
					<lb/>patet et loquitur omnis voluntas. Sed si ex coniectura presumere debet humana conditio, iudicabimur
				<lb/>affectionis intentione non dispares et linea sanguinis coequales. </p>
			</div>
			<div>
				<head><lb/><hi rend="bold">I 24</hi> </head>
				<p><lb/>Nobilitatem vestram decebat liberationem filii vestri ad nostram notitiam speciali scripto proferre,
					<lb/>ut animum diligentis, quem diu amaricaverat captio, insinuata citius liberatio dulcoraret. Sic enim
					<lb/>nos vobis et vestris debita iungit affectio, quod adversitatis sumus participes et prosperitatis non
					<lb/>censemur expertes. Ex hiis ergo vestra circumspectio colligat esse promptum et quasi debitum vestris
				<lb/>utilitatibus, quod valemus. </p>
			</div>
			<div>
				<head><lb/><hi rend="bold">I 25</hi> </head>
				<p><lb/>In vicinia quadam habes hospitium, ubi suspectam diceris habere vicinam, et nihilominus de aliis
					<lb/>non tacetur. Sane, fili, non credebamus, quod id de te etiam levis admitteret coniectura, nedum
					<lb/>quod iam ad Symonem, fratrem tuum, super hoc clamor ascendit. Unde, si me diligis, sic super hoc
					<lb/>fame tue celeri emendatione succurras, quod non solum dicto subtrahatur occasio, sed etiam presumptioni
				<lb/>credulitas non supersit. </p>
			</div>
			<div>
				<head><lb/><hi rend="bold">I 26</hi></head>
				<pb n="35"/>
				<p><lb/>In opinionem incido, quam declinabam aliquando, et amplector sententiam, quam contempsi. Sane
					<lb/>commissa mihi cura Albanensis episcopatus me compellit, ut clamem, sed ex adverso sincere dilectionis
					<lb/>affectus, quem ad vestram gero personam, urget, ut sileam, et sic inter ista contraria competens
					<lb/>remedium non inveni, nisi hoc quale remedium videlicet, ut insinuem vobis, que scitis, et rogem,
					<lb/>ut turpe non reputetis et indecens, quod ad vestram notitiam perfero damna, que domino
					<lb/>Albanensi in decem vaccis per quendam novum defensorem, quem ecclesie vestre dedistis, dicuntur
				<lb/>illata. Ad hec, si placet, rescribite, ut sciam, quid eligam de predictis.</p>
			</div>
			<div>
				<head><lb/><hi rend="bold">I 27</hi> </head>
				<p><lb/>Simplici stilo et simplici corde loquentes amico assertive fatemur, quod prosecutio cause vestre hiis
					<lb/>diebus in curia sic fuit nostre notitie peregrina, acsi omnino alieni essemus a vobis. In quo autem
					<lb/>statu resederit vel in quo casu, referet procurator. Vos autem de nobis tenere potestis, quod ad honorem
					<lb/>et commodum vestrum in domino et opem et operam dabimus iuxta posse. Ad hec ecclesie b
					<lb/>sancti Iohannis ad presens non scribimus, quia cum causa dicatur favore carere iustitie, erubescimus
				<lb/>scribere, quod forte solvere non possemus. </p>
			</div>
			<div>
				<head><lb/><hi rend="bold">I 28</hi> </head>
				<p><lb/>Post trine petitionis instantiam Gregorius mittitur ad gratiam petitoris, ad patrem a patruo transiens,
					<lb/>ut fiat filius de nepote. Sub spe igitur divine clementie patri relinquitur, qui eum documentis
					<lb/>erudiat et exemplis informet, ut mores scientiam efferant et scientia mores extollat. Magister G. de ..
					<lb/>de voluntate et consilio nostro revertitur, qui causam nostri consilii vobis exprimere poterit viva
				<lb/>voce. </p>
			</div>
			<div>
				<head><lb/><hi rend="bold">I 29</hi> </head>
				<p><lb/>Licet grata fuerint in se missa, nolumus tamen ad presens regratiari mittenti, ne videamur tacite
					<lb/>revocare prohibitionis edictum, quod nos meminimus de non mittendo fecisse. Ceterum, ne omnino
				<lb/>censeamur ingrati, cum cessaverit missio, assurgemus ad grates.</p>
				<pb n="36"/>
			</div>
			<div>
				<head><lb/><hi rend="bold">I 30</hi> </head>
				<p><lb/>Scripsistis, quod pecuniarum multitudinem non habetis; rescribimus, quod nos similiter non habemus.
					<lb/>Eatis igitur ad habentes et acquiratis vobis. Equi vere sunt nobis, sed cum nullus de vestris in
				<lb/>nostro servitio sit admissus, ad subrogationem alterius non tenemur. </p>
			</div>
			<div>
				<head><lb/><hi rend="bold">I 31</hi> </head>
				<p><lb/>Iturus ad colloquium principis pecuniam expetis in subsidium expensarum. Verum cum adhuc
					<lb/>incerta sit summa, usque ad reditum poterit differri petitio, ut sic ex certitudine sumptuum subsidii
				<lb/>certitudo formetur. </p>
			</div>
			<div>
				<head><lb/><hi rend="bold">I 32</hi> </head>
				<p><lb/>In questionibus, que in iudicium deducende sperantur sub pretextu dubii iuris, nos non decet de
					<lb/>facili litis initium prevenire responso, ne plus audacie detur actoribus et reis minus confidentie relinquatur.
					<lb/>Non ergo miremini, si aliud non respondemus ad presens, sed forte prudentia vestra
				<lb/>eliciet aliquid, ut sic loquamur, de responsi negatione responsum. </p>
			</div>
			<div>
				<head><lb/><hi rend="bold">I 33</hi> </head>
				<p><lb/>Referunt plurima plurimi, sed non omnia digna fide. Sane quia non sunt mihi peregrini mores hominum
					<lb/>patrie, que vos habet, discerno interdum, quorum et quibus sermonibus debeam auris accomodare
				<lb/>auditum, et sic super hoc non oportuit, licet forsan expedierit, alias litteras destinare.</p>
				<pb n="37"/>
			</div>
			<div>
				<head><lb/><hi rend="bold">I 34</hi> </head>
				<p><lb/>Non conqueror, ne in patrem dirigere videar actionem, sed doleo, quod expectatione responsi sollicitus
					<lb/>pro tot, ut sic loquar, legionibus litterarum nondum obtinere merui speciale responsum. Sed
					<lb/>forte, bone pater, sic vos Anglicana occupavere negotia, quod de vobis sollicitudinem minus solito
					<lb/>relinquerunt Romanis, et forte sic regionis illius turbativa prolixitas et prolixa turbatio vos ad multa
					<lb/>traxerunt, quod utcumque recessisse a vestro videamini singulari. Ceterum, ne vos multis interdum
					<lb/>occupatos a publice utilitatis effectu videatur affectus evocare privati, minus dicens et plus intelligens,
					<lb/>conscientia teste, significo, quod, si prosperamini, prosperor, et gaudeo, si gaudetis, et consequenter,
					<lb/>si vobis, quod absit, tempus sit nubilum, etiam vestro Thome dies aliquid noctis
				<lb/>admitteret. </p>
			</div>
			<div>
				<head><lb/><hi rend="bold">I 35</hi> </head>
				<p><lb/>Vidimus litteras, quas misisti, considerantes te longum de modico vel quasi de nihilo texuisse sermonem.
					<lb/>Sane si tales nos credis, quales missa pagina continebat, potuisti probabili credulitate tenere,
					<lb/>quod contra te nostra credulitas non admittit, si quid alicuius suggestio niteretur immittere alienum
					<lb/>arbitrio boni viri. Porro, si nos non fallit oblivio, memoria nostra non tenet, quod ad audientiam
					<lb/>nostram de te relatio Iohannis attulerit ea, que querula nuper epistola innuebat. Redeat igitur
					<lb/>animus ad quietem et cor tranquilla statione locetur, quoniam, cum voluerit, Dominus iustus iudex
				<lb/>imponet frenum iniuriis et iustitie laxabit habenas. </p>
			</div>
			<div>
				<head><lb/><hi rend="bold">I 36</hi> </head>
				<p><lb/>De mittentis dulcedine in epistole misse principio nec non et fine gustavi, sed pagine medium sub
					<lb/>dulci linimine aliquid inferebat amarum. Sane litterarum exordium non antiquati, sed antiqui titulum
					<lb/>premisit amoris, finis favum plene fiducie attulit, dum in equo, quem habet amicus, desiderium
					<lb/>expressit amici, medium vero aurei cordis exhibuit linimentum. Sed alterius auri mixtura amaricavit
					<lb/>animum vestri Thome, quem regis cor aureum dulcorabat. Porro multe cupiditatis arguerer, si
					<lb/>mihi non sufficeret animus regis oblatus. Unde cum gratiarum actionibus aurum remittitur peregrinum
					<lb/>et retinetur domesticum, videlicet cor regale. Ceterum, ne principium et finem epistole regie
					<pb n="38"/>
					<lb/>nimia videar fastidire dulcedine, interpositione medii affectus revocatur avidior ad utrumque. Verum
					<lb/>cum dulcis in casto ludet affectus amore, antiquum amplector et non antiquatum fateor, quoniam
					<lb/>amor temporis iuvenior antiquitate non premitur et annorum longinquitate senior iuvenescit.
					<lb/>Post hec accedit finis ad votum et gratissime gratus equus offertur sub vestri nominis titulo reservandus,
					<lb/>donec serenitas temporis. viarum tranquillitas et ductoris secura cautela se offerant ad
				<lb/>ducendum. </p>
			</div>
			<div>
				<head><lb/><hi rend="bold">I 37</hi> </head>
				<p><lb/>Non vos moveant mendacii folia, cum inter nos coram Deo et homine fructus possint sufficere
					<lb/>veritatis. Sane cum a conscientia nostra non processerit illud thema, de quo formam pagina missa
					<lb/>recepit, in responsum id veniat, quod non opus est aliter responderi. Absit, absit, ut active vel passive
					<lb/>utamur applausibus et sterilem mendicemus lingue favorem. Porro non quesivit hoc iuvenis
					<lb/>Thomas, non queret hoc senex, presertim cum sentiat, quid senectus exigat, quid promittat, de qua
				<lb/>sic ludere libeat, ut non contingat ludo vel colludio senectutis illudi. </p>
			</div>
			<div>
				<head><lb/><hi rend="bold">I 38</hi> </head>
				<p><lb/>Sic mercatores certe regionis habundant, quod participio mercium non communicant alieni, maxime
				<lb/>cum statera voluntatis appendat non excellentiam meriti, sed potentatus excessum. </p>
			</div>
			<div>
				<head><lb/><hi rend="bold">I 39</hi> </head>
				<p><lb/>Audito, quod in cor .. prioris non ascenderat cogitare, quod prudentie vestre commisimus, recti
					<lb/>credimus esse responsi, ut manus non perducat ad opus, quod in cogitatione cor preambulum non
				<lb/>produxit. </p>
			</div>
			<div>
				<head><lb/><hi rend="bold">I 40</hi> </head>
				<p><lb/>Scribit amico, quod non consuevit iterare preces.</p>
				<pb n="39"/>
				<p><lb/>Scripsimus .. super eo, quod scitis. Sed cum ille non exaudierit preces nostras, non est nostri moris
				<lb/>vilescere in precibus iterandis. </p>
			</div>
			<div>
				<head><lb/><hi rend="bold">I 41</hi> </head>
				<p><lb/>Suo suus salutem quam sibi.</p>
				<p><lb/>Modice fidei, quare dubitastis? Non est moris nostri eos prosequi dumtaxat amicos, quos fortuna
					<lb/>conducit; non est moris nostri a caris divertere in adversis. Ceterum causam dati consilii cedula
				<lb/>continet interclusa. </p>
			</div>
			<div>
				<head><lb/><hi rend="bold">I 42</hi> </head>
				<p><lb/>In arca federis virga continebatur et manna, et pii pectus pontificis disciplinam debet et misericordiam
					<lb/>continere. Hinc est, quod volentes pietate rigorem et mansuetudine temperare iudicium mandamus,
					<lb/>quatenus Fogiam accedentes coram vobis etc. usque tribuatis. Sane ipsorum relatio etc.
					<lb/>Ceterum, ut eosdem reddat protestatio cautiores, proponi volumus coram eis, quod, si de cetero
					<lb/>culpe similis incurrerint recidivum, ipsos ad similem gratiam facilitas similis venie non producet,
					<lb/>quin immo pene debite sentient punctionem, quos penitentie lenitas non compunxit. Exaggerat
					<lb/>enim improbitas iterationis offensam, et minus haberent in excusatione subsidium, quos monitio
				<lb/>non sine comminatione premunit. </p>
			</div>
			<div>
				<head><lb/><hi rend="bold">I 43</hi> </head>
				<p><lb/>Vidimus, que missa pagina continebat, et dolemus pontificalem reverentiam fuisse iniuriis lacessitam
					<lb/>et contumeliis provocatam. Ad hec pro dono petimus dona non mitti, que, licet in esculento et
					<lb/>poculento consistant, consideratis tamen expensis itineris transferri possunt ad munerum quantitatem.
					<lb/>Nolumus quidem, ut, unde vobis multiplicata missio liberalitatis titulum adicit, inde nobis
					<lb/>frequens receptio notam cupiditatis impingat. Ceterum fructus saporibus aptos ex parte nostra b
				<lb/>superioris mensa recepit, ut in maioribus ferculis maioris plus acuant appetitum.</p>
				<pb n="40"/>
			</div>
			<div>
				<head><lb/><hi rend="bold">I 44</hi> </head>
				<p><lb/>Petrus Perusinus mel de petra.</p>
				<p><lb/>De thesauris vestris nova profertis et vetera, sed de veteribus sic credimus veterani, quod nova illis
					<lb/>relinquimus, qui innovant signa et immutant mirabilia, et utinam novarent novale volentes serere
					<lb/>inter spinas! Ecce audivimus, quod iudicio voluntatis exponinmur, sed scimus, quod cum resederit
					<lb/>pro iudice ratio, nobis in Domino vestra iustitia respondebit. Verum obicitur, quod post ingressum
					<lb/>nostrum damna et pericula iussio debuit repentina precidere, tamquam per biennium excitata turbatio
					<lb/>potuerit plenam recipere de brevi temporis mora quietem, quasi grandis ignis incendii nullum
					<lb/>reliquerit fumum reliquiis et fornacis recenter extincte non sentiet manus propinqua calorem! Quid
					<lb/>plura? Sunt, qui detrahunt, quibus ista proferimus: materia paratur ad pacem, et si non quieverint,
					<lb/>super eos guerre non deerit apparatus. Apponuntur eis aqua et ignis; extendant ad quod voluerint
				<lb/>manus suas. Nos autem divina clementia, ut speramus, innoxios conservabit. </p>
			</div>
			<div>
				<head><lb/><hi rend="bold">I 45</hi> </head>
				<p><lb/>Cum latum pandat delinquentibus sinum, qui non condemnat errata, eo quod negligere perturbare
					<lb/>perversos nihil sit aliud quam fovere, miramur, quod scelus diebus istis Signie perpetratum non
					<lb/>invenit apud vos nec levis ultionis iudicium nec etiam iustitie zelatorem. Cum autem publice utilitatis
					<lb/>intersit, ne crimina remaneant impunita, domino Iohanni Caputio, subdiacono et capellano
					<lb/>domini pape, commisimus vices nostras, ut sic ad vindictam dexteram rigoris extendat, quod culpa
					<lb/>cognoscatur in pena. Quocirca vobis sub debito iuramenti, quo tenemini curie, ac pena ducentarum
					<lb/>librarum districte precipimus, quod predicto domino I. sic super predictis et aliis, que a domino
					<lb/>papa committuntur eidem, efficaciter assistatis, quod offensam paucorum non oporteat porrigi in
				<lb/>plurium ultionem. </p>
			</div>
			<div>
				<head><lb/><hi rend="bold">I 46</hi> </head>
				<p><lb/>Ad honores et commoda vestra nos hactenus libera invitabat affectio, sed amodo trahet necessitas,
					<lb/>cum retributionis debitum exigat, quod gratis olim animi liberalitas offerebat. Vestrum ergo erit
					<lb/>exigere, quod debetur, cum a vobis gratia multa processerit et debitor vinculum obligationis
				<lb/>agnoscat.</p>
				<pb n="41"/>
			</div>
			<div>
				<head><lb/><hi rend="bold">I 47</hi> </head>
				<p><lb/>Conqueritur filius de duro patre, dum in nos per epistolam querulam nimis inveheris sic in excusationes
					<lb/>uberes effluens, quod accusationis aliquid infers; sic tue innocentie causam allegans, quod
					<lb/>alium tacite de culpa remordes. Sane non miramur, si ex verbis tibi per Robertum propositis lata
					<lb/>prodiit conquerendi materia, sed in admiratione assumimus, quod tua prudentia in tanti erroris
					<lb/>abiit exilium, ut de nobis, quod boni viri non patiebatur arbitrium, minus iuste sentires. Porro non
					<lb/>hoc sacre pagine lectio docuit, non hoc constantia tui generis habuit, ut de eo, quem longa conversatione
					<lb/>probasti, per improbe ac repentine credulitatis instantiam animum ad sinistra formares. Ex
					<lb/>hiis autem non infero, quod illationi iuste debetur, nec, quantum probabilis causa ministrat, invectionis
					<lb/>spiritum profero, ne metas benigni correctoris excedere videar et in affectum incidere ultionis.
					<lb/>Ceterum, ne in suspenso relinquam, quem diligit anima nostra, tibi satisfieri volumus per cedulam
					<lb/>interclusam. Si quis tibi tamquam care plantule nostre contemplatione nostri voluerit alicuius gratie
					<lb/>manum porrigere, cum devotione recipias rescripturus id nobis, ut ei studeamus grata vicissitudine
				<lb/>respondere. </p>
			</div>
			<div>
				<head><lb/><hi rend="bold">I 48</hi> </head>
				<p><lb/>Ecclesias vestras apprehendunt extranei, et manus alienas respiciunt filii abbatie. Porro non est hoc
					<lb/>ordine liberalitatis officium, ut sitientibus vestris ad alienos vestra beneficia derivetis. Sane quis,
					<lb/>qualis quantusque magister B. existat, vos non latet in proximo, quod iam ad multos in longinquo
					<lb/>pervenit. Verum quos, quales et quantos perceperit de vestra vestrorumque predecessorum liberalitate
					<lb/>proventus, negativa melius quam affirmativa relatione docetur. Sed ecce facultas se obtulit, ut
					<lb/>illud deleatur, si vultis, opprobrium, quod Cassinensibus consuevit impingi, videlicet, quod suos
					<lb/>devorant et nutriunt alienos. Certe prelato vacat ecclesia et non minus vacat ecclesiis predictus magister,
					<lb/>sed cum liberalitatis vestre beneficio utrumque poterit non vacare. Quapropter cum aliis inter
					<lb/>alios, sed plus aliis, sinceritati vestre preces porrigo pro eodem, quatenus, quid inductiones predicte
					<lb/>suadeant, sincero intelligatis affectu et intellexisse pleno monstretis effectu, cum speciali affectioni,
				<lb/>quam ad ipsum habeo, derogare non debeat pluralitas aliorum. </p>
			</div>
			<div>
				<head><lb/><hi rend="bold">I 49</hi></head>
				<pb n="42"/>
				<p><lb/>Gaudemus sic ingeniosos esse vestrates, quod preter illum, quem de plano littera recte intelligentibus
					<lb/>innuit, exquirunt alium et utinam non extraneum intellectum. Sane non dubitamus, quod interdum
					<lb/>ad rivales coniuge sensu postposito meretrix littera flectitur, sed toto titulo de verborum
					<lb/>significatione perlecto nondum invenisse meminimus, quod scripture tanta debeatur iniuria fieri, ut
					<lb/>violenter extorqueatur aliquando, quod scribentis intentio non commisit. Sed contingit interdum,
				<lb/>quod mordetur actor in actis et scripta patiuntur calumniam ob scribentem. </p>
			</div>
			<div>
				<head><lb/><hi rend="bold">I 50</hi> </head>
				<p><lb/>Nimis cedis errori, dum credis erratum in eo, quod te recepisse fateris. Non ergo recipientis dextera
				<lb/>timeat, quod mittentis conscientia non effudit. </p>
			</div>
			<div>
				<head><lb/><hi rend="bold">I 51</hi> </head>
				<p><lb/>Loquor in Domino confidenter et, quoniam expedit, non tacebo. Ecce, quod una die ac utique una
					<lb/>hora diversi et adversi comparuere contractus, quibus manus vestra signum subscriptionis impressit.
					<lb/>Sed queso, frater in Domino, responde: si primum iustitia non iuvabat ad subscribendum tanti viri
					<lb/>dextera, cur accessit? Si vero iuris viribus nitebatur ad secundum tam contrarium, quo calle, qua
					<lb/>semita divertit conscientia tanti viri? Porro si socii mei, presbyteri L. et I. Crassi diligenter dissimilia
					<lb/>super uno eodemque facto inspexerint instrumenta, quorum inspectione notari poterit, quod, si
					<lb/>quid sub involucro forsan obscure predixi, satis in luce patebit. Verum quia nec decet nec expedit,
					<lb/>ut talia sepius in iudicii strepitum deducantur, rogo et, si suspectus non habeor, consulo, quatenus
					<lb/>sic super hoc providentia vestra provideat, quod maculam vestre religionis gloria non incurrat. Ad
				<lb/>hec recommendate me fratribus, ut habeant mei memoriam apud Deum. </p>
			</div>
			<div>
				<head><lb/><hi rend="bold">I 52</hi> </head>
				<p><lb/>Famosum montem usque ad Cassinum vos ascendisse didicimus, sed profecisse nescimus. Porro
					<lb/>non sic preter solitum vos absorbere debuisset oblivio, quod de Sancto Helia epistola non transcurrisset
					<lb/>Anagniam nuntia fructus, si quem attulisset benemerito Mons Cassinus. Sed forte regionis
					<lb/>amenitas, que vos tenet, hoc habet, ut sic vos allexerit blandimentis, sic sua dulcedine usurparit, ut
					<pb n="43"/>
					<lb/>minor apud vos de relictis fratribus sit memoria, eo quod frequentior consanguineorum presentia
					<lb/>interdum a quadam pectoris familiaritate domestica extraneos plus absentat. Sed certe non sunt
					<lb/>extranei, quos animorum individuum facit vestros. Ergo tollite moras et excusationes excludite nuntiantes
					<lb/>nobis, si apud dominum .. abbatem .. forte saltem huiusmodi gratie reperistis, ut quasi de
				<lb/>liberalitate vobis exhibeat, quod de iustitie necessitate debetur. </p>
			</div>
			<div>
				<head><lb/><hi rend="bold">I 53</hi> </head>
				<p><lb/>Loquor, ut diligo, et cum meliora sint vulnera diligentis quam fraudulenta oscula blandientis,
					<lb/>sumpta de vestra dilectione fiducia aliquid dicam, licet asperum, confidenter, eo quod amor habet
					<lb/>plagas suas, que dulciores fiunt, cum amarius inferuntur. Quousque tacebo? Ecce publice dicitur,
					<lb/>quod per scissuras et scandala grave dispendium imminet domui Celanensi. Certe durus est sermo,
					<lb/>quod tam inclita domus regni, quam multorum consueverant oculi intueri, tempore vestro, quod
					<lb/>absit, gravis dissensionis iacturam incurrat. Porro veritatis est verbum organo dominice vocis emissum,
					<lb/>quod omne regnum in se ipsum divisum desolabitur. Numquid speciali privilegio vos et germanus
					<lb/>vester suscipietis in dispendiis scissure compendia? Quis vos oculus fascinavit? An forte propter
					<lb/>divitias, quas famosus et strenuus pater vester multis laboribus, multis expensis multoque studio
					<lb/>acquisivit, in carnem suam caro consurget et frater manum levabit in fratrem? Sane super hiis liceat
					<lb/>admirari de vobis, sed plus de .. tali germano vestro, cum sit maioris etatis, plurimum vero de domina
					<lb/>.. comitissa, cum non sit dubium, quin sit mater, et mirum, si non multum viscerum suorum
					<lb/>turbatione turbetur. Quid plura? Considerate, si congruat, ut subiciatis vos non solum vicinis, sed
					<lb/>subditis, ad hec, ut alter crescat in alterum et efficiamini consequenter ambo minores. Ceterum quia
					<lb/>non expedit pagine cuncta committi, ut minus dicam et plus prudentia vestra intelligat, expedit
					<lb/>meminisse vos, quod interdum plus proficit collectio paucorum in unum quam singularis divisio
				<lb/>multorum. </p>
			</div>
			<div>
				<head><lb/><hi rend="bold">I 54</hi> </head>
				<p><lb/>Libenter ad vos introducimus causas pauperum sperantes, ut, unde nobis de precibus, inde vobis de
					<lb/>facto crescat premium apud Deum. Cum itaque .. paupercula mulier etc. Hinc est, quod pro tali
					<lb/>etc. quatenus circa restitutionem dotis speciales res restituatis et exhibeatis eidem ita, quod vos, qui
					<lb/>iustitiarii officium geritis, apud eum, qui nostra iustitia est in districti examinis die, respondere de
				<lb/>iniustitia non contingat.</p>
				<pb n="44"/>
			</div>
			<div>
				<head><lb/><hi rend="bold">I 55</hi> </head>
				<p><lb/>Fateor, quod altari servio et utinam digne; fateor, quod de altari vivo et utinam non indigne. Cumque
					<lb/>sim et minister et alumnus altaris, turbor, si vos epistola nuper missa turbavit, et vellem, quod
					<lb/>id excusationis, quod assumitis quoad hominem, vobis sufficeret et quoad Deum, cum ea, que assumere
					<lb/>potuit rectus intellectus in bonum, usurpare videatur obliquus in malum. Ad hec, si non
					<lb/>pateretur aliquando veritas odium, quererem, si non notaretur in questione conquestio, cum non
					<lb/>vacent horrea castri, que milium satis occupasse videtur, cur post granum adeptum petitur milium,
				<lb/>quod habetur. </p>
			</div>
			<div>
				<head><lb/><hi rend="bold">I 56</hi> </head>
				<p><lb/>Recepta nuper amici pagina insinuationis aliquid obtulit et quiddam petitionis adiecit. Insinuabat
					<lb/>quidem senem episcopum incubare balneis et petebat abbatem ad talia relaxari provectum; allegabatur
					<lb/>autem scabies pro utroque, tamquam sufficienter excusaret episcopum et notari non pateretur
					<lb/>abbatem. Porro si uterque cepit esse, quod dicitur, quid sibi et balneis? O felices ungues, que sic
					<lb/>scalpendo proficiunt, quod episcopum et abbatem alliciunt in desideria balneorum! O quam sollicite
					<lb/>debet prorogari superficiei cultura, que per brevem in superficiem cutis aggressum spatiosum
					<lb/>moliri videtur in campum voluptatis egressum! Ergo decuit, ut et insinuationem huiusmodi sigillo
					<lb/>silentii sollicitudo signaret amici et petitionem sine publici fori notitia rudem remitteret ad petentem,
				<lb/>quoniam, dum petitio talis repellitur, procuratur prudentius utilitas petitoris. </p>
			</div>
			<div>
				<head><lb/><hi rend="bold">I 57</hi> </head>
				<p><lb/>Non credidi tibi ea condicione placere, ut me offenderes displicendo, dum tuis iuribus non contentus
					<lb/>ad mea iura manus extendere non formidas. Unde scias, quod si deinceps in tali malitia perseverare
					<lb/>curabis et ab inchoato proposito non desistes, tua te docebit iniquitas, quid de tuis illicitis actibus
				<lb/>subsequatur, et amodo me tibi senties colubrem, cum te mihi sentiam scorpionem. </p>
			</div>
			<div>
				<head><lb/><hi rend="bold">I 58</hi></head>
				<pb n="45"/>
				<p><lb/>Risus dolori miscebitur, et extrema gaudii luctus occupat. Responsio mollis frangit iram, et furorem
				<lb/>suscitat sermo durus. </p>
			</div>
			<div>
				<head><lb/><hi rend="bold">I 59</hi> </head>
				<p><lb/>Quia solent esse, que apprehenduntur visu, hominibus notiora, de statu vestro me aliosque vestros
					<lb/>de curia certificare curetis non per epistole vel nuntii missionem, sed per exhibitionem festinam
				<lb/>presentie corporalis. </p>
			</div>
			<div>
				<head><lb/><hi rend="bold">I 60</hi> </head>
				<p><lb/>Apertis thesauris nostris aurum non invenimus, quod quesisti. Porro equi non sunt indicia studii
				<lb/>nec tendentis ad cathedram efficax argumentum. </p>
			</div>
			<div>
				<head><lb/><hi rend="bold">I 61</hi> </head>
				<p><lb/>In senecta et senio constitutus non solum adolescentie ac iuventutis expiare delicta vereris, verum
					<lb/>etiam adhuc de die in diem sordescens et in tuis sorditus requiescens cum Iob putrefactus in stercore
					<lb/>ut iumentum in profundum venisse videris, cum contempnendo iam nec Deum timeas nec hominem
					<lb/>verearis. Nostris quidem recolimus tibi dedisse litteris in mandatis, ut nostris consiliis acquiescens
					<lb/>aut episcopatui cederes, ne amovearis invitus, aut XV. die post susceptionem earum nostro
					<lb/>te conspectui presentares auditurus, quid de te apostolica duceret circumspectio decernendum.
					<lb/>Sed tu, sicut dilecti filii, capitulum .., nobis suis litteris intimare curarunt, utrumque efficere contempsisti,
					<pb n="46"/>
					<lb/>sed potius ipsas litteras primo per duos honestos laicos, secundo per tres acolitos ecclesie ..
					<lb/>presentatas spernens recipere mutilationem membrorum primis nuntiis intentasti, et secundos acolitos
					<lb/>aspavaldis, quos tecum retinere diceris, acriter flagellatos in lacum misisti, ligatis post tergum
					<lb/>manibus eorundem. Tertios vero non permisisti ante tuam venire presentiam, quibus quidam de
					<lb/>tuis, postquam eos affecerunt verberibus, contumeliis et opprobriis, necem corporis intentarunt.
					<lb/>Cumque postmodum ad .. civitatem venisses, in presentia carissime in Christo filie nostre .., regine
					<lb/>Sicilie illustris, litigaturus cum capitulo et populo memoratis, ac in eiusdem regine conspectu et
					<lb/>multorum nobilium et turbe etiam copiose nostras tibi litteras presentassent, ipsas pre rubore recipiens
					<lb/>in huiusmodi verba diceris prorupisse, quod non eramus pontifex ille, qui fuerat imperator et
					<lb/>rex, nec poteramus amodo sic mandare, propter quod nunquam episcopatum ad mandatum nostrum
					<lb/>dimitteres, cum non a nobis ecclesiam teneas, sed a rege, non attendens, quod de plenitudine
					<lb/>potestatis assumpte habemus in promptu omnem inobedientiam iudicare. Ceterum regina prefata,
					<lb/>populum civitatis contra te graviter videns motum, tibi mandavit, ut ante ipsius recessum civitatem
					<lb/>ipsam exires nec morareris ulterius cum tuis complicibus in eadem. Sed tu post ipsius regine ab ipsa
					<lb/>civitate recessum ut homo perditus ad ipsius civitatis perditionem intendens et ad destructionem
					<lb/>ecclesie, que iam diu vivente viro viduitatis incommoda est perpessa, te ad Lipoldum quondam
					<lb/>Warmaciensem episcopum convertisti, CC. uncias auri illi offerens, ut in episcopatu illo te manuteneret
					<lb/>et defenderet, sic ponens ab aquilone solium, tamquam abbreviata sit apostolice sedis manus,
					<lb/>ut in te ac illum non possit inducere ultionem. Licet igitur omnibus omissis aliis, quibus irretitus
					<lb/>esses, culpis ad ponendam securim ad radicem arboris infructuose solum predicta culpa sufficeret,
					<lb/>volentes tamen tantum excessum rigore mansuetudinis temperare ac etiam experiri, utrum in te
					<lb/>aliqua obedientie scintilla remanserit, districte tibi precipiendo mandamus, quatenus omni mora
					<lb/>postposita infra XV. dies post receptionem presentium nostro te conspectui representes, sufficienter
					<lb/>super hiis et aliis, que contra te proposita fuerint, responsurus. Alioquin nos extunc contra tuam
					<lb/>inobedientiam pertinacem et rebellem contumaciam procedemus, prout nobis desuper fuerit
				<lb/>inspi ratum. </p>
			</div>
			<div>
				<head><lb/><hi rend="bold">I 62</hi> </head>
				<p><lb/>Cur Florentie traxeris tantam moram gravans ecclesias sine causa, seire non possumus nec id gratum
				<lb/>habemus. Quare tibi presentium tenore mandamus, quatenus ad nos visis presentibus revertaris. </p>
			</div>
			<div>
				<head><lb/><hi rend="bold">I 63</hi> </head>
				<p><lb/>Verborum tegimine falsitatem pallians et ficte falsitatis velamine veritatem abscondens contraria
					<lb/>congerit sibique dissentit. Quia secretorum lingua baiula, dum mentis in libro, quod inspicit, fideli
					<lb/>relatione non exhibet animi, dum mendax interpres de pectoris cella, quod elicit, ori non solvit vel
					<lb/>interdum, si solvens quicquid intercipit aut fidem credulitatis false adiectione recidit, labia cordi
					<lb/>dissonant, oris assertio conscientie comitatu deseritur, et qui sic duplex occurrit et varius, illud iniurie
					<lb/>de iure meretur, quod plerumque sibi vicissim inferunt invicem decertantes. Sane missa suggessit
					<pb n="47"/>
					<lb/>epistola, quod miseratis, ut vestris verbis utar, litterarum multiplices legiones, cum, sicut credo, que
					<lb/>nuper accessit, legationis officium prima suscepit, et si qua precessit in receptione mandati, hec
					<lb/>tamen ei in executione prevenit, vel, que premissa fuerat, fines credite sibi potestatis exsolvens
					<lb/>commissis omissis et mittentis iussu preterito alterius forte sollicitudini regionis se irreverenter ingessit.
					<lb/>Porro licet fraterne mortis acerbitas a nobis dolorem mentis tamquam debitum exigat, eam
					<lb/>tamen superstitis grata promotio exceptionem compensationis, ut scripsistis, excludit. Verum propter
					<lb/>gradus altioris ascensum rescribenti scribens sub dubii pendulo et verborum involucro elationem
					<lb/>spiritus et spiritum elationis impinxit, sed baculus directus, ut lederet, me non offenso mox iactorem
					<lb/>ictu graviori impetiit, quia, dum socium supercilii nota caute respersit, se ipsum note respersione
					<lb/>incaute perfudit. Non enim caret superstitione timoris, qui sic procaciter in conviciorum prorupit
				<lb/>offensam. </p>
			</div>
			<div>
				<head><lb/><hi rend="bold">I 64</hi> </head>
				<p><lb/>Attendite ad petram, de qua scissi estis, et ad cavernam, de qua manu estis artificis superioris abscissi.
					<lb/>Attendite ad Christi vicarium patrem vestrum et ad ecclesie matris exilium, que vos spiritu regeneravit
					<lb/>et aqua. Percipite, filii, matris iniuriam, accingimini protinus ad vindictam! Nam degenerans
					<lb/>filius Fredericus, quem inter puerilis etatis exordia pupillum alterius subventione carentem sinus
					<lb/>ecclesie nutricis officio et matris pietate suscepit, laboribus et expensis innumeris ad regni Sicilie
					<lb/>iura de querentium manibus preservatum, tandem ad imperii culmen adversario proiecto provexit,
					<lb/>ingratitudinis heres interpretatione contraria recompensans, subito mutatus in hostem ecclesiarum
					<lb/>prelatos et religionis ecclesie professores diversis penarum generibus et vario fine consumens, ecclesias
					<lb/>ipsas Christi sanguine libertati dicatas multipliciter subicere nititur servituti. Ex quibus et aliis
					<lb/>evidentioribus causis et culpis, quas iam ad publicam mundi notitiam credimus pervenisse, ipsum
					<lb/>anathematis gladio de fratrum nostrorum consilio percussimus, non indigne sperantes, quod eius
					<lb/>medele subsidium effectum debite correctionis haberet. Verum ipse non sub pastoris virga humiliatus
					<lb/>est verbere, quin potius super omne, quod dicitur Deus aut colitur, elevatus, Helia et Henrico
					<lb/>quibusdam non prophetis, sed prophanis apostatis testibus sue perversitatis assumptis in lucis ang lum
					<lb/>in monte superbie transformatus Christi claves et Petri privilegium vilipendens irreverenter
					<lb/>divinis interesse presumit, ministros ecclesie sub pena capitis et perpetui edicto exilii ad sue dampnationis
					<lb/>cumulum divina prophanare compellens, pro summe sedis orantes antistite ac orare pro
					<lb/>ipso publice contempnentes simili puniturus edicto. Ad hec autem in Christum et eius sponsam
					<lb/>durioribus invectionibus excandescens patrimonium beati Petri, quod inter cetera imperii iura, que
					<lb/>seculari principi tamquam defensori sacrosancta commisit ecclesia, ditioni sue in signum universalis
					<pb n="48"/>
					<lb/>dominii reservavit, iuramenti transgressor et beneficiorum oblitus, occupare dolo non minus quam
					<lb/>viribus non veretur. Romanos etiam speciales ecclesie filios de matris uberibus muneribus et promissionibus
					<lb/>reddere satagens alienos, Petri sedem evertere minatur et fidem ad gentilitatis ritus subrogare
					<lb/>priores, et velut in templo Domini sedens sacerdotis usurpat officium, absolvere vassallos ecclesie
					<lb/>a vinculo iuramenti presumens et locorum interdicta relaxans, in nostrum et fratrum nostrorum
					<lb/>sanguinem studiis publicis inhiando, sicut clam scripta eius transmissa quibusdam, que ad manus
					<lb/>nostras postmodum pervenerunt, in testimonium reservata et opera publice protestantur, contempti
					<lb/>parentis maledictione notandus, non veritus Absalonis suspendium ad patris solium aspirantis, nec
					<lb/>mandatum advertens in Deuteronomio traditum, quod nolens obedire sacerdotis imperio ex decreto
					<lb/>iudicis moriatur. Licet autem apostolice sedis auctoritas multorum principum et aliorum fidelium
					<lb/>defensione munita satis ad sui presidium et curiosius poterit invocare gladium temporalem, eligentes
					<lb/>tamen iustitiam nostram potius divino examinari iudicio quam vires viribus propulsare, vivifice
					<lb/>lignum crucis et beatorum Petri et Pauli apostolorum capita in die cathedre apostolorum principis
					<lb/>ad eius basilicam fecimus duce Domino, quo decuit, honore deferri, quorum meritis innumera
					<lb/>multitudine congregata ibidem, seminantes in lacrimis offensam ecclesie, messuimus manipulos
					<lb/>gaudiorum. Nam iustitie lator et cognitor, iustus iudex, filii patricide nequitiam et matris innocentiam
					<lb/>examine iusto librans, Romanorum corda ipsius quodammodo versata versutia in matris convertit
					<lb/>affectum, qui ad Christi causam incredibili devotione currentes in votive prosecutionis indicium
					<lb/>et irretractabilis propositi firmitatem proprios humeros de manu nostra crucis caractere munierunt,
					<lb/>generalem indulgentiam de gratia sedis apostolice suscepturi, ea succedente protinus fervoris
					<lb/>instantia, quod non iuvenile robur, non fracta senescentium etas, non mollis mulierum conditio
					<lb/>crucis assumptionem effugeret, sed qui ab homine, per quem scandalum venit, pretio corrupti venerant
					<lb/>in eius favore clamantes, statim mentibus mutatis et linguis contra eundem inter primos reciperent
					<lb/>signum crucis, et properantes ad ipsam populos quasi ad epulas invitatos lapsa manus adhuc
					<lb/>dictis carentes signis non effugiet imponentis. Cuius autem cordis duritiam viscera materna non
					<lb/>moveant vel oculorum non pungant aciem emissa profluvia lacrimarum, cum tam subitum potentie
					<lb/>divine miraculum insperata novitate profluxit? Quis vir non accingatur ad fidei munimentum, ubi
					<lb/>ad arma crucis occurrit intrepide sexus fragilis mulierum? Congaudeat igitur, obsecramus in Domino,
					<lb/>materne letitie devotio filiorum, et contra verum Antichristi prenuntium crucis vos munite
					<lb/>caractere, catholice fidei armatura, ut matris pudorem, quem temerarius violator attemptat, defendat
					<lb/>reverentia filialis, et subtracta Herodis astutia filios orbate Rachelis uterus iterum non deploret.
					<lb/>Quocirca precipimus et auctoritate apostolica mandamus, quatenus de manu dilecti filii .. crucis
					<lb/>signum velitis reverenter assumere, contra dicti persecutoris astutiam fidei prosecuturi negotium
					<lb/>fideliter et potenter. Omnibus enim intentione non ficta prosequentibus causam ipsam peccatorum
					<lb/>omnium, de quibus confessi sunt, de potestate nobis tradita illam veniam concedimus, quam statuit
					<lb/>concilium generale in Terre Sancte subsidium transituris, que pro certo non minus digne confertur,
					<lb/>cum ibi Terre quamvis Sancte queratur redemptio, totius ecclesie libertas et sane fidei
				<lb/>fundamentum. </p>
			</div>
			<div>
				<head><lb/><hi rend="bold">I 65</hi> </head>
				<p><lb/>Te tacente tua coram nobis opera non tacentur, cum, quotiens successuum nostrorum felix rumor
					<lb/>insonuit, turibulum officiosus sumas et offeras, ut fumigatio calore fumum excuset, dum de manu
					<lb/>tua, que ministerio non vacat, ascendit. Gratulamur siquidem tibi pro veritatis zelo, quo ad ista
					<lb/>moveris, sed potius gaudeas, quia sic Dei nutu tibi disponimus vicinari, quod et de ligno aloe tibi
					<lb/>dare poterimus, de quo sub tectis adoleas, cum in aere tergiversantibus fumum ostendere poteris
					<pb n="49"/>
					<lb/>spissiorem, de favore gratie nostre securus, dummodo felices successus nostros denuntiare minus
				<lb/>ferventer auditoribus non omittas. </p>
			</div>
			<div>
				<head><lb/><hi rend="bold">I 66</hi> </head>
				<p><lb/>Sciatis, quod cordis mei precordia diris iaculis vulnerastis, dum de ingenio simul ac studio filii vestri
					<lb/>mihi voluistis proponere questionem. Ego enim, si mentiri voluero, commendationi eius insistam,
					<lb/>et si dixero veritatem, conturbabitur anima vestra. Nam die noctuque studet, suspirat, vigilat et
					<lb/>anxiatur, sed quicquid faciat, ita sibi adheret scientia litteralis tamquam faba marmori cibusque
					<lb/>defuncto. Verumtamen ei non est aliquid imputandum, quia nemo potest obtinere per vim, quod
				<lb/>sibi est a natura negatum. Profecto sine divite vena ingenii labor et pena diripere dinoscuntur. </p>
			</div>
			<div>
				<head><lb/><hi rend="bold">I 67</hi> </head>
				<p><lb/>De conversatione et statu vite tue nostra corda sunt amarissime conturbata, quia, sl narrare volumus
					<lb/>veritatem, nobis videtur, quod tua facta ferant gaudium inimicis et tristitiam illis, qui te hactenus
					<lb/>dilexerunt. Nam, sicut intelleximus, pro scolis tabernam potius elegisti, in qua cum meretricibus et
					<lb/>taxillis nequiter tuam pecuniam consumpsisti. Restat ergo, ut revertaris ad propria verecundus aut
					<lb/>victum postules hostiatim. Quapropter tibi iniungimus et suademus attente, quatenus a via erroris
					<lb/>et a semitis iniquitatis discedere studeas sine mora, ne annumereris cum reprobis et iniquis et fias
				<lb/>opprobrium laicorum. </p>
			</div>
			<div>
				<head><lb/><hi rend="bold">I 68</hi> </head>
				<p><lb/>Litteras, quas de actibus tuis nuper accepimus, tuis oculis presentamus, ut in eis tamquam in speculo
					<lb/>inspicias et despicias temetipsum, si talem facta te exhibent, qualem dicta describunt. Reforma
					<lb/>igitur in melius tuos mores et actus transferendo te ad frugem vite laudabilis et honeste, alioquin
					<lb/>pena docente cognosces forte, quam graviter deliquisti et excessisti non absque verecundia et dolore
					<lb/>ita, quod merito aliis reputaberis in exemplum. Corrigas igitur per te ipsum, que limam correctionis
					<lb/>exposcunt nihilominus provisurus, ut conquerentes de cetero querelam de te iustam non habeant,
				<lb/>quam ad illum afferre valeant, qui tibi prodesse desiderat, non obesse.</p>
				<pb n="50"/>
			</div>
			<div>
				<head><lb/><hi rend="bold">I 69</hi> </head>
				<p><lb/>In causa, que inter vos ex parte una et .. ex altera super .. ecclesia vertitur, coraro nobis iam bina vos
					<lb/>citatione citavimus, transcriptum litterarum sedis apostolice citationis litteris inserentes. Verum
					<lb/>nullus ex parte vestra comparuit, qui rem aut nomen procuratoris haberet, ut umbram alicuius responsalis
					<lb/>afferret. Sed forte longe lateque diffuso tractu terrarum a Ferentino distat Anagnia, propter
				<lb/>quod adventus vester difficultatem ingerens redditur onerosus. </p>
			</div>
			<div>
				<head><lb/><hi rend="bold">I 70</hi> </head>
				<p><lb/>Credebamus, quod nos sentiretis in vestris honoribus utiles et commoditatibus efficaces. Unde, si
					<lb/>respondere voluissetis ad grates, exsolveretis debitum gratiarum nobis quondam socio, nunc amico,
					<lb/>et magis prudenter vos habuissetis in quibusdam litteris, quas vobis comes T. de Celano, sicut audi vimus,
					<lb/>transmittebat. Et quidem in potestate vestra non erat, quin scriberet, sicut vellet. Verumtamen
					<lb/>providentia vestra poterat hoc habere, ut per missionem ipsarum litterarum domini regis animum
					<lb/>minime turbaretis. Porro novit Deus, si meliora provenerint et valeant provenire domino
					<lb/>imperatori et filio suo de servitio vestro quam de nostro. Retribuat autem vobis Deus, sicut vos
				<lb/>intenditis retribuere, si potestis. </p>
			</div>
			<div>
				<head><lb/><hi rend="bold">I 71</hi> </head>
				<p><lb/>Solita mollibus cedere durities adamantis suasit solidum lenitate confringi, sed quia humilitatis accessum,
					<lb/>excessum altitudinis non admittit, ad experientiam gravium accedetur vel gravium experientia
				<lb/>consuletur. </p>
			</div>
			<div>
				<head><lb/><hi rend="bold">I 72</hi> </head>
				<p><lb/>Quia quorundam degeneres animi pro munere peregrino perscissi iam in partibus ipsis semine perversitatis
					<lb/>accepto in zizaniam infidelitatis erumpunt, nullos eis scientia nequam nisi fructus detestabiles
					<lb/>prestatura, te, frater episcope, prudentia vigili et studio convenit vigilare prudenti, et operariis
					<pb n="51"/>
					<lb/>assumptis idoneis eam fasciculis deductis comburas, ne, dum fidei frumenta conculcant, in patris
					<lb/>familias exacto examine cultoris mercede careas et omisse sollicitudinis calumpniam patiaris. Eapropter
					<lb/>nos, quos singulorum causa sollicitat, tue subventionis remedia paterna sollicitudine cogitantes,
					<lb/>fratres Predicatores ad partes ipsas providimus destinandos, qui, vitiorum crescentibus surculis
					<lb/>labiorum falce recisis, et steriles animos semine doctrine fecundent et de paupertatis horreo spargant
					<lb/>ubertatis exempla. Quocirca fraternitati tue per apostolica scripta mandamus, quatenus eis
					<lb/>domicilium conferas, in quo et sua Domino vota persolvant et quietem inveniant post labores. Alias
					<lb/>etiam eos tamquam extreme paupertatis heredes brachio compassionis amplectens manum subsidii
					<lb/>non subducas sic, quod de tibi collatis a Domino bonis in pauperes non proberis ingratus et prodas
					<lb/>in nuntio, quid geras sollicitudinis de mittente, nosque devotionem tuam condignis retributionibus
				<lb/>prosequamur.</p>
			</div>
			<div>
				<head><lb/> <hi rend="bold">I 73</hi> </head>
				<p><lb/>Mensam vobis benigni patris providentia ordinat et fercula suavitatis apponit quibusdam in ministerium
					<lb/>deputatis, qui mel et lac secundum Deum pro posse ministrent; mel in honoris dulcedine,
					<lb/>lac in pulchritudine pacis. Sane iuxta prudentis consilium deceret vos similia preparare, ut, que
					<lb/>pater pensat pro filio, filius patri vicissitudine relativa compenset. Habet enim amor ex intimis nexus
					<lb/>suos, qui retransitivis motibus et affectibus mutuis diligentes in affectuum conformitate counit
					<lb/>quasi quodam individuo animorum. Verum domino pape, sicut ex litteris eius accepimus, dispositionis
					<lb/>contrarie mensa preponitur, quibusdam apponentibus fel et mirram, dum urbem seditionibus
					<lb/>concitant, dissidiis lacerant et interdum, ut acerbius vulnerent, sub concordie figmento corrumpunt
					<lb/>et sub pacis specie bella parant, molientes ecclesie subtrahere plebem suam, peculiarem populum,
					<lb/>filios speciales. Proh pudor, nomen vestrum in talibus circumferunt hii ministri, quorum manibus
					<lb/>pecunia vestra, ut dicitur, aliquibus inutiliter prostat in publico, aliquibus fraudulenter subicitur in
					<lb/>occulto. Proh dolor, machinationibus istis et aliis hii scandala nituntur apponere, ut vobis tam dulcis
					<lb/>matris ubera subtrahant et ecclesiam tam cari filii sinceritate defraudent. Porro cum opera talium
					<lb/>ad excellentie vestre notitiam facti evidentia baiula perferenda credantur, notam infamie, quam ex
					<lb/>hoc incurritis, quod dissimulatis vel potius amplectimini talia, nonnulla cautela silentii sigillamus eo
					<lb/>quod durum sit credere, ut a vobis tante molestationis procedat occasio, qui defensionibus publicis
					<lb/>causam fovere debetis ecclesie, ac admiratione non careat presumptio talium ad tanta prorumpens
					<lb/>sine tanti principis ultione. Licet autem super premissis videatur principis prudentia negligenter
					<lb/>occurrere, occurrat saltem in medio, ne malis per longas invalescentibus moras sero, quod absit.
					<lb/>medicina paretur. Hinc est, quod de speciali mandato domini pape, qui, ut dirigantur prava in directa
					<lb/>et in vias planas aspera convertantur, vobis pacis consilia cogitat, magnitudinem vestram, quibus
					<lb/>possumus, supplicationibus exoramus, quatenus sic prohibitionis urgentis potentia prefatorum
					<lb/>manus et molimina reprimatis, quod cessantibus omnino molestiis coniecturam, quam subiectorum
					<lb/>temeritas extendere videbatur in dominum, restringat castigationis severitas circa penam sanguinis
					<lb/>ad actores, et voluntatis conniventiam de preterito presumptio non admittat, quam excludet voluntatis
					<pb n="52"/>
					<lb/>conditio in futuro. Eia, karissime principum, secundum datam vobis circumspectionem a Domino
					<lb/>vigiletis ad conservandam ecclesie ac imperii unionem; servetis etiam posteris vestris ubera,
					<lb/>que suxistis, procurantes, ut in se quiescat populus Christianus in hostes fidei exercendus. Si placet,
					<lb/>scribatis domino pape benigne, ut scitis, et contra turbatores magnifice, ut potestis, et ad indicium
					<lb/>maioris dilectionis utrasque litteras destinetis domino pape, ut utrique utatur, ut libet, quia non
					<lb/>utetur, nisi decebit, et acceleretis ad hoc, si placet, cum alia vice scripserimus et nondum receperimus
				<lb/>ad scripta responsum. </p>
			</div>
			<div>
				<head><lb/><hi rend="bold">I 74</hi> </head>
				<p><lb/>Diligentis animus expectationis suspendio non languescat nec admirationis urgeatur aculeo, si calamus
					<lb/>suspensioni subicitur, si atramentum servat clausure super hoc negotio, ad quod redditur interdictum.
					<lb/>Nimis enim sollicitudo videretur de suo habere, si scriptis urgeret potius gestus gentium
					<lb/>quam rem gestam. Verum cum non occurrerit aliquid, quod relationi credatur ad commodum reconciliationis,
					<lb/>digitorum articulus instrumentis scripture illud perfert baiula pagina ad amicum, et
				<lb/>ut spei sue terminum res attingat. </p>
			</div>
			<div>
				<head><lb/><hi rend="bold">I 75</hi> </head>
				<p><lb/>Non recordaris, quod in discessu tuo mihi per oris osculum promisisti, quod me frequentissime per
					<lb/>tuas litteras visitares. Sed defecit tibi forsitan atramentum, et cartam habere non potes. Quare tue
					<lb/>amicitie mitto vitulum saginatum, volens, quod prius carnes comedas coquinatas et postea facias
					<lb/>corium adaptari, sed reserva de sanguine ad scribendum. Ceterum non potes dicere, quod tibi sepe
				<lb/>non scripserim, quia pennam diutius fatigavi.</p>
				<pb n="53"/>
			</div>
		</div>
		<div type="book">
			<head type="h_1"><lb/><hi rend="bold">LIBER SECUNDUS</hi> </head>
			<head type="h_2"><lb/><hi rend="bold">De ratiocinationibus, gaudiis,</hi>
				<lb/><hi rend="bold">mutuis benevolentiis et certificationibus inter amicos absentes</hi>
			<lb/><hi rend="bold">et significationibus diversorum negotiorum</hi> </head>
			<div>
				<head><lb/><hi rend="bold">II 1</hi> </head>
				<p><lb/>Ad vestre sanctitatis notitiam presentium tenore perferimus nos iter impositum prosecutos quinta
					<lb/>feria post octavam Pentecostes Deo preduce Mantuam incolumes pervenisse, in qua quidam ambassatores
					<lb/>rectorum societatis se nostro conspectui presentarunt. Sane cum Mantue multa iaceret turba
					<lb/>languentium et languor plus solito multis esset ad mortem, nos locum suspectum habentes extraneis,
					<lb/>quem sentiebant domestici experimento nocivum, adivimus Brisciam querentes remedium
					<lb/>aeris mitioris. Ubi convenientibus nuntiis omnium civitatum societatis predicte et propositis petitionibus
					<lb/>ex parte domini imperatoris oblatis et facta monitione iuxta suscepti formam mandati ambassatoribus,
					<lb/>qui ad mittentium volebant deliberationem recurrere, festum beati Iacobi proxime
					<lb/>futurum prefiximus terminum respondendi. Verum ne beatitudinem vestram miserabilis status
					<lb/>provincie lateat, non absque turbatione perferimus, quod in nostri prosecutione itineris civitates
					<lb/>invenimus invicem se hostili lacessere gladio et unam adversus aliam pestilenti desevire concursu,
					<lb/>eos quoque, qui detinentur, hinc inde inhumane tractari captivos. Et quidem sic discordie malum
					<lb/>invaluit, quod non discernitur evidenti iudicio, que pars provincie non sit obnoxia malo culpe vel
					<lb/>pene. Ecce, mucro furit, ignis vorat, manus rapit, pupillo non parcitur, non excipitur vidua, sacris
					<lb/>reverentia non habetur. Super hiis autem adhibemus cautelam pro posse, curationem expectantes ab
					<lb/>illo, qui plenam habet in potestate medelam. Precum enim nostrarum instantia compedum in quarundam
					<lb/>civitatum captivis aliquantulum relaxatur angustia, et de artissimo carcere in libere custodie
					<lb/>domibus ad qualequale ipsorum solacium videtur eisdem respectiva moderatione provisum. Hec
					<lb/>autem scribimus non, ut missorum ministerio aliquid ascribatur, sed ut mittentis sollicitetur sapientia,
					<lb/>eo quod multa concurrunt, que potentis providentie et potentie provide desiderare videntur
				<lb/>affectum pariter et effectum. </p>
			</div>
			<div>
				<head><lb/><hi rend="bold">II 2</hi> </head>
				<p><lb/>Plenus dulcedine ac semper ineffabili affluens pietate patris eterni filius dominus Iesus Christus
					<lb/>circa ecclesiam sanctam catholicam ita sue continuat benignitatis affectum, sic sue roborat protectionis
					<lb/>auxilium, ut, quam sui commercio sanguinis acquisivit, incessanter custodiat; non solum per
					<pb n="54"/>
					<lb/>angelos celi cives super muros ipsius, qui nec die nec nocte taceant constitutos, quin etiam per homines
					<lb/>domos luteas habitantes, ut in huius exilii sic vallata discrimine accumulatis divine providentie
					<lb/>beneficiis superne militie fulciatur presidio prolisque proprie ministerio non fraudetur. Patet hoc
					<lb/>satis anni benignitatis initia cum sequentium temporum serie conferenti. Nam licet post regressum
					<lb/>magnifici redemptoris ad patris gloriam, a qua venerat, illorum fuerat corporali presentia destitutus,
					<lb/>quos ad ipsius regimen corporis sui vicarios dispositio preposuerat omnium conditoris, successiva
					<lb/>substitutione pontificum, superne virtutis favente gratia, felicis habuit perseverantie fulcimentum, et
					<lb/>cum pro diversitate locorum et temporum plures oportuerit fieri sacerdotes morte prohibitos permanere,
					<lb/>semper pro patribus nati filii, qui paternis vestigiis instanter et fideliter inheserunt, ipsam
					<lb/>sanctam ecclesiam tam provide quam salubriter gubernarunt. Et quidem hiis diebus felicis recordationis
					<lb/>U. papa predecessore nostro VI Nonas Octobris viam universe carnis ingresso, et sicut de
					<lb/>largissima Dei pietate confidimus, post labores ad premium evocato tantique patris defuncto corpore,
					<lb/>prout est iuris et moris, cum honore et reverentia ecclesiastice tradito sepulture, episcopi, presbyteri
					<lb/>et diaconi cardinales, habito super futuri pontificis electione tractatu, in nos tandem, licet immeritos,
					<lb/>de legatione, quam susceperamus in Angliam, redeuntes, et per aliqua terrarum spatia ab
					<lb/>apostolica sede remotos suos oculos iniecerunt, nos in ecclesie Romane pontificem eligentes. Cumque
					<lb/>demum Perusium venissemus, insufficientie nostre multiplicis non ignari, tam importabilis
					<lb/>oneris ferre sarcinam tamque eminentis honoris fastigium conscendere merito formidantes, demum
					<lb/>ad concordium fratrum instantiam tanto supposuimus oneri humeros imbecilles, sollicitudinem
					<lb/>nostram proicientes in illum et in eo figentes anchoram spei nostre, qui dat lapso virtutem et in hiis,
					<lb/>qui non sunt, fortitudinem et robur multiplicat, infirma mundi nonnunquam eligens, ut ad sui
					<lb/>nominis gloriam fortia queque confundat. Rogamus itaque serenitatem tuam et per Dei misericordiam
					<lb/>obsecramus, quatenus pensato prudenter, quod tibi et laudis humane preconium et superne
					<lb/>premium felicitatis acquiritur, si a te circa nos divina patientia generalis ecclesie regimini presidentes
					<lb/>plene affectionis studium exponatur, cor nostrum filialis devotionis exhibitione letifices et potentie
					<lb/>tue subsidio in hiis, que sunt ad robur ecclesiastice libertatis, iniuncti nobis oneris allevies gravitatem,
					<lb/>ita quod exinde apud eternum regem et temporalis prosperitatis augmentum et perennis coronam
					<lb/>glorie merearis, nosque in te gaudentes benedictionis filium ac salutis repperisse ministrum,
				<lb/>que secundum Deum tibi ad honorem redundare senserimus, paternis affectibus prosequamur. </p>
			</div>
			<div>
				<head><lb/><hi rend="bold">II 3</hi> </head>
				<p><lb/>Cogitanti mihi, care frater in Domino, quid tue dulcedini scriberem, id occurrit: qui post me venit,
					<lb/>ante me factus est. Sane huiusmodi rationis initium nulla involvebat obscuritas, cum satis explicite
					<lb/>flos tue iuventutis exponeret te venisse post me; finis autem eiusdem non se de facili applicabat
					<lb/>ingenio, ut prompto conciperem intellectu, qualiter factus sis ante me. Sic siquidem se ingerebant
					<lb/>affectui exterioris hominis incrementa, ut interioris diminutionem non sentiens non notabam,
					<lb/>quantum et qualiter ego ascendendo descenderam, tu vero descendendo ascenderas; non notabam,
					<lb/>quantum mihi oneris honor attulerat, et tibi onus honorem; non notabam, quantum me titulus
					<lb/>promotionis abiecerat, et te abiectio grata promoverit, qui magnifica, ut sic loquar, minoratione
					<lb/>concrescis. Porro inanis glorie seducens applausus, dilatatio dignitatis eludens, affluentia divitiarum
					<lb/>inebrians sic ad confusionem convenerant intellectus, quod ferre non poterat, quin immo dedignabatur
					<lb/>attendere tantillum novicium electe abiectioni expositum et voluntarie paupertati subiectum
					<pb n="55"/>
					<lb/>preferri presbytero cardinali. Per hec ancilla sensualitas in dominam rationem quasi triumphando
					<lb/>superbiens id, quod ad principium epistole venerat, tamquam non congrueret auctoritati scribentis,
					<lb/>abiecit. Sed nescio, quid postmodum in subsidium rationis occurrens illud abiectum reverenter
					<lb/>assumpsit et ad consistorium conscientie introducens claris probationibus docuit, quod factus es
					<lb/>ante me, precedens meritis, subsecutus etate. Certe, frater, non ut te oleo adulationis inungam, hec
					<lb/>scribo, sed ut de actibus tuis in Domino glorier, cum in te virtus etatem prevenerit et annos mores
					<lb/>excedant, qui maturam exhibes in herbis satis adhuc teneris messem, uvam producens in palmitem
					<lb/>nondum turgentem. Glorior, inquam, in te, sed in me ipso confundor, cum in tot annis preteritis
					<lb/>fere nihil inveniam, quod in novissimo districti examinis die plus securitatis quam timoris inducam.
					<lb/>Nonne merito mentem tot malorum conscientia et terror angustiat et terret angustia? Quid nisi
					<lb/>causam doloris et amaritudinis tempora mihi relinquere preterita, quem, pueriles dum agerem annos,
					<lb/>mundus absorbuit nec fastidivit adolescentem, ut evomat iam provectum? Unde tibi hoc, ut
					<lb/>annis tam mollibus mundi robur infringeres, abhominareris delicias et declinares amplexus? Unde
					<lb/>tibi hoc, ut in etate tam simplici astuti hostis insidias evitares? O felix, quem misera mundi prosperitas
					<lb/>non seducit! O felix, quem perplexa temporalium retia non involvunt! O felix, quem fluvius
					<lb/>desiderii terrenorum immissum a bestia retardare non potuit, qui liberis pennis et siccis pedibus ab
					<lb/>humore carnalium voluptatum exemptus volaveris in solitudinem, qua quiescis! Ecce, nunc sedes ad
					<lb/>pedes Domini cum Maria; ecce, nunc in Rachelis pulchritudine delectaris; ecce, iam gustas, quam
					<lb/>magna multitudo dulcedinis, quam abscondit Deus diligentibus se! Quid plura? Manifeste loquor,
					<lb/>publice fateor et aperte protestor, quod factus es ante me sinceritate conscientie, innocentia vite,
					<lb/>fame decore. Verumtamen memento mei, quia intumescunt adversus me seculi fluctus, et sic valida
					<lb/>negotiorum tempestas invaluit, quod in hoc mari magno et spatioso, ubi reptilia, quorum non est
					<lb/>numerus, pene demergar, nisi virtutem dextera Domini faciat, ut, si non sicco vestigio, saltem quasi
					<lb/>naufragum post impetum tempestatum, post spiritus procellarum ad portum salutis et glorie sub
					<lb/>patrocinio misericordie me conducat. Insta ergo, amice Dei, ut carum tuum tuis orationibus introducas
					<lb/>in cubiculum gratie eius, quem elegit, quem concupivit anima tua, quem relictis omnibus es
					<lb/>secutus de remunerantis magnificentia et retributoris magnitudine centuplum recepturus et vitam
				<lb/>possessurus eternam. </p>
			</div>
			<div>
				<head><lb/><hi rend="bold">II 4</hi> </head>
				<p><lb/>Novit altissimus, quod ad desiderium nostrum satis votivum accedit de vobis audire salubria, et
					<lb/>utinam sic manus exerceatis ad talia, quod nos super huiusmodi relatione, que grata nobis occurret,
					<lb/>auris auditu et lingue testimonio possimus stare securi. Et quidem, si reputamur amici, credere debet
					<lb/>amicus, quod in hiis, que referuntur a pluribus, facilius se bonis quam malis nostra credulitas
					<lb/>applicaret. Unde, si placet, non revocetis in dubium, quod, sicut vos in Christo diligimus, sic nos
				<lb/>diligi desideramus a vobis. </p>
			</div>
			<div>
				<head><lb/><hi rend="bold">II 5</hi></head>
				<pb n="56"/>
				<p><lb/>Cum continentie vestre statum mihi communicet idemptitatis affectus vel potius singularis affectionis
					<lb/>idemptitas, insto, ut de ista certificer, quoniam, si prosperamini, prosperor, et gaudeo, si gaudetis.
					<lb/>Quod si forsan, quod absit, quidquam vobis est nubilum, nihil credatis vestro Thome esse serenum.
					<lb/>Ad hec, quia vinum consuevit letificare cor hominis, vobis retineatis primitias, dummodo
				<lb/>mihi fueritis vini decimas oblaturi. </p>
			</div>
			<div>
				<head><lb/><hi rend="bold">II 6</hi> </head>
				<p><lb/>Tenet scribentis fiducia, dictat spes, habet credulitas, quod circa illam sollicitudinis curam, quam de
					<lb/>ipso vobis antiqua suasit affectio, susceptum potestatis regimen non ademit sollertiam nec tamquam
					<lb/>prioris affectus impatiens abiecit eundem, quem potius circa hoc potiorem assumptus honor exegit.
					<lb/>Similis namque res eiusdem deformitatis invicem patitur, sed dissimilis contrarietatis rebellionem
					<lb/>recepit, de qua demitur, immo sui oppositi depositione deponitur, et accrescit similis sui adiectione
					<lb/>conformis. Et quidem, cum reddatur dilectio diuturnitate sincerior et sinceritate diuturnior, tenetur
					<lb/>absque contradictionis instantia, quod illi paterno affectui, quem olim beneficiorum effectus exhibuit
					<lb/>et recognovit filiali devotione percipiens, ingratus lapsus temporis dederit incrementa. Porro
					<lb/>magis solito curas iste non recipit, quo minus solito preferat ille levamen, quem nobis germanitatis
					<lb/>honor et amor sollicitudinis sociarant in patrem, ut defectus patris suppletio reddat, quos in fratre
					<lb/>crescentia eiusdem ademit. Ceterum quia cordis presentia cum absente non est certum indicium,
					<lb/>cum alias, quomodocumque animi cogitatio preferat illud, illico intensis obstaculis se presentet, ut
					<lb/>vere dilectionis unio panderetur, directe mihi pagine mens mittentis inseruit, quod, ubicumque
				<lb/>presentialiter habear, illic quadam dilectionis grata benevolentia quasi corporaliter habeatur. </p>
			</div>
			<div>
				<head><lb/><hi rend="bold">II 7</hi> </head>
				<p><lb/>Devota scribentis et firma sinceritas, quam nec sermonis augeret adiectio nec verbalis titulus adornaret,
					<lb/>cum propriis contenta limitibus nesciat esse devotior, a vestri favoris gratia sub brevitate, quam
					<lb/>aures amplexantur, expostulat, ut sic crescat in domino memoria de famulo celebris, sicut de domino
				<lb/>accepta devotio in subiecto fervescit. </p>
			</div>
			<div>
				<head><lb/><hi rend="bold">II 8</hi> </head>
				<p><lb/>Sub accepta fiducia non fraudanda per accidens domino scribitur, ut sic per patris astutiam de memoria
				<lb/>filii et eius commoditate tractetur, sicut tenet et sperat accepta devotio supplicantis.</p>
				<pb n="57"/>
			</div>
			<div>
				<head><lb/><hi rend="bold">II 9</hi> </head>
				<p><lb/>Negotiorum imminens multitudo a dictamine animum et manum hactenus a calamo retrahebat; id
					<lb/>etiam scribendi non parum impediebat affectum, quia nondum personam vestram mutue conversationis
					<lb/>studio sum adeptus, quam tamen plene, clare fame preconio presentante, perstringo. Sed
					<lb/>prevaluit fervens scribentis affectio, impedimenta prorsus abegit, infregit obstacula, redegit mentem
					<lb/>agendis divisam pluribus in se ipsam, amicitie preelegit alloquium, egit utique, quod vis amoris
					<lb/>exegit et peregit sermonem amicabilem brevi stilo. Trahit itaque ad scribendum me vestra dilectio,
					<lb/>quin immo quadam occulta, sed placida importunitate perurget, ut per vicariam alloquar paginam,
					<lb/>quem tanti spatii longitudo seiungit. Distatis siquidem procul, sed sentio vim amicitie vestre prope,
					<lb/>que me intrinsecus sic sedula tamen grata sollicitudine titillat, quod nunquam sinit me immemorem
					<lb/>esse vestri. Si ergo sic me angit absentis amici dilectio, quanto magis presentia obligaret ipsius. Puto
					<lb/>certe, quod tunc in me, quantum ipsemet habeo, haberetis. Ad hec potius evenit, quia, quominus
					<lb/>vos foris intueor, eo forte interius plus contemplor, et quantum in hoc subtrahitur aspectui, affectui
					<lb/>tantum crescit. Porro non ambigo, quin illum, quem carum illustris fama perhibet, reddat familiaris
					<lb/>experientia cariorem. Verum quia utrique mutua personarum visio prorogatur, ut caritativi reddantur
					<lb/>amplexus, ecce, cartula presens affectuose dirigitur, et ut cari statum dono divino prosperum
					<lb/>vice sui referens predilectio procuret quantocius responsivam, per quam de illius continentia votivis
				<lb/>auctore Domino intellectis meus animus pendula expectatione anxius desiderata letitia recreetur. </p>
			</div>
			<div>
				<head><lb/><hi rend="bold">II 10</hi> </head>
				<p><lb/>Licet, amice karissime, ore ad os loqui minime valeamus, intimo tamen amore indissolubiliter copulamur.
					<lb/>Inde fit, quod tue prudentie innotescat dominum P. te ob tue probitatis famam merito sic
					<lb/>ferventi zelo diligere, quod pro posse ad magni honoris culmen cupido te vellet animo sublimare.
				<lb/>Sic igitur mentem studio adhibe, quod profectus inde tibi proveniat et fama concrescat. </p>
			</div>
			<div>
				<head><lb/><hi rend="bold">II 11</hi> </head>
				<p><lb/>Ab aureo ore aurea epistola emanavit, cuius materia sicut unus de fluviis paradisi pretiosos lapides
					<lb/>producebat. Unde vestrarum monitionum paginam tamquam doctrine speculum semper ante oculos
				<lb/>retinebo et ita per viam mandatorum vestrorum currere non desistam.</p>
				<pb n="58"/>
			</div>
			<div>
				<head><lb/><hi rend="bold">II 12</hi> </head>
				<p><lb/>Inter cetera, que cordi meo gratiora sunt et cumulos exultationis inducunt, precipue est vestre salutis
					<lb/>votiva continentia et salubris continentie certitudo, de qua tanto potius me optatos rumores
					<lb/>audire delectat, quanto nichil aliud mihi eque delectabile reputatur; nec immerito, quia me vestra
					<lb/>gratia vestrum clericum semper paterno coluistis affectu et dilectionis sinceritatem in exhibitione
					<lb/>beneficii demonstrastis. Quas ergo grates referam, quibus possum servitiis tanto domino respondere?
					<lb/>Certe me minus sufficientem considero, sed promptum et voluntarium non ignoro. Ubi enim
					<lb/>non extenditur possibilitas facultatis, excedit bone voluntatis affectus, quem non minus quam ipsum
					<lb/>opus acceptare debetis, quia hoc quidem contentum suspicor esse Deum. Hoc facit, ut pauper
				<lb/>veniat quoque gratus ad aram et placeat cesa non minus agna bove. </p>
			</div>
			<div>
				<head><lb/><hi rend="bold">II 13</hi> </head>
				<p><lb/>Dicunt omnes, qui viderunt et cognoverunt vos, quod vir per omnia bonus estis, et adiciunt laudi
					<lb/>vestre, quicquid umquam possit de bono homine predicari. De quo ego gaudiorum alacritate respersus
					<lb/>utpote qui non puto vestram mihi gratiam affuturam prius cepi vos diligere quam videre, antequam
					<lb/>essem persona cognitus, factus sum vobis mentis affectione devotus. Hinc est, quod, cum non
					<lb/>possim dominationi vestre personaliter me offerre. presentibus audeo me vobis litteris presentare,
					<lb/>per quas, quicquid sum vel esse possum, me vestris obsequiis mancipans et tribuens precor et pro
					<lb/>munere magno peto, ut apud vos amodo personalis mihi notitia non preiudicet, quominus inter
					<lb/>devotos vestros merear computari, sed ut aperto mihi opulentissimo vestre benevolentie archano,
				<lb/>sicut in dominum specialius vos elegi, sic in vestrum servum me benignius eligatis. </p>
			</div>
			<div>
				<head><lb/><hi rend="bold">II 14</hi> </head>
				<p><lb/>Effusam circa vos clementie divine dulcedinem et expositam dextere superne caritatem plenis adverto
					<lb/>gaudiis. Sed quia posse deficit vestram personaliter adire personam, pars letitie demitur et quietis.
					<lb/>Igitur, ut plenum mihi sit gaudium et me ipsum talis occasio non redarguat in aliquo, meam in
					<lb/>latore presentium represento personam supplicans, ut, quod de affectu cordis per hoc signum devotionis
					<lb/>exponitur, vestra benignitas acceptare dignetur, cum merito insignitis, virtute preditis et sacra
					<pb n="59"/>
					<lb/>dignitate perornatis sit votivum et solitum, quod, ubi facti potentiam deesse perspiciunt, ibi sinceri
				<lb/>affectus evidentiam agnoscere gratulentur. </p>
			</div>
			<div>
				<head><lb/><hi rend="bold">II 15</hi> </head>
				<p><lb/>Amicorum vera dilectio comprobatur et fructus amicitie tunc maxime capitur, cum amicorum alter
					<lb/>per alterum roboratur, et sicut argentum igne examinatum clarius elucescit, sic amicus in necessitate
				<lb/>probatus veracius commendatur. </p>
			</div>
			<div>
				<head><lb/><hi rend="bold">II 16</hi> </head>
				<p><lb/>Pulchra ut luna epistola prior et ut sol electa secunda de alto polo Iohannis ad imam Iordani vallem
					<lb/>maximis radiantes fulgoribus descenderunt, mentem intra, foris sensus totumque pariter habitaculum
					<lb/>immenso lumine perfundentes. Mens expavit, obstupuere sensus supervenientis excellentia
					<lb/>claritatis, moxque illapsi vehementia splendoris attoniti officiorum suorum organa suspenderunt.
					<lb/>Sed anima vel verius animella Iordani, avida semper lucis et ex innate dono virtutis libenter in preclaris
					<lb/>exultans, in tanti luminis aspersione gavisa, magnam exinde illustrationem accepit, apprehendens
					<lb/>affectuose iuxta sue capacitatis modulum de illius influente copia et penes se retinens studiose,
					<lb/>ut et ipsa de assumpti perspicuitate nitoris, etsi non sicut sidus fulgidum, ut candela saltem tenuis
					<lb/>possit aliis exiles radios ministrare. Sane instanter, amice, satagis, ut cara illa gemma iam dudum de
					<lb/>unca et tenaci Galgari manu meo ingenio prudenter evulsa, pro qua recenset adhuc ipse suspiria
					<lb/>innovatque dolores, thesauris tuis mea liberalitate iungatur. Ad hec anxia importunitate laboras,
					<lb/>investigans proverbia, metra tundens, modos adinveniens varios, formans cantus tamquam ille, qui
					<lb/>circa talia cunctis probior et prestantior comprobatur, cuius lingua eloquens mel destillat, fecunda
					<lb/>labia lac propinant et guttur intonans dulces personat melodias, cuiusque profecto eloquia vere sunt
					<lb/>cantica canticorum. Certe fateor, predilecte, quod vix est aliquis, quem tua verba melliflua non
					<lb/>mulcerent, quem tua erudita et elimata persuasio non attraheret, vixque cor adeo rigidum et stabile
					<lb/>invenitur, quod illud tuis votis tua blanda et modulata exhortatio non curvaret. Sed re vera meus
					<lb/>animus circa cupite et petite rei detentionem sic fixus et firmus habetur, quod nequaquam tuarum
					<lb/>frequentium petitionum impetitione confringitur nec aliquatenus tuis magicis incantationibus
					<lb/>commovetur, quin immo quo plures ob id preces congesseris, eo me fortius in hoc proposito solidabis,
					<lb/>quia, cum versutia possessoris illius eluserim olim sapienter ingenia, nolo penitus de re ipsa tua
					<lb/>vel alterius callida subtilitate deludi. Verumtamen cogitabo, si conveniens sit et dignum, ut pro
					<lb/>transmissis a te mihi tot oraculis deauratis, que prefero lapidibus pretiosis, gemmam unam in sede
				<lb/>aurea honorifice collocatam tibi de assueta et munifica largitate transmittam.</p>
				<pb n="60"/>
			</div>
			<div>
				<head><lb/><hi rend="bold">II 17</hi> </head>
				<p><lb/>Grata verborum brevitate status mei brevitatem insinuans, ne tediosa stili prolixitate tediosus occurram,
					<lb/>peto pro munere, ut non omittatis obsequiis uti scribentis, quem, ut credo, non desinitis animo
				<lb/>possidere. </p>
			</div>
			<div>
				<head><lb/><hi rend="bold">II 18</hi> </head>
				<p><lb/>Ab eo tempore, quo notarie gerebamus officium, usque nunc negotiis vestris et illustris memorie ..,
					<lb/>viri vestri, sollicitudo nostra non defuit iuxta posse, quotiens id expetiit industria nuntiorum. Cum
					<lb/>igitur intendamus preteritis conformare futura, tam vestris quam generis vestri negotiis et commodis
					<lb/>totum offerimus, quod possumus et debemus, presertim in pio negotio Sancte Marie de .., pro quo
				<lb/>virum providum .., latorem presentium, ad sedem apostolicam destinastis. </p>
			</div>
			<div>
				<head><lb/><hi rend="bold">II 19</hi> </head>
				<p><lb/>Statum vestrum fore felicem pagine vestre relatione didicimus, que in eo vestrum anxiari spiritum
					<lb/>asserit, quod studetis varios modos letitie invenire, quibus hilarescat animus, florescat etas, evanescant
					<lb/>implacida et placida convalescant, quoniam, ut scripsistis, in hoc presertim cor vestrum sollicitudinis
					<lb/>labor premit, quod diligentem impenditis operam, ut iuxta mentis affectum solacia succedant
					<lb/>solaciis et gaudiis gaudia cumulentur, ne umquam iocunditas desit vobis, sed, ea pro huiusmodi
					<lb/>continuata successibus ipsisque gaudiis in eorum votivo concursu alternatim sibi augmenta prestantibus,
					<lb/>anima vestra exultationis plene tripudio assidue gratuletur. O felix cura, que importune
					<lb/>instantie non habet aculeos et anxie meditationis vigilantia non affligitur, quam non urgens necessitas,
					<lb/>sed libera voluntas inducit, que non ex debito, sed libito solo dependet! O sollicitudo beata, que
					<lb/>hominem illius attentionis studio implicat, ut instanter propenset, quibus possit recreari placidis
					<lb/>quibuscumque delectari iocundis! Certe, ut vidimus, studetis agere, ut vivatis, dum de mundi cursu
					<lb/>et varietate rerum et temporum non curantes subducto penitus animo ab omnibus, que turbationem
					<lb/>et molestiam ingerant, ad ea solummodo mentem convertitis, que letitiam vobis conferant et
					<lb/>solamen. Sive igitur vestra industria, sive documento alterius sic vivatis, suavis est et delectabilis
					<lb/>procul dubio talis vita. Et quia dulciora sunt nobis communicata nobis vestra solacia, cum nequeamus
					<lb/>ipsis presentialiter interesse, illa nobis absentibus participare satagitis, alacrem de persona vestra
				<lb/>in eis ad gaudii cumulum memoriam faciendo.</p>
				<pb n="61"/>
			</div>
			<div>
				<head><lb/><hi rend="bold">II 20</hi> </head>
				<p><lb/>Decora stilo, mira sententiis, affectu fecunda, devotione non vacua epistola, quam misistis, obtutibus
					<lb/>placida, cara manibus et votiva nimis desideriis nostris evenit. Sane conturbabat nos plurimum
					<lb/>languor, qui sic a nobis presentiam elongat amici, quod mutuis et cupitis nequimus colloquiis refoveri,
					<lb/>presertim quia politus ipsius tenor epistole virum elimate quidem eloquentie pollicetur, ex quo
					<lb/>de transmisse pagine brevitate magna quidem collegimus; sed de scribentis affluenti facundia potiora
					<lb/>utique sumeremus, quoniam, si transfusa compendiosi stilla dictaminis sic refecit, quanto satiaret
				<lb/>amplius fecundi eloquii favus plenus. </p>
			</div>
			<div>
				<head><lb/><hi rend="bold">II 21</hi> </head>
				<p><lb/>Receptis vestris litteris et perlectis ex eis quasi de quodam pomerio odoriferos flores legi et dulcia
					<lb/>poma decerpsi miratus sublime scribentis ingenium. Qua videlicet capacitate concipere, qua ordiri
					<lb/>perspicuitate, qua umquam arte texere, quo etiam studio consumare potuit tam pretiosam tamque
					<lb/>decoram dictaminis telam, pulchris quidem intextam coloribus, picturis distinctam variis et insignis
					<lb/>preeminentia operis prepollentem? Certe speciosa illa compago verborum et disserta locutio non ab
					<lb/>homine, sed ab angelo potius processisse videtur, vel forte vestri prompti alis ingenii ad ethera mens
					<lb/>provecta de superni fontis irriguo hausit ista suavia, que postmodum fidei pagina conferente transmisit.
					<lb/>Cur hiis amplius immorer? Facundia non est migi sufficiens ad fecundam vestram eloquentiam
					<lb/>exponendam. Sane cum de adventu summi pontificis ad Urbem studiose tractetur, non expedit,
					<lb/>quod ad me aliquis ex parte vestra interim veniat, sed, si placet, ipsius tractatus iam exitus
				<lb/>expectetur. </p>
			</div>
			<div>
				<head><lb/><hi rend="bold">II 22</hi> </head>
				<p><lb/>Fecunde legationis opibus affluenti sedulis curie laboribus pregravatus continuam sospitatem.
					<lb/>Predilectum illum, cuius semper in mente gero presentiam, de longinquis nunc partibus redeuntem
					<lb/>corporaliter cernere vehementer affecto ipsumque rehabere ad solita solacia expeditum, quem diu
					<lb/>tenax Theotonia tenuit legationis nexibus alligatum. Sed timeo. ne famelicus redeat, cum ad participium
					<lb/>reliquiarum Apulie postulet se admitti, quin immo verendum est potius, ne callide id confingat,
					<lb/>cum innuat se vacuum rediisse, ne quisquam ab eo de ubertate Theotonie speret donaria vel
					<lb/>expectet. Nihilominus tamen ego de vestra munifica liberalitate confido et aliquid pretiosum a vobis
					<lb/>cum aviditate prestolor, paratus de hiis nihilominus, que sterilis mihi Apulia protulit, tribuere optimam
				<lb/>vobis partem.</p>
				<pb n="62"/>
			</div>
			<div>
				<head><lb/><hi rend="bold">II 23</hi> </head>
				<p><lb/>Expectavi hactenus avide Neapoli, ubi ad sedem apostolicam undique de regno copiosi populi concurrerunt,
					<lb/>cernere inter alios illum, quem diligit anima mea; quem amplecti, quem alloqui totis
					<lb/>affectibus cupiebam. Plurimi siquidem mansionis mee ostium frequentabant, et cum inter singulos
					<lb/>advenientes sperarem adesse dilectum, semper hic aberat, semper ipsius remanebam expectatione
					<lb/>frustratus. Per plateas etiam et vicos querens incedebam, perquirebam sollicitus curiose perlustrans
					<lb/>oculo, si forsan inter agnitos et ignotos amici facies appareret. Sed demum comperi, quod, licet illa
					<lb/>civitas amplo distenderetur spatio et ceteros infra se commode reciperet et teneret, non tamen erat
					<lb/>ambitus largus capax tui. Quo ergo secessisti loco aut que te obduxere abdita, in quo regni angulo
					<lb/>tanto tempore latitasti? Que te tam diu subtraxere deserta vel que diversoria celavere? Quis te nodus
					<lb/>ligavit et tenuit, cum ceteri enodati quibuscumque difficultatum nexibus Romanam illic curiam
					<lb/>properaverint visitare? Sed forte non merui, quod tua mihi fieret presentia visibilis, ut vel semel
					<lb/>habeam tui copiam, quam cupivi. Forte non merui de sapidis fructibus tui fecundi eloquii refoveri,
					<lb/>de tuis mellitis labiis suaves haurire sermones, de favo ubere lingue tue percipere dulces stillas, de
					<lb/>inundanti facundie tue irriguo irrorari. Precor igitur, ut saltem in regressu meo tuam mihi faciem
				<lb/>non abscondas, sed largiter illam ostendas et prebeas, quam nimis avare hactenus occultasti. </p>
			</div>
			<div>
				<head><lb/><hi rend="bold">II 24</hi> </head>
				<p><lb/>Caro patri humilis filius abbreviare moram et accelerare regressum.</p>
				<p><lb/>Dura ecclesie Anagnine gravamina pii patris viscera, sui quondam filii, acriter tetigere, quia, dum
					<lb/>hec summi prodigalitatem presulis, qui eam plurimis indifferenter incessabili quasi provisione concedit,
					<lb/>querulo deflet murmure, dum sub gravi multitudinis receptorum sarcina lacrimosa suspirat,
					<lb/>dum de adiecta ministrorum turba minus forsan utilium, tenuem eius substantiam dirimentium et
					<lb/>absorbentium anxius ingemescit vester benivolus animus, pro eiusdem ecclesie commodo pervigilis,
					<lb/>pari dolore discerpitur et ab intimis amara producens suspiria illius angustias cum ea pariter et ipse
					<lb/>deplorat. Unde ad solamen et relevamen ipsius compassionis ostium in Ostiensi patre stat patulum,
					<lb/>et ad idem promptum se tribuit Velletrensis pontifex velle toto. Ecce, itaque receptis super hoc vestris
					<lb/>litteris reverenter et superioris auribus diligenter insinuato negotio eiusdem ecclesie intuitu
					<lb/>vestro, devoti vestri cooperante solertia, contra importunum provisionum concursum provisum est,
					<lb/>et unde sibi gravamen manaverat, prodiit et levamen; idemque, qui dolorem intulerat, adhibuit et
					<lb/>medelam, quoniam ipsi ecclesie urgentium mandatorum turmis obsesse uno solo illorum revocatorio
					<lb/>tulit opem. Sane cum iam tot diebus a curia vos cura pastoralis non sine curialium offensa subtraxerit,
					<lb/>expedit certe amodo de reditu cogitare festino, nec congruit sic de huiusmodi cura curare,
					<lb/>quod videamini curas intermittere curiales, quin re vera ab illa speciali cessetis, dum hiis potioribus
					<lb/>personaliter imminetis nec vestris peculiaribus subductis, cum generaliter illam impenditis universis.
					<lb/>En, quippe communis pater vestram requirit attente presentiam, fratres illam avide prestolantur, et
					<pb n="63"/>
					<lb/>curiales etiam omnes ambiunt pari voto. Silent amodo Urbis ecclesie, quoniam in eis consueta preconis
					<lb/>vox salutifera non auditur; vacant nunc altaria, quia familiaris et amabilis eis presul ad offerendum
					<lb/>inibi sacrificium illa more solito non frequentat; plebs Romana communiter murmurat,
					<lb/>quoniam fecundus facundusque pastor abest, qui sepe ipsam hoc precipue tempore spirituali alimonia
					<lb/>refoveret. Hec itaque, si placet, diligenter attendite cunctosque nexus rumpite tarditatis et ad
					<lb/>reditum properate, officii vestri debitum ubi magis convenit et expedit exequentes, quoniam lucerna
					<lb/>lucens eminentius posita latius fundit lumen, nam et ille avidus animo quidem et corpore totus
				<lb/>vester anxie cupit vestri melliflui eloquii stillicidio fecundari. </p>
			</div>
			<div>
				<head><lb/><hi rend="bold">II 25</hi> </head>
				<p><lb/>Maioribus minora non prevalent, sed succumbunt, et lux fulgentior supprimit minus claram, ceduntque
					<lb/>robustis debilia et ima non coequantur excelsis; sollicitudo grandis sopit exiguam et ingruentibus
					<lb/>arduis parva quiescunt studiisque vacantes altioribus a curis inferioribus abstrahuntur.
					<lb/>Ingens profecto nobis adest affectus ad propaginis litteratorie profectum, sed erga potiora versantes
					<lb/>necessario distulimus huiusmodi affectionis effectum, manusque nostre agendis difficilioribus occupate
					<lb/>ad ipsius culturam propaginis digitos non apposuere magistros. Verum disrumpemus negotiorum
					<lb/>nexus, solvemus compedes multiplicium agendorum, accedemus testini, propaginem excolemus
					<lb/>incultam et ad statum immutabimus meliorem. Alligate ratis iam solutus est funis, extensa sunt
				<lb/>vela, sidus refulget nauticum, nunc prospera proflet aura. </p>
			</div>
			<div>
				<head><lb/><hi rend="bold">II 26</hi> </head>
				<p><lb/>Mos est laudabilis amicorum, ut, cum seiuncti magno terrarum spatio longaque locorum distantia
					<lb/>prepediti mutuis refici colloquiis presentialiter nequeunt, variis se in absentia letificent paginis et
					<lb/>conceptam inter se amicitiam reciprocis epistolis confoveant et conservent, labiorum in hoc exequendo
					<lb/>facundiam per eloquentiam litterarum. Que siquidem fideles ipsorum nuntie vereque suorum
					<lb/>interpretes animorum, cum eorum quasi personas representent et offerant et illorum utcumque
					<lb/>presentie dulcedinem proferant et odorem, cum ipsorum in se deferant cor sincerum et tenerum,
					<lb/>eorum affectum referant, et cum plenam afferant de illorum continentia certitudinem et conferant
					<lb/>votive recreationis solamen ac delectabilem offerant copulam mutue caritatis, convenienter utique
					<lb/>supplent amicorum absentiam eorundem. Unde congrue ad remedium litterarum recurritur, cum
					<lb/>amicis personarum suarum communio interiacentium regionum obstaculo prohibetur. Quia satis
					<lb/>profecto lingue impletur officium talium ministerio cedularum, absens igitur corpore, presens autem
					<lb/>penes vos spiritu, quia cupitam admodum vestri mihi meique vobis copiam multa interposita
					<lb/>media interdicunt, satago certe mihi vehementer anxio scripture suffragio providere. substituendo
					<lb/>libenter paginam labiis et loquele oris litterarum affatum, ut saltem per cartulam valde fidam mee
					<lb/>lingue vicariam affectuose alloqui valeam predilectum. Sed et hoc ipsum, carissime, valde mihi difficile
					<lb/>redditur, quia, etsi forte parata stet cedula prestoque sit attramentum et teneat dextera calamum
					<lb/>promptaque sit ad scribendum, sic tamen ingruentium et urgentium negotiorum multitudine impedior
					<lb/>et perturbor, quod vix epistole destinande iuxta preconceptam materiam dare possum exordium
					<lb/>vixque pergameno ad hoc exposito calamum applicare, et si quando inchoandi facultas aliquo
					<pb n="64"/>
					<lb/>forsan indulgeatur eventu, deest possibilitas consummandi, adeo, quod inceptam seriosi telam dictaminis
					<lb/>complete texere nequeo, sed cogor inexpletam relinquere, quin immo quasi precidere, dum
					<lb/>ordior adhuc eam. Quoniam ergo sic me rapiunt aliena negotia et absorbent, quod totus sum illis
					<lb/>deditus et intentus, propter quod etiam vivo aliis plus quam mihi, non possum pro me commode,
					<lb/>sicut expedit, vigilare neque de interiori cogitare homine, sicut vellem. Quare spiritualium virorum
					<lb/>auxilium est mihi plurimum opportunum. Ad vos itaque, qui mole deposita terrenorum ad superna
					<lb/>expedite conscenditis, qui eductis de laqueis seculi pedibus liberis sursum pergitis gressibus, qui
					<lb/>mundanis amenitatibus omnino despectis confidenter ad celestes delicias inhiatis, qui terrena egressi
					<lb/>habitacula mansionem celicam elegistis, qui levatis ad celum oculis contemplamini limpida mente
					<lb/>Deum, qui sedulo eum alloquimini devotis orationibus et attentis, qui humilium supplicationum
					<lb/>instantia ipsum ad gratiam et misericordiam inclinatis, qui per eminentem conversationem ac vitam
					<lb/>et assidua placide servitutis obsequia iam quasi familiares et domestici eius estis, cum magna fiducia
					<lb/>et securitate recurro, ut, cum multum apud maiestatem divinam merita vestra possint et valde sit
					<lb/>efficax vestra intercessio penes eam, interpelletis attente ipsius pro me indigno clementiam et coram
					<lb/>eo pro meorum venia commissorum crebris deprecationibus insistatis, ut indulgentiam, quam meis
				<lb/>non mereor meritis, actibus vestrarum precum assequar interventu. </p>
			</div>
			<div>
				<head><lb/><hi rend="bold">II 27</hi> </head>
				<p><lb/>Manus nostra docta recipere munera vestra grata gratanter recepit, parata plura recipere, cum mittetis. </p>
			</div>
			<div>
				<head><lb/><hi rend="bold">II 28</hi> </head>
				<p><lb/>Consueverunt preces assequi prompte prosecutionis affectum, que habent rogantis reverentiam in
					<lb/>conductu et rogati desiderium in occursu. Sane cum litteras vestras recepimus, proxima futuri festi
					<lb/>sollempnitas nostram habet presentiam obligatam. Deliberationis enim nostre iudicium iam prevenerat
					<lb/>petitionis oblate libellum. Cum ergo sit nostri propositi beato Francisco solvere, quod debemus,
					<lb/>petitioni vestre satisfieri poterit premissa solutione debiti alieni, quin immo nostri, cum nobis
				<lb/>in sancto et sancto solvatur in nobis. </p>
			</div>
			<div>
				<head><lb/><hi rend="bold">II 29</hi></head>
				<pb n="65"/>
				<p><lb/>Magnifico et egregio viro domino R. de Monte Nigro, regni Sicilie magistro iustitiario, Iordanus
				<lb/>etc. salutem et continua prosperitate letari.</p>
				<p><lb/>Receptis litteris, quas misistis, turbatum fore mittentis animum earum tenore cognovimus eiusque
					<lb/>querelam in illis expressam et querele causam attendimus diligenter. Id namque vobis querimonie
					<lb/>videtur esse materia, quod circa negotium communitatis Fundane obtinere, sicut dicitis, a sede apostolica
					<lb/>non potestis, que clara suadet ratio et aliis minime denegantur, ita ut, in quibus facile ipsa
					<lb/>ceteris quasi patet, in hiis vobis penes eam ostium obstrui penitus videatur, et reputetur ibi vobis
					<lb/>difficilis, ubi aliis esse creditur liberalis. Sane propter vestrorum eminentiam meritorum grandia
					<lb/>profecto vobis a Romana debentur ecclesia, et in tantum quidem excessit vestri magnitudo servitii,
					<lb/>quod vix umquam posset sufficienti premio compensari. Sed in cunctis agendis pensanda prudenter
					<lb/>est temporis qualitas, ut pro eis semper et maior et melior captetur opportunitas et commoditas
					<lb/>expectetur, quia nec aufertur nec deperit, quod ad tempus provida dilatione suspenditur, quin immo
					<lb/>serio nonnunquam protelatio interponitur et interpositio protelatur, ut, quod intenditur, commodius
					<lb/>postea et utilius peragatur. Porro instantia vestra pro impetrando contra cives Fundanos
					<lb/>mandato executorio inepta iam, ut confidenter loquamur, et superflua forsitan reputatur, cum vos
					<lb/>in proprio negotio executoris, ut libuit, preripientes officium sic adversus illos, ut fertur, depopulationis
					<lb/>exercueritis gladium, quod executione in eos iam dira vastatione completa nihil fere contra
					<lb/>ipsos relinqueritis ulterius exequendum. Communis tamen pater et dominus, summus pontifex,
					<lb/>exposita ei per nos petitione vestra respondit, quod statim ad vos certum super hiis nuntium
				<lb/>destinaret. </p>
			</div>
			<div>
				<head><lb/><hi rend="bold">II 30</hi> </head>
				<p><lb/>Antequam litteras magnitudinis vestre reciperem, ad vos libentissime accessissem, nisi necessitatum
					<lb/>instantia obstitisset, quarum adhuc altera superveniens alteri abortit initium, antequam illa pariat
				<lb/>parturiens finem. </p>
			</div>
			<div>
				<head><lb/><hi rend="bold">II 31</hi> </head>
				<p><lb/>Ad victoriosum presidium Terre Sancte, quam unigenitus Dei filius, generis humani redemptor,
					<lb/>proprii sanguinis effusione sacravit, Christianissimus princeps rex Francorum illustris, crucesignatus,
					<lb/>cum triumphali exercitu in valida et potenti manu transfretaturus in proximo felicem maturabit
					<lb/>accessum, quem non deserit astuta Latinorum potentia, quem feroces Gallicorum populi prosequentur,
					<lb/>quem fortes comitabuntur Hispani, et strenua Theotonicorum militia cum eodem feliciter
					<lb/>progredietur ad bellum. Exulta igitur, filia Syon; iubila, filia Ierusalem, quia, ecce, milia militum
					<pb n="66"/>
					<lb/>cum celeritate festinant ad salutis expectate subsidium et ad obsequium tue liberationis optatum.
					<lb/>Letetur et colletetur Christianorum sincera devotio et in tantorum felici succursu Ierosolimitanum
					<lb/>regnum gaudeat universum. Cum autem ipsius Terre Sancte tuta defensio ad vos precipue post
					<lb/>Romanam ecclesiam pertinere noscatur, quos divinos milites ad eius presertim custodiam sedes
					<lb/>apostolica deputavit et sanctorum patrum antiquitas constituit veneranda, universitati vestre per
					<lb/>apostolica scripta mandamus, quatenus vinculo caritatis et unione perfecta predicto regi ceterisque
					<lb/>Christianis pugnaturis assistentes in campestro bello et quibuscumque modis consultius et congruentius
					<lb/>videritis expedire in Christi nomine, in quo solo vincitur et regnatur. Viriliter et potenter
					<lb/>insurgatis in hostes et barbaras nationes, ut terra eadem iam diu prophana Sarracenorum superstitione
					<lb/>polluta, quam Christus suo roseo sanguine purpuravit, divino cultui victoriose reddatur et vos
					<lb/>una cum aliis commilitonibus et martiribus sacris in regno celesti et patria vite triumpho et munere
				<lb/>perfrui valeatis eterno. </p>
			</div>
			<div>
				<head><lb/><hi rend="bold">II 32</hi> </head>
				<p><lb/>Multis negotiis occupati super hiis, que vestre littere continebant, ad presens plene non possumus
					<lb/>respondere, sed nacto melioris opportunitatis tempore ipsis dante Domino procurabimus utilius
				<lb/>respondere. </p>
			</div>
			<div>
				<head><lb/><hi rend="bold">II 33</hi> </head>
				<p><lb/>Ad prosecutionem negotiorum, que vestra circumspectio nobis promovenda commisit, pro posse
					<lb/>manus extendimus adiutrices, parati etiam ad dona vestra manus nostras promptas extendere, quas
				<lb/>ab alienis donis multotiens revocamus, et quidem utimur vestris, ut nostris utamini versa vice. </p>
			</div>
			<div>
				<head><lb/><hi rend="bold">II 34</hi> </head>
				<p><lb/>Preter opinionem multorum et ultra meritum meum in me gratia vestre benignitatis exuberat, sicut
					<lb/>ipsa me operis experientia docet, et ideo precibus non insistens manum huic rote, que pro me velociter
					<lb/>currit, ut currat velocius, non appono; uno tamen, quod pro effusa et impensa mihi gratia
					<lb/>vobis debeo, semper salvo, videlicet, quod pro augmento salutis vestre invictum ab oratione spiritum
					<pb n="67"/>
					<lb/>non relaxo, ut, quod pro me et multis aliis operamini, in dierum longitudinem operemini, et
				<lb/>quod agitis ad relevationem in vobis sperantium, diutius agere valeatis. </p>
			</div>
			<div>
				<head><lb/><hi rend="bold">II 35</hi> </head>
				<p><lb/>Petitionem nobis ex parte vestra porrectam promovimus usque ad notam. Verum quia intelleximus
					<lb/>per .. notarium, quod dominus papa se negotiis vestris reddit difficilem propter spem cuiusdam
					<lb/>pecunie, quam de procuratoris vestri promissione concepit, ut asserit, maluimus ab incepte petitionis
					<lb/>prosecutione desistere, quam ipsum ad petitionem sperate pecunie vestri commemoratione negotii
				<lb/>excitare. </p>
			</div>
			<div>
				<head><lb/><hi rend="bold">II 36</hi> </head>
				<p><lb/>Pro amicis vestris et domini P. de Aquino rectori Campanie preces meminimus porrexisse. Et quidem
					<lb/>spem exauditionis concepimus, que, sicut credimus et nullatenus dubitamus, rei non carebit
					<lb/>eventu. Cum igitur presumptione probabili teneamus, quod ea, que processerunt de labiis domini
					<lb/>pape, non faciet irrita, cum sit vir note virtutis et probate constantie, super eodem preces non duximus
					<lb/>iterandas, ne forte sequentium adiectio precum vel rogatum precedentes dedisse contemptui
				<lb/>vel rogantem in ipsis minus affectionis expressisse notaret. </p>
			</div>
			<div>
				<head><lb/><hi rend="bold">II 37</hi> </head>
				<p><lb/>Viro prudenti G., latori presentium, super litteris, quas ad vos a summo pontifice impetravit expedire,
					<lb/>non vidimus aliquid difficultatis opponi, tum quia valde sincerum ad personam vestram affectum
					<lb/>videtur habere, tum quia creditur vobis et Calinensi ecclesie fructuosus, tum etiam quia tantam
					<lb/>in oculis domini pape et quorundam de fratribus invenerat gratiam, quod conatus vester vix aliquem
				<lb/>sortitus fuisset effectum.</p>
				<pb n="68"/>
			</div>
			<div>
				<head><lb/><hi rend="bold">II 38</hi> </head>
				<p><lb/>Recepto ex parte vestra mandato, ut de causa cognoscerem, que inter .. ex parte una et .. ex altera
					<lb/>super .. ecclesia vertitur, consideratis etiam, quod per litteras vestras tribus edictis partes citate iam
					<lb/>fuerant, mandavi, ut in termino, quem eis peremptorium assignavi, pariter et prefixi meo se conspectui
					<lb/>presentarent exhibituri et recepturi, si vellent, quod postulat ordo iuris. Verum pro illis coram
					<lb/>me nec procurator idoneus nec alius comparuit responsalis. Licet autem in talibus satis prompta
					<lb/>et clara iura sint prodita, quia tamen contra me forsitan eo fortius murmurarent, quo facilius familiaritas
					<lb/>consuevit exponi contemptui, a vobis expecto speciale mandatum, ut secundum, quod vobis
				<lb/>placuerit, in hoc cum iustitia satisfiat. </p>
			</div>
			<div>
				<head><lb/><hi rend="bold">II 39</hi> </head>
				<p><lb/>De reditu vestro gaudentes prompti sumus ad ea, que vestrum et domus vestre respiciunt commodum
					<lb/>et honorem. Ecce, scribimus pro vobis, sicut vidimus expedire. Illa vero negotia, que fuerunt
					<lb/>expedienda apud dominum papam, expedit M. vester et noster, qui sic habet favorem sedis apostolice,
				<lb/>quod non eget suffragio alieno. </p>
			</div>
			<div>
				<head><lb/><hi rend="bold">II 40</hi> </head>
				<p><lb/>Bene fecistis, quod solvistis debitum creditori, sed usuris non esse creditur satisfactum, cum de
					<lb/>promissione magnitudinis vestre concepta fuerit fiducia plus habendi, cum etiam a tempore mutui
					<lb/>annus vestri gratia sit elapsus. Sed quid agam, quod frater decipior sic a fratre? Sane patiar patienter,
					<lb/>quia negatum est nobis et curialibus nostris procurante virtute Campanie liberalitati reddere se conformes,
					<lb/>que tantum et taliter vos concussit, taliter nummorum receptacula vacuavit, quod pro gloria
					<lb/>ducitis parcitatis inherere remediis et sic perdita restaurare. De tanto letor et sufficit mihi minus
					<lb/>debito recepisse. Sed consulo, ut spes vos deserat obtinendi de cetero mutuum a Iohanne, si Romam
					<lb/>contigerit vos venire. Verumtamen, si bibliam mittitis, secure sine denariis ad curiam veniatis, quia
					<pb n="69"/>
					<lb/>per triduum ministrabo vobis habunde, sicut esse solet mee consuetudinis et nature. Alioquin barbarus
				<lb/>fiam vobis, nisi domini mei, magistri G., modulata precatio ad aliud me inducat. </p>
			</div>
			<div>
				<head><lb/><hi rend="bold">II 41</hi> </head>
				<p><lb/>Mixturam quandam timoris et gaudii attulere littere per P. quondam exhibite, quoniam de incolumitate
					<lb/>vestra recepta notitia habuit filius vester, unde gaudeat, sed de dubiis eventibus obiecta presumptio
					<lb/>diligentis animo aliquid intulit ad timorem. Fuit igitur, qui sollicitaret et fratres, et relevati
					<lb/>sunt predicatores in Alemannia, Ungaria et Anglia, et renovata est excommunicatio in imperio in
					<lb/>omnes crucesignatos nullius excepta persona, nisi in proximo Martio iter arripiant et prosequantur
					<lb/>arreptum. Ecce, dominus rex sollicitavit civitates maritimas de regno, ut preparent galeas, que multe
					<lb/>sperantur. Verumtamen de ipso rege non creditur, quod ante Augustum pertranseat; sed sunt quidam
					<lb/>principes, de quibus non creditur, quod ipsum expectent. Et quidem credebatur, sicut vobis
					<lb/>per alias litteras intimavimus, ut in isto Martio transiret, sed quedam impedimenta ipsum hactenus
				<lb/>retardarunt, de quibus per Dei gratiam est expeditus omnino. </p>
			</div>
			<div>
				<head><lb/><hi rend="bold">II 42</hi> </head>
				<p><lb/>Etsi paululum Paulus meruit gratis a grato gratiam reportare, tamen, ne negligatur in fructu, quod
					<lb/>in flore coaluit diligentia diligentis, te Christi gratia liberatum salutis dulcedine prosequar habundanti,
					<lb/>ut sis ab amaritudine pravorum actuum liberatus, et flatibus curatis, obnoxius eius innocentie,
				<lb/>causam a te removendo abicias, qua nescius aliquando noxius extitisti. </p>
			</div>
			<div>
				<head><lb/><hi rend="bold">II 43</hi> </head>
				<p><lb/>Venit P., amicus negotii pacis, ut cum adiectione fenoris illud adimpleat, quod prefinito tempore
					<lb/>sors non solvit. Sane dum interdum alludit facilitas et aliquando difficultas illudit, spes desperationem
					<lb/>certam aggreditur. Sed quia potens est Dominus, adherendum creditur parti spei. Ad hec organo
					<lb/>vocis vestre salutamus P. et M. Ceterum, si queratur, cur non singulis scribitur, responderi
					<lb/>poterit, quod in membro potest satisfieri corpori caritate compacto. Et forsan responsioni adminiculum
					<pb n="70"/>
					<lb/>afferret, quod his diebus est questio, quid de Petri deliciis curie sollicitudo reliquerit Lombardie.
					<lb/>Preterea cum se familiaris facultas obtulerit, commendetis patris benivolentie filium sub
				<lb/>mole carnis sue vocis modulo in paradisi delicias introductum. </p>
			</div>
			<div>
				<head><lb/><hi rend="bold">II 44</hi> </head>
				<p><lb/>Fredericus Dei gratia etc.</p>
				<p><lb/>Ignotum vos nobis amicum Anglia peperit, exaltavit Italia et oblata devotio notum fecit. Sicque vos
					<lb/>ut carum amplectimur, exaltatum ut dignum conspicimus, et oblatum ut utilem acceptamus, ac de
					<lb/>vobis eo tenemus indubitatam fiduciam et gerimus licet novam, quo ex novo consortio nobis redolet
					<lb/>Anglia. Propter quod non diligere non possumus Anglicos, et ab ipsis non diligi, prout firmiter
					<lb/>credimus, non possemus, et ut in veram scientiam opinio vestra pertranseat, sinceritatem vestram
					<lb/>tenore presentium exoramus, quatenus hiis, que per A. vobis mittimus, indubitanter credentes ad
				<lb/>promotionem ipsorum, que decus excellentie vestre respiciunt, vestra dilectio prompte consurgat. </p>
			</div>
			<div>
				<head><lb/><hi rend="bold">II 45</hi> </head>
				<p><lb/>Longa satis expectatione suspensa petitio, quam in auditorio summi pontificis amici manibus intulistis,
					<lb/>post opportune importunitatis instantiam tandem ad exauditionis gratiam introivit, que fructuoso
				<lb/>et fecundo favore satisfacere poterit desiderio expectantis. </p>
			</div>
			<div>
				<head><lb/><hi rend="bold">II 46</hi> </head>
				<p><lb/>Delegata vobis cedula renuit prolixius exarari, quia non est illa societas commendanda longis sermonibus
				<lb/>vel loquelis, que commendabilis redditur operibus gratiosis. Hinc itaque etc. </p>
			</div>
			<div>
				<head><lb/><hi rend="bold">II 47</hi></head>
				<pb n="71"/>
				<p><lb/>Si litteras vestre dilectionis non receperimus cum amore, benigne ac etiam gratiose, illarum significatum
					<lb/>denegaremus effectui mancipare. Vestra ergo de iure petitio debet a nobis in cunctis vestris
					<lb/>necessitatibus exaudiri, quoniam vestra negotia tenemur tamquam propria nostris humeris apportare.
					<lb/>Hinc itaque dilectioni vestre presenti serie duximus respondendum, quod usque ad octo dies
					<lb/>cum ducentis militibus et totidem peditibus ad vestrum auxilium accedemus permittente domino
				<lb/>Iesu Christo. </p>
			</div>
			<div>
				<head><lb/><hi rend="bold">II 48</hi> </head>
				<p><lb/>Si cursum vite tue dirigis ad virtutes et bonorum virorum retines honestatem, si proborum vestigia
					<lb/>segueris, improborum consortium fugiendo, si tuos actus nulla fedat infamia pravitatis, beneficia
					<lb/>tibi pro viribus acquiremus, quibus vivere poteris condecenter et librorum utilium copiam vendicare,
					<lb/>quorum sententiis ad maiora pervenies, si longo tempore in illis studueris et perlecta tue mentis
					<lb/>servaveris in thesauris. Studeas igitur vehementer, quia tibi non deficiet nostrarum largitas
				<lb/>expensarum. </p>
			</div>
			<div>
				<head><lb/><hi rend="bold">II 49</hi> </head>
				<p><lb/>Dilecto dilectus affectum sui nominis et effectum.</p>
				<p><lb/>Ingressus Cesaris curiam curialem illum quesivi, quem diligit anima mea; quesivi et non inveni
					<lb/>coactus, ubi erat, ignorare precognitum, et ubi apparebat, non videre previsum. Certe mirabar, quis
					<lb/>angulus singularis absconderat, quem scripta per singula publicarant; mirabar novo manifesti velamine
					<lb/>latuisse patentem. Super hiis autem nuper missa epistola remedium attulit, cuius ministerio
					<lb/>absentem Rome recepi, quem presentem avara Fogia denegavit. Sane dum maiestatem sententiarum,
					<lb/>dum ornatum verborum in eiusdem epistole tenore considero, scriptis scribentis merita comparans
					<lb/>et dictis facta conformans, malo te tantum credere quam invenisse minorem, presertim cum
					<lb/>quodam legis private suffragio, licet non sine iuris publici iniuria, tui possessionem animo teneam
				<lb/>corpore non adeptam.</p>
				<pb n="72"/>
			</div>
			<div>
				<head><lb/><hi rend="bold">II 50</hi> </head>
				<p><lb/>Litteras vestras affectione consueta recepimus et super hiis, que continebantur in ipsis, cum viro
					<lb/>note prudentie ac probate virtutis, magistro .. archipresbytero Bononiensi et opem et operam dedimus
					<lb/>iuxta posse. Verum quo tendebat intentio nostra, possibilitas non pervenit, obstante maioris
					<lb/>arbitrio potestatis. Reliquit ergo cautela negotium in suspenso, quousque notatis circumstantiis
				<lb/>singulis expressius liqueat de vestre beneplacito voluntatis. </p>
			</div>
			<div>
				<head><lb/><hi rend="bold">II 51</hi> </head>
				<p><lb/>Si valetis, sic estis, ut volumus, et nos ipsi valemus, quod et vos vultis. Ad hec de equo latere vos
					<lb/>nolumus, quod cursus velocitate militi et gressus placentia clerico satisfecit. Sic enim dirigit pedes ad
					<lb/>placitum, quod sessoris arbitrium explorare videtur. Verum cum credatur ad ipsum cuiusdam potentis
					<lb/>affectus extendi, est forte, qui eliget, ut potius vobis voluntate vendatur quam alii necessitate
					<lb/>donetur, si tantum donum huiusmodi donationis titulum perferat, quod extorquet necessitas et
				<lb/>liberalitas non producit. </p>
			</div>
			<div>
				<head><lb/><hi rend="bold">II 52</hi> </head>
				<p><lb/>Super hiis, que nobilitatis vestre littere continebant, dominum papam adivimus, qui de venerabili
					<lb/>patre Antiocheno patriarcha respondit se domino imperatori per litteras respondisse. De concordia
					<lb/>vero, quam scitis, idem dominus non videtur credere verbis imperatoris propter facta contraria, que
					<lb/>sentit in Urbe. Sane bona fide loquimur et in puritate cordis asserimus, quod, qui consulit domino
					<lb/>imperatori Rome fieri, que sub titulo nominis sui fiunt, aut per ignorantiam fallitur aut per malitiam
					<lb/>fallit. Totum enim perditur, quicquid ibi expenditur, et qui in visceribus stimulat ab intimis
					<lb/>partis opposite, motus contrarios elicit et acuit in se ipsum. Videretur igitur via nostri consilii, ut
					<lb/>mediator adesset, per quem cessaretur a malis et sic aditus patere posset ad bona. Ad quod dominus
					<lb/>papa, sicut credimus, libenter assurgeret propter subsidium Terre Sancte et imperii Constantinopolitani
					<pb n="73"/>
					<lb/>succursum nec non quietem populi Christiani. Sane hiis diebus non audemus insistere multum
					<lb/>consiliis, eo quod quidam nos arguunt, quia in Lombardia multum ferventes videbamur ad
					<lb/>pacem. Et quidem tolerabilius est de pacis consilio malitiose morderi quam de guerre dispendio
				<lb/>periculose dampnari.</p>
			</div>
			<div>
				<head><lb/> <hi rend="bold">II 53</hi> </head>
				<p><lb/>Affectuose recepi, curiose perlegi et fideliter memorie commendavi, quicquid continebat epistola,
					<lb/>quam misisti, que quodammodo gemino fungens officio et mittentis statum explicuit et eius, cui
					<lb/>mittebatur, continentiam exquisivit. Unde non mirum, si prompto sit favore suscepta, que ad utriusque
					<lb/>votum accedens procuravit utrique satisfieri de utroque. Felicibus itaque letor auspiciis, quoniam,
					<lb/>sicut intelligo, prosperitas tibi plenis votis arridet, sed ut habundantius tuis desideriis satisfiat,
				<lb/>de me illud idem insinuet tue sinceritatis affectui pagina remissiva.</p>
			</div>
			<div>
				<head><lb/> <hi rend="bold">II 54</hi> </head>
				<p><lb/>Non alienum est mihi vestre sollicitudinis studium, non peregrinus caritatis affectus in hiis, que ad
					<lb/>desiderium accedere videntur amici. Sed illa verba obedientie videlicet et mandati, que nimis humiliter
					<lb/>epistole misse principium tenuit, non se satis ingenio applicuere lectoris, cum non habeat par
					<lb/>in parem imperium et, si uti non crederer relativi applausus instantia, dicerem inferior in maiorem.
					<lb/>Ceterum totum illud, quod eiusdem epistole series obtulit, imaginatio prompte recepit, ratio diligenter
					<lb/>discussit et memoria fideliter reservavit. Sed responso supersedere compellor, quod ex alterius
					<lb/>a facto suspenditur et ex dubio dependet eventu. Ad hec, quia ferre non potuit animus diligentis,
					<lb/>ut in plenas humilitate ac dulcedine litteras manus violentas extenderet, ad mittentem sine iniuria
					<lb/>remittuntur, cum tolerabilius sit, ut suo iudici stent aut cadant, quam in alieno forte insperatum
				<lb/>opprobrium dilacerationis incurrant.</p>
			</div>
			<div>
				<head><lb/> <hi rend="bold">II 55</hi> </head>
				<p><lb/>Mittitur equus, qui et palafredum gressus placentia et dextrarium persone statura presentat. Sane in
					<lb/>altero, quod clerici erat, recepit a clerico, in reliquo vero, si quid forte defuerit, adiectio suppleat
				<lb/>experientie militaris.</p>
				<pb n="74"/>
			</div>
			<div>
				<head><lb/><hi rend="bold">II 56</hi> </head>
				<p><lb/>Magister Berardus, domini pape notarius, se stare non reputat, nisi vestro favore subsistat. Consuevit
					<lb/>enim animus per incerta vagari, nisi, quo tendit intentio, sollicitudo perducat. Sane, sicut intelligo,
					<lb/>per diversorum casuum circumferentias circumfertur, et donec per lineas gratie ad centrum benevolentie
					<lb/>vestre perveniat, non quiescit utcumque a se ipso alienum se reputans, nisi eum vestra
					<lb/>providentia domesticum reddat sibi. Porro dum attendo signa devotionis in ipso, dum labia circumcisa
					<lb/>considero in hiis, que honorem vestrum respiciunt, quantum licet et decet, imperiali excellentie
					<lb/>supplico, quatenus sic clementie dexteram porrigatis eidem, ut in benignitatis vestre plenitudine
					<lb/>assequatur totius sufficientie complementum. Illud autem a memoria vestra non excidat, quod regni
				<lb/>filiis mansuetis debetis ubera, Germanis rigidis vero virgam. </p>
			</div>
			<div>
				<head><lb/><hi rend="bold">II 57</hi> </head>
				<p><lb/>Cum interdum mutuis se affectibus intueantur amici et represententur nonnunquam in spiritu,
					<lb/>quos locorum distantia reddit absentes, nolo, quod occasione videndi me personam tuam exponas
					<lb/>periculis, cum nihil mihi putem adesse, unde tibi aliquid possit abesse. Verumtamen discurrat inter
				<lb/>nos frequens epistola, ut vicaria pagina suppleat defectum absentie corporalis. </p>
			</div>
			<div>
				<head><lb/><hi rend="bold">II 58</hi> </head>
				<p><lb/>Noveritis nos per Dei gratiam grata corporis sospitate vigere de vestra gavisos. Ad hec latere vos
					<lb/>nolumus nos nuper ensem talem de Theotonia recepisse, quod eius respectu quasi nullum, quem
				<lb/>misimus, reputamus. Cetera referenda committimus relationi per presentium portitorem. </p>
			</div>
			<div>
				<head><lb/><hi rend="bold">II 59</hi></head>
				<pb n="75"/>
				<p><lb/>Litteris vestris affectuose receptis et auditis, que retulit .., devotus vester et dilectus noster, lator
				<lb/>presentium, sue relationi relinquimus, que vidimus referenda. </p>
			</div>
			<div>
				<head><lb/><hi rend="bold">II 60</hi> </head>
				<p><lb/>Audito vos per Dei gratiam minas egritudinis propulsasse, tanto enim exhilaranti corde gavisus sum.
				<lb/>quanto salutem vestram mei animi exigit appetitus. </p>
			</div>
			<div>
				<head><lb/><hi rend="bold">II 61</hi> </head>
				<p><lb/>Gaudeo te implicitum studio, et utinam explicitum tibi sit studium, ut plene tuis votis accedat, ad
					<lb/>quod votivum te asseris accessisse. Ad hec commissi negotii me non credas immemorem, dummodo
				<lb/>teneat rogati memoria, quod frequentat instantia rogatoris. </p>
			</div>
			<div>
				<head><lb/><hi rend="bold">II 62</hi> </head>
				<p><lb/>Litteras tuas affectione sincera recepimus, in quibus pro assecutione archidiaconatus Norwicensis
					<lb/>circa nos totus effluebas ad laudes, totus profundebaris ad grates. Porro nihil laudis nobis debuit, si
					<lb/>solvit tibi iustitia, quod debebat, et ad grates te obligatio non astringit, cum ad nostros affectus accedant,
					<lb/>que tuis desideriis applicantur. Ceterum dona tua plenis prosequimur actionibus gratiarum.
					<lb/>Volumus tamen dexteram donatoris a talium prosecutione cessare, cum ea, que sunt tuis usibus
					<lb/>deputata, quasi quendam nostre proprietatis titulum preferant, que quodammodo subtrahi viderentur,
				<lb/>si forte missa in doni speciem producantur. </p>
			</div>
			<div>
				<head><lb/><hi rend="bold">II 63</hi></head>
				<pb n="76"/>
				<p><lb/>Gaudeo, si recessum est ab iniuria, qua vestra iustitia ledebatur iniuste. Ad hec super alio, quod
					<lb/>vestre littere continebant, promptum non habeo in presenti consilium, cum nesciam, quem habitura
				<lb/>sint exitum quedam, que lator presentium vobis referet viva voce. </p>
			</div>
			<div>
				<head><lb/><hi rend="bold">II 64</hi> </head>
				<p><lb/>Non miremini de litteris, quas vobis misimus, quia non ex odio, sed ex alia causa fecimus, quam
				<lb/>scietis, si simul erimus, viva voce. </p>
			</div>
			<div>
				<head><lb/><hi rend="bold">II 65</hi> </head>
				<p><lb/>Exiit edictum a domino papa, ut omnes de curia accingantur ad iter, eo quod ipse cum fratribus suis
					<lb/>circumibit terram et perambulabit eam, supplicaturus regibus et principibus seculi pro negotio Terre
					<lb/>Sancte. Huic autem negotio cor et corpus offerimus, sed non suffragantur expense. Licet enim in
					<lb/>hoc desiderium nostrum pleno prosequamur affectu, defectus tamen equorum retardare posset effectum.
					<lb/>Cogimur ergo, quod quandoque renuimus necessitati, cedente pudore nunc petere. Sed ut
					<lb/>sic petitoris geramus officium, quod non incidamus in vitium exactoris, insinuare sufficiat nos equo
					<lb/>ad opus capellanie vel sarcine indigere. Verum quia in hiis nolumus labiis alicuius detractoris exponi,
					<lb/>tenor presentis epistole sit, si placet, cuiuslibet alterius notitie interdictus, et ut interdictum tale
				<lb/>servetur, pagina lecta frangatur. </p>
			</div>
			<div>
				<head><lb/><hi rend="bold">II 66</hi> </head>
				<p><lb/>Missa blandita sunt visui, que allexerunt affectum et dexteram attrahebant. Sed hiis tribus repagulum
					<lb/>cuiusdam nostri propositi rigor obiecit. Remittuntur ergo cum gratia ad eum, qui misit ea, que
				<lb/>sic manu videantur remissa, quod credantur corde retenta. </p>
			</div>
			<div>
				<head><lb/><hi rend="bold">II 67</hi></head>
				<pb n="77"/>
				<p><lb/>Querula tue dilectionis epistola in amicum aliquid invectionis habebat, que non sine nota retulisse
					<lb/>videtur illud salutationis alloquium, quod de intimis cordis affectibus amici pagina quondam tulerat
					<lb/>ad amicum. In quo, quid et quantum obligationis contraxerit status preteriti temporis, quid et
					<lb/>quantum adhuc presentis condicio debeat, satis curialiter, satis caute scribentis industria comprehendit,
					<lb/>nec id revocavit in dubium legentis conscius intellectus. Et quidem clara confessione protestor
					<lb/>et pura protestatione confiteor me tibi ex pluribus debitorem. Absit enim me tantum lapsum
					<lb/>incurrisse memorie, ut illum videar oblivioni dedisse, quem mihi probate amicitie fedus astrinxit;
					<lb/>absit me tante ingratitudinis vitium incurrisse, ut credar abiecisse post terga ea, que de tua liberalitate
					<lb/>recepi eo maxime tempore, quo spem retributionis ademerat sterilis et adversa fortuna, cum noti
					<lb/>manum subtraxerant, cum non sperabatur consolationis remedium in adversis. Sed miraris, quod
					<lb/>adhuc nullius beneficii radius ad te in paupertatis obscuro manentem pervenit, cum felicium aurora
					<lb/>successuum per Dei misericordiam iam plena luce prosperitatis illuxerit illi, qui se aliquando te
					<lb/>alterum fatebatur. Porro, carissime, a quibusdam accepi, quod tibi votiva prosperitas fecundis blandiebatur
					<lb/>applausibus, ad quod se cito diligentis credulitas applicabat, eo quod facile creditur, quod
					<lb/>optatur. Ecce, pro te scribo venerabili patri .. episcopo, paratus eidem pro te cuiusvis nexu obligationis
					<lb/>astringi, cum nullus de prelatis Theotonicis alicuius beneficii genere me potuerit hactenus
					<lb/>facere debitorem. Verum si forsan obstaculum aliquid difficultatis obiecerit, sic illud studeas responsi
					<lb/>cautela velare, quod non desperem scribere alii, si, quod absit, ab isto, de quo plurimum spero,
				<lb/>desperare compellor. </p>
			</div>
			<div>
				<head><lb/><hi rend="bold">II 68</hi></head>
				<p><lb/>Non est, unde teneamini nobis ad grates, si circa negotium domus vestre prosequimur, quod debemus.
					<lb/>Porro utilitatis est nostre, si quid religiosis ad commodum nostra sollicitudine procuratur.
					<lb/>Cum igitur intendamus mereri nobis in vobis, pro litteris impetrandis, de quibus scripsistis, utemur
				<lb/>instantia opportuna, dummodo ille, apud quem instandum fuerit, non restiterit importune. </p>
			</div>
			<div>
				<head><lb/><hi rend="bold">II 69</hi> </head>
				<p><lb/>Expeditos non credimus, quos adhuc obligatio tenet, quoniam, etsi de preterito sit solutum, restat
					<lb/>aliquid pro futuro solvendum, solutionis nihilominus debito inter salutis desideria remanente. Sane
					<lb/>tantis per illud missis litteris comprehensum, quod vestre sanitatis adiecit notitia, Thome [sanitas]
					<lb/>crevit in tantum, ut de se illud renuntiet, quod de vobis intelligit nuntiatum. Ceterum in tribulationum
					<lb/>et laborum affluentia, que affluunt utrobique, stilus non affluit, quia non sufficeret carta stilo.
					<pb n="78"/>
					<lb/>Potens est tamen Dominus post tribulationem tranquillum et post nubilum dare serenum et facere
				<lb/>cum tentatione proventum. </p>
			</div>
			<div>
				<head><lb/><hi rend="bold">II 70</hi> </head>
				<p><lb/>Amice, dum vivimus, sic inter nos debitum solvitur, quod remaneamus ad invicem debitores. Ad
					<lb/>hec sacerdotem illum, cuius orationem expetitis inter sacra, vos sacris orationibus adiuvetis, ut mutuis
					<lb/>hinc inde suffragiis utriusque geratur negotium ad salutem. Ceterum sciatis, quod omnes fratres
					<lb/>sunt simul, excepto domino O., quem senectus premit, in Urbe. Determinatum est, quod regressui
				<lb/>non sit apta Campania usque ad fruges novas. </p>
			</div>
			<div>
				<head><lb/><hi rend="bold">II 71</hi> </head>
				<p><lb/>Litteris vestris affectione consueta receptis ipsarum continentiam pleno concepimus intellectu. Sane
					<lb/>super negotio, quod misistis ad curiam, litteras apostolicas impetravimus, quas vobis transmittimus
				<lb/>per presentium portitorem, parati ad ea, que vestrum respiciunt commodum et honorem. </p>
			</div>
			<div>
				<head><lb/><hi rend="bold">II 72</hi> </head>
				<p><lb/>Scribenti rescribens in libro vite conscribi.</p>
				<p><lb/>Communis debiti mutua solutione crescentis, obligatione durante, creditoris et debitoris amplector
					<lb/>et nomen et vinculum relativum. In ius ergo trahitur, qui negationis diffugio petitoris animum non
					<lb/>suspendit, licet impossibilitas emula solutionis adimat facultatem. Doleo siquidem me non esse
					<lb/>solvendo, fore tamen me gaudeo debitorem, et quamvis diligentis atque dilecti urgeat instantia exactoris,
					<lb/>ad cessionis tamen subsidium non recurro, quoniam est mihi in voto plus solvere et in desiderio
					<lb/>plus debere, cum ad accepti rationem, protracta fiducia, grandis rei modice spes alludat. Ad hec
					<lb/>in patris nomine, quod amici pagina pretulit, rem ignoro, quoniam, si ad virtutis vel etatis debitum
					<lb/>reverentia recipit intellectum, attribuitis alii, quod est vestrum, quod, si forsan assumitur a sacerdotii
					<lb/>dignitate, dabit tolerantiam, quod patri presbytero scribat diaconus filius reverenter. Recommendatus
				<lb/>sit vobis devotus et fidelis Andreas.</p>
				<pb n="79"/>
			</div>
			<div>
				<head><lb/><hi rend="bold">II 73</hi> </head>
				<p><lb/>Excellentie vestre litteris devote receptis ad id, quod continebatur in ipsis, affectum pertulimus, sed
					<lb/>non est consecutus effectus, tum quia non aderat nuntius aptus promotioni negotii, tum quia treuge
					<lb/>inter vos et .. regem Francorum firmate difficultatem ingerunt litteris impetrandis, que occasione
					<lb/>alicuius excommunicationis vel interdicti forte scandalum aliquod suscitarent. Ne igitur videretur
					<lb/>ecclesia regionum turbare quietem, in talibus autem opus est multa cautela, cum bellorum sit dubius
					<lb/>exitus et guerrarum sit incertus eventus. Non miremini de mora cursorum; oportuit enim eos ire
				<lb/>ad .., tunc in curia non presentem. </p>
			</div>
			<div>
				<head><lb/><hi rend="bold">II 74</hi> </head>
				<p><lb/>Mentiri nolo, verum non possum scribere iuxta votum. Spes tamen grandis offertur; amicus faciet,
				<lb/>quod valebit. </p>
			</div>
			<div>
				<head><lb/><hi rend="bold">II 75</hi> </head>
				<p><lb/>Gaudemus in Domino et in sue pietatis providentia exultamus, quod ex alto respiciens vestre fidei
					<lb/>puritatem vos de captivitatis eduxit angustia et in secure stationis palatio collocavit. Porro in casu
					<lb/>vestro cor nostrum exciderat, presertim cum ad liberationem vestram preces nostre nullum fructum
					<lb/>attulisse viderentur, sed benedictus Deus, qui de liberatione vestra providit et maluit vos sibi teneri
					<lb/>de misericordia facta vobis quam homini obligari. Illud autem latere vos nolumus, quod ad utilitates
					<lb/>vestras et vestrorum, quantum Dominus dederit, et tota virtute consurgimus et pleno desiderio
				<lb/>aspiramus. </p>
			</div>
			<div>
				<head><lb/><hi rend="bold">II 76</hi></head>
				<pb n="80"/>
				<p><lb/>Gaudemus de sene nostro, magistro P., quod vivit et sanus est, et nihilominus accedit ad gaudium,
				<lb/>quod metas suspectas transiliens spem producit ad vite spatium longioris.</p>
			</div>
			<div>
				<head><lb/><hi rend="bold">II 77</hi> </head>
				<p><lb/>Mixturam attulit pagina vestra: baiula egritudinis et salutis vinum infundens et oleum animo dili gentis.
				<lb/>Porro etc. </p>
			</div>
			<div>
				<head><lb/><hi rend="bold"> II 78</hi> </head>
				<p><lb/>Committitur filie cedule, quod mater epistola pre rubore non recipit, videlicet quod vilem passus
					<lb/>sum in utraque petitionum vestrarum repulsam. Verum id bonitas vestra non meruit; presumitur,
					<lb/>quod Thome contemptui debeatur. Unde, si placet, hiis temporibus apud dominum papam petitiones
				<lb/>vestre per alium innotescant. </p>
			</div>
			<div>
				<head><lb/><hi rend="bold">II 79</hi> </head>
				<p><lb/>Super hiis, que missa pagina continebat, querentis sollicitudini respondetur per ea, que cedula continet
				<lb/>interclusa. </p>
			</div>
			<div>
				<head><lb/><hi rend="bold">II 80</hi> </head>
				<p><lb/>Intelleximus honorabilem esse parentelam, de qua scripsistis, et credimus esse sani consilii, ut perficiatur
					<lb/>prudenter, quod utiliter est inceptum. Sane de die consummationis non est nostrum dare
					<lb/>consilium, cum id dependat ex vestre possibilitatis effectu. Audivimus enim, quod quadringente
					<lb/>uncie deducuntur in dotem, de quibus trecentas ad presens debetis exsolvere et centum nostre dispositionis
					<pb n="81"/>
					<lb/>arbitrio reservantur. Super quibus scire vos volumus, quod in hiis non intendimus obligari,
					<lb/>sed affectum, quem hactenus ad dominum P. et suos habuimus, nolumus sub obligatione restringere,
				<lb/>sed in plena libertate ac mera liberalitate servare. </p>
			</div>
			<div>
				<head><lb/><hi rend="bold">II 81</hi> </head>
				<p><lb/>Ex litteris vestris duo collegimus: festinam videlicet vocationem ab avunculo vestro et bonum exhortationis
					<lb/>ad pacem. Sane primum non prosequimur relinquentes illud providentie illius, qui vos cum
					<lb/>tanta celeritate vocavit; ad secundum non sufficimus, quoniam cum altera parte vix ita exquisita
					<lb/>forma posset haberi, que nihil dubitationis admitteret et ad quam se precise pars presens in alterius
				<lb/>absentia obligaret. </p>
			</div>
			<div>
				<head><lb/><hi rend="bold">II 82</hi> </head>
				<p><lb/>Procuratorem misistis satis industrium, sed mandati et expensarum sufficientia nudum, et ecce,
					<lb/>revertitur alio pro vobis in curia remanente. Ad hec scire vos volumus, quod duo debilitare videntur
					<lb/>cause vestre processum; unum in facto et aliud in iure consistit: in facto detentio obsidum, in iure
					<lb/>compositio facta coram venerabili patre S., tituli sancte Marie trans Tiberim presbytero cardinali.
					<lb/>Ceterum sciatis, quod dominus noster locutus est diligenter cum nuntiis .. ducis de oppressionibus
				<lb/>clericorum, et spes dari videtur in bonum, si verbum facti consortium non declinet. </p>
			</div>
			<div>
				<head><lb/><hi rend="bold">II 83</hi> </head>
				<p><lb/>Super hiis, que vestre magnitudinis littere continebant, quod potui, feci, et adhuc experiar, ut affectus
					<lb/>plenioris possibilitatis prosequatur effectum. Sane deliberatum erat de regressu in Campaniam,
					<lb/>cuius deliberationis causam notarius S., devotus noster atque fidelis, vobis exprimere poterit viva
					<pb n="82"/>
					<lb/>voce. Receptis autem litteris vestris et intellectis, que prudenter proposuit idem S., fuit a priori deliberatione
				<lb/>recessum.</p>
			</div>
			<div>
				<head><lb/><hi rend="bold">II 84</hi> </head>
				<p><lb/>De continentia vestra petimus certificari frequenter, et ut de nostra vestro desiderio satisfiat, significamus
				<lb/>nos per Dei gratiam grata mentis et corporis sospitate vigere. </p>
			</div>
			<div>
				<head><lb/><hi rend="bold">II 85</hi></head>
				<p><lb/>Nuntii vestri iuxta desiderium vestrum non proficientes de nostro consilio revertuntur, et nos pro
				<lb/>vobis opportuno tempore, quod poterimus, faciemus.</p>
			</div>
			<div>
				<head><lb/><hi rend="bold">II 86</hi> </head>
				<p><lb/>Credentes vos de nobis prospera libenter audire significamus nos per Dei gratiam grata corporis
				<lb/>sospitate vigere, quod de vobis et vestris pleno desideramus affectu. </p>
			</div>
			<div>
				<head><lb/><hi rend="bold">II 87</hi> </head>
				<p><lb/>Gaudemus statum vestrum et vestrorum felicitate florere, et quia de prosperis nostris nova libenter
					<lb/>auditis, significamus nos per Dei gratiam grata corporis sospitate vigere. Ad hec de petitionibus
					<lb/>nobis per .. ex parte vestra exhibitis una, que tangebat ecclesiam, promoveri non potuit, et causam
					<lb/>difficultatis idem referre poterit viva voce. Unde non est, quid imputetur eidem, nec nos negligentia
				<lb/>notat, si semper ad votum non succedit eventus.</p>
				<pb n="83"/>
			</div>
			<div>
				<head><lb/><hi rend="bold">II 88</hi> </head>
				<p><lb/>Gaudemus statum vestrum esse felicem, et quia de nostro certificari petistis, significamus nos per
				<lb/>Dei gratiam grata corporis sospitate vigere. </p>
			</div>
			<div>
				<head><lb/><hi rend="bold">II 89</hi> </head>
				<p><lb/>Letati sumus in hiis, que de Martino nuper scripta sunt nobis, sed quoniam res est solliciti plena
				<lb/>timoris, amor nos, timor utrumque sollicitat, quia nondum negotium est in tuto. </p>
			</div>
			<div>
				<head><lb/><hi rend="bold">II 90</hi> </head>
				<p><lb/>Missus nuper a vobis pannus forte fuisset cum devotione remissus, si ex hoc potuissetis induci facile
					<lb/>credere dona renuere hominem nostre sortis. Verum quia publicata quandoque per vestras litteras
					<lb/>credere credulitas non decrevit, cautius fuit cum gratiarum actione recipi, quod misistis, quam sub
				<lb/>dubia credulitate remitti. </p>
			</div>
			<div>
				<head><lb/><hi rend="bold">II 91</hi></head>
				<p><lb/>Planetam quandam de exameto albo cum listis ecclesie Lateranensi contulisse me fateor usu mihi
					<lb/>reservato dumtaxat, quamdiu canonicorum eiusdem ecclesie placuerit voluntati. Verum ne huiusmodi
					<lb/>rei notitie aliquid lapsu temporis subtrahere possit oblivio, id in prorogationem servande memorie
				<lb/>presenti pagine commendavi.</p>
				<pb n="84"/>
			</div>
			<div>
				<head><lb/><hi rend="bold">II 92</hi> </head>
				<p><lb/>Scripsistis, quod Matheus, nepos noster, vobis ex parte nostra promisit pro filia vestra tradenda
					<lb/>nuptui quadraginta uncias auri. Verum latere vos nolumus, quod super hoc ille nullum a nobis
				<lb/>mandatum accepit nec sua nos potuit promissione ligare. </p>
			</div>
			<div>
				<head><lb/><hi rend="bold">II 93</hi> </head>
				<p><lb/>Postulationis oblate processus per diligentem procuratorum vestrorum instantiam pulsavit ad audientiam
					<lb/>principis, sed, clausa ianua gratie, ad exauditionis nuptias non intravit. Sane probationis
					<lb/>suffragiis etas non indiguit postulati, que multorum annorum producta curriculis senium respicit de
					<lb/>propinquo. Servat autem vobis adhuc sedes apostolica quosdam testes, qui ex antiquitate conversationis
					<lb/>scolastice receperunt, quod magistro Vincentio sufficere poterit ad probandum diu initiate
					<lb/>principium senectutis. Ad hec de exeniis per presentium portitorem nobis exhibitis mittentis gratiam
				<lb/>plenis prosequimur actionibus gratiarum. </p>
			</div>
			<div>
				<head><lb/><hi rend="bold">II 94</hi> </head>
				<p><lb/>Presentata nobis ex parte vestra petitio propter egritudinem et obitum bone memorie H., summi
					<lb/>pontificis, ad exauditionis gratiam non pervenit, quam tamen in consistorium successoris nondum
					<lb/>inferendam providimus, retinentes eam in hac novitate suspensam. Verum quia firmiter credimus
					<lb/>et nullatenus dubitamus, quod, si petitionibus huiusmodi dominus noster dispensationis aperuerit
					<lb/>ianuam, vestra secundum obtinebit ingressum, consulimus tamen , ut a venerabili patre T. episcopo
				<lb/>obtinere competentis expectationis indutias studeatis.</p>
				<pb n="85"/>
			</div>
			<div>
				<head><lb/><hi rend="bold">II 95</hi> </head>
				<p><lb/>Cum desiderata diu presentia vestra haberi a nobis speretur in brevi, super hiis, que missa pagina
				<lb/>continebat amici, responsum vive voci relinquitur, quod ad presens petita venia scripture negatur. </p>
			</div>
			<div>
				<head><lb/><hi rend="bold">II 96</hi> </head>
				<p><lb/>Volentes in vestris uti libere voluntatis arbitrio de hiis, que misistis, quedam cum gratiarum actione
					<lb/>recepimus et quedam sine mittentis iniuria remittuntur. Ad hec latere vos nolumus id, quod in
				<lb/>Domino possumus, vobis et monasterio vestro deberi. </p>
			</div>
			<div>
				<head><lb/><hi rend="bold">II 97</hi> </head>
				<p><lb/>Ad grates assurgo, quia de vestro Thoma grata libenter auditis. Ut igitur scribentis desiderio satisfiat,
				<lb/>noveritis me optata corporis et utinam anime sospitatis vigere. </p>
			</div>
			<div>
				<head><lb/><hi rend="bold">II 98</hi></head>
				<p><lb/>Oblata ex parte vestra petitio de illarum genere creditur, que vix obtinent ad gratiam exauditionis
					<lb/>ingressum; tamen petentis non turbetur affectus, si, quod rarissime conceditur, inveniatur huic esse
					<lb/>negatum. Verum cum ad inductionis applausum vestri procuratoris instantia de .. et .. assumeret
					<lb/>argumentum, vim exceptionis elisit negatio presidentis, in hiis tam preteritum quam futurum sub
				<lb/>sua negatione concludens. </p>
			</div>
			<div>
				<head><lb/><hi rend="bold">II 99</hi></head>
				<pb n="86"/>
				<p><lb/>Tot et tantorum manibus caritatis vestre petitio fuit in auditorium summi pontificis introducta,
					<lb/>quod satis favorabilem et facilem habuit impetrationis effectum. Inter quos nec primum me censeo,
				<lb/>nec dico postremum, ut sic saltem inter medios me reputetis amicos. </p>
			</div>
			<div>
				<head><lb/><hi rend="bold">II 100</hi></head>
				<p><lb/>Recepta vestre caritatis epistola, cum iam mihi mensa pararetur ad cenam, minus satisfactionis solite
					<lb/>obtinuit ventris exactio, quoniam desiderium urgebat amici, ne insinuata petitio more pateretur
					<lb/>dispendium, sed potius expedite introduceretur ad principem persuasionibus et supplicationibus
					<lb/>promovenda. Et quidem, ut de contingentibus nil omitterem nec sine hiis, que gratanter accipiunt
					<lb/>hodie aures maiorum, vacuus reputarer in conspectu principis, post benevolentie, ne dicam adulationis,
					<lb/>preparatorium petitionem obtuli, preces adieci et, quicquid supplicatio potuit, sum expertus.
					<lb/>Verumtamen sic rigor presidentis invaluit, quod petitis obiecta repulsa intentionem petentis elisit,
					<lb/>causam petitionis illusit et exprobravit instantiam supplicantis. Non igitur imputetur amico, si sic
					<lb/>rogatus obduruit, quod emolliri non potuit sollicitudine rogatoris. Ad hec noveritis, quod de .. id
				<lb/>pro certo tenetur, quod apud vos dubium habebatur. </p>
			</div>
			<div>
				<head><lb/><hi rend="bold">II 101</hi> </head>
				<p><lb/>Recepta cari petitio, licet ad audientiam principis invenerit aditum, adhuc tamen ad exauditionis
					<lb/>gratiam non pervenit. Sed forte prosecutorem negligentia argues, quasi non pleno studio ad desiderium
					<lb/>petitoris accesserit, cum non sit verisimile, quin spei prima precum oblatione concepte frequentis
					<lb/>supplicationis adiectio successorem non dedisset effectum. Porro, carissime, presumptionem
					<lb/>huiusmodi diligentis intercessoris affectus non patitur, qui maluit petita suspensa relinquere, quam
					<lb/>spem petitorum suspensione conceptam per nimie importunitatis instantiam extinguere ante partum.
					<lb/>Sic igitur spes prorogatur in posterum, cui res pro voto succedere poterit, si, quod benevolentia
				<lb/>principis in similibus innuit, vestra multitudo precaminum non retardet. </p>
			</div>
			<div>
				<head><lb/><hi rend="bold">II 102</hi></head>
				<pb n="87"/>
				<p><lb/>Gratum gerimus et acceptum, quod magister Iohannes utilitatibus vestris assistit, cum nostrum sit,
					<lb/>quod fecerit vobis. Cum autem ipse de mandato domini pape ad Urbem venerit, superfluum credimus,
				<lb/>quod nostra licentia utatur in mora, cum sufficere possit auctoritas maioris eidem. </p>
			</div>
			<div>
				<head><lb/><hi rend="bold">II 103</hi></head>
				<p><lb/>Vidimus litteras, quas misistis, et scribentem agnovimus in scriptura. Sane consideratis, que misse
					<lb/>pagine tenor habebat, non videmus, quod probabiliter sperare possitis in ordine turbato quietem.
					<lb/>Restat igitur providere de commutatione salubri. Unde providentia vestra specificet, in quem ordinem
				<lb/>velit conceptum propositum commutari. </p>
			</div>
			<div>
				<head><lb/><hi rend="bold">II 104</hi> </head>
				<p><lb/>Mittens inclinat ad grates, eo quod missa sunt admissa gratanter, que receptione crevisse videntur,
					<lb/>cum multum adiecisse credatur hilaris recipientis affectus. Sane salutis auctori diligens pro dilecto
					<lb/>vitulum immolat gratiarum, eo quod tertiana tertio signo defecit. Ad hec de rescribente scribens,
					<lb/>quid sentiat, pagine non committit responsive, ne, quod interioris hominis conscientia tute servat in
					<lb/>abdito, exterioris applausus in publicum proferat non secure. Responsum vero super aliis, que scripsistis,
				<lb/>relationi relinquimus presentium portitoris. </p>
			</div>
			<div>
				<head><lb/><hi rend="bold">II 105</hi></head>
				<p><lb/>Ad prosecutionem negotiorum vestrorum damus, quam possumus, et opem et operam efficacem,
				<lb/>cum illorum effectu nostrum prosequamur affectum. </p>
			</div>
			<div>
				<head><lb/><hi rend="bold">II 106</hi></head>
				<pb n="88"/>
				<p><lb/>Petitio vestra super beneficio olim habito per nos extitit in auditorium principis introducta, sed ad
					<lb/>exauditionis gratiam non pervenit. Petitiones enim huiusmodi hiis diebus obstaculum tante difficultatis
					<lb/>inveniunt, quod quasi omnem spem promotionis amittunt. Nulla nos ergo in hiis apud amicum
					<lb/>negligentie nota notet, cum non semper ad votum sollicitudo perveniat, nec affectum consequatur
				<lb/>effectus. </p>
			</div>
			<div>
				<head><lb/><hi rend="bold">II 107</hi> </head>
				<p><lb/>Scribentis affectum advertimus et notavimus verba scripture. Sane cum veritas finali iure subsistat,
					<lb/>licet incidenter interdum impetatur iniuria, sic in Deo dabimus et opem et operam, quod de oblocutionis
				<lb/>pharetra emisse sagitte, opposito iustitie clipeo, ius ledere non poterunt innocentis. </p>
			</div>
			<div>
				<head><lb/><hi rend="bold">II 108</hi></head>
				<p><lb/>Gaudemus in Domino, qui sic in vobis, sicut frequenter audivimus, gratiarum plenitudine affluit,
					<lb/>quod estis iam aliis conversationis exemplar, morum speculum, norma vite. Dignis itaque laudibus
					<lb/>prosequentes affectum, quem ad viros religiosos et ad operam religionis habetis, scribimus fratri
					<lb/>nostro .. de .. ad opus fratrum predicatorum de Capua, prout credimus expedire. Ceterum, cum
					<lb/>tanti boni fore nos nolimus expertes, offerimus ad prosecutionem tam laudabilis operis subsidium
				<lb/>pleno posse. </p>
			</div>
			<div>
				<head><lb/><hi rend="bold">II 109</hi></head>
				<p><lb/>Super hiis, que missa pagina continebat, quod ad intellectum legentis diligentia pertulit, ad effectum
					<lb/>exequentis sollicitudo perduxit. Et quidem scripti tenorem advertimus et apprehendimus interiora
				<lb/>scribentis, super quibus per .. episcopum respondemus.</p>
				<pb n="89"/>
			</div>
			<div>
				<head><lb/><hi rend="bold">II 110</hi></head>
				<p><lb/>Excusationis aliquid attulit epistola, quam misistis, et nuntii adiecta relatio invenit credulum auditorem,
				<lb/>presertim cum amor ex intimis allegationes protulerit de amico. </p>
			</div>
			<div>
				<head><lb/><hi rend="bold">II 111</hi> </head>
				<p><lb/>De manu .. diocesani episcopi metuunt .. et .., presentium portitores, et de .. metropolitani dextera
					<lb/>non confidunt. Sed ad alterum redire coacti elegerunt sub spe minoris dispendii nobilis brachio
				<lb/>minus premi, ne rudis aut rustici mole vel malitia penitus atterantur. </p>
			</div>
			<div>
				<head><lb/><hi rend="bold">II 112</hi></head>
				<p><lb/>Pro duobus clericis litteras vestras recepimus, quorum alter pervenit ad votum, manente reliqui
					<lb/>desiderio in suspenso. Ad hec de mulo noveritis, quod spem dantis et recipientis elusit, cum factus
				<lb/>maior non solverit, que minor sub futuri temporis expectatione promisit. </p>
			</div>
			<div>
				<head><lb/><hi rend="bold">II 113</hi></head>
				<p><lb/>Magistros R. et O. missos a vobis pleno desiderio et affectione tota recepimus, vos ipsos recipientes
					<lb/>in ipsis, presertim cum et missorum adventum et mittentium missionem recipientis anticiparit affectus.
					<lb/>Sane ipsorum relatio dulce quidem attulit et amarum; dulce, cum propositio cum devotione
					<lb/>procederet, amarum, dum nostri contemptum propositorum series allegaret, in quo prudentis circumspectio
					<lb/>posset advertere, quid tolerabilius esset: contempnere vel contempni, cum contemptus
					<lb/>culpam in contemptore notaret et contempnens quandam infligeret penam contempto. Porro que
					<pb n="90"/>
					<lb/>sit gloria capitis in membrorum contumelia, non videmus, nec caput dici poterit membris reputatis
					<lb/>ingloriis gloriosum. Ergo, carissimi, credatis firmiter et nullatenus dubitetis, quod circa vos nec fuit
					<lb/>nec est nobis animus contempnendi, quin immo in firmo proposito gerimus honorem et statum
					<lb/>ipsorum tam in consiliis requirendis quam aliis illesum et integrum conservare, cum noster sit honor
				<lb/>eorum et principaliter honoremur in ipsis. </p>
			</div>
			<div>
				<head><lb/><hi rend="bold">II 114</hi> </head>
				<p><lb/>Credimus litteras esse veras, quarum tenorem ex parte vestra nobis exhibita cedula presentavit. Missis
					<lb/>autem petitionibus manum promotionis optate dare nequivimus, quia presentes in curia non
					<lb/>eramus. Opportuno vero tempore tam illius, pro quo scripsistis, quam aliorum, pro quibus volueritis
				<lb/>scribere, negotia diligenter et efficaciter iuxta posse curabimus promovere. </p>
			</div>
			<div>
				<head><lb/><hi rend="bold">II 115</hi> </head>
				<p><lb/>Paternitatis vestre litteras affectione prompta recepimus et ad ea, que continebantur in ipsis, prout
					<lb/>vestris utilitatibus expedire viderimus, dabimus iuxta posse opportuno tempore opem et operam
					<lb/>efficacem. Porro sic petitiones suas vestra consuevit circumspectio moderare, quod eas vel iuris necessitas
					<lb/>vel honestas gratie ad exauditionis perducit effectum. Libera ergo fronte ac secura conscientia
					<lb/>negotiis vestris manum damus auxilii, in quibus prosequentis desiderium metas iustitie debite vel
				<lb/>competentis terminos gratie non excedit. </p>
			</div>
			<div>
				<head><lb/><hi rend="bold">II 116</hi></head>
				<p><lb/>Preces vestre apud nos care sunt et eas libenter in Domino executioni mandamus. Verum quia ille,
					<lb/>pro quo rogastis, est nobis omnino incognitus, expedit propter integritatem conscientie nostre, ut
					<lb/>queramus, quis sit et qualis, ut secundum, quod poterimus invenire de illo, petitionem formemus,
					<lb/>que ad exauditionis gratiam apud dominum papam sine creatoris offensa salubrem possit habere
				<lb/>progressum.</p>
				<pb n="91"/>
			</div>
			<div>
				<head><lb/><hi rend="bold">II 117</hi> </head>
				<p><lb/>Fatemur nos vestri monasterii debitores. Cum ergo necessitas urget vel utilitas exigit, auxilium et
					<lb/>consilium nostrum poteritis invocare securi, quoniam in negotiis vestris. quod poterimus, faciemus,
					<lb/>et si quid forte possibilitati defuerit, illud utcumque supplebit habundantia voluntatis. Ad hec ..,
					<lb/>qui apud vos procul dubio meruit ex devotionis affectu, quem ad vos habere dignoscitur, benevolentie
				<lb/>vestre propensius commendamus. </p>
			</div>
			<div>
				<head><lb/><hi rend="bold">II 118</hi></head>
				<p><lb/>Missa blandita sunt visui, allexerunt affectum et dexteram attrahebant. Hiis autem tribus obstaculum
					<lb/>sola inhibitio superioris obiecit. Remittuntur ergo cum gratia ad eum, qui misit ea, cuius prudentia
					<lb/>gerere poterit, ut resumpta non credantur esse recepta et custodita non videantur esse
				<lb/>remissa. </p>
			</div>
			<div>
				<head><lb/><hi rend="bold">II 119</hi></head>
				<p><lb/>De manu Domini duplicem sensimus misericordiam hiis diebus: correctionis per visitationem infirmitatis,
					<lb/>confortationis per propinationem salutis. Super utroque igitur offeratis nobiscum eidem
					<lb/>vitulum labiorum. Ad hec recommendamus vobis in Domino carissimum amicum nostrum, venerabilem
				<lb/>patrem .. episcopum, cum in nostris et vestris manibus pendeat vita eius. </p>
			</div>
			<div>
				<head><lb/><hi rend="bold">II 120</hi> </head>
				<p><lb/>Petitiones .. abbatis Sancti Dionysii ad audientiam domini pape perduxi, verum ille, pro quibus
					<lb/>pulsabatur ad gratiam exauditionis, non invenere favorem, sed que forma fuere contente communi,
				<lb/>finem promotionis solite attigerunt.</p>
				<pb n="92"/>
			</div>
			<div>
				<head><lb/> <hi rend="bold">II 121</hi> </head>
				<p><lb/>Scrinia nuper missa sunt nobis, que facultatibus digna maioribus; ut in excellentioris possessoris
				<lb/>dominium transeant, domine regine usibus duximus deputanda. </p>
			</div>
			<div>
				<head><lb/><hi rend="bold">II 122</hi></head>
				<p><lb/>Dilecto dilectus utriusque salutis effectum.</p>
				<p><lb/>Prolixis amici sermonibus satisfacere nequit ad presens brevis epistola, quoniam relatione pendente
					<lb/>illius negotii, quod vos scitis, expedit suspendi responsum. Hinc est, quod domino .. Metensi non
				<lb/>rescribimus desiderantes ei placere plus facto quam verbo. </p>
			</div>
			<div>
				<head><lb/><hi rend="bold">II 123</hi> </head>
				<p><lb/>Ad ea, que commisistis viro prudenti, latori presentium, quantum cum Deo possumus, manum
					<lb/>nostre possibilitatis extendimus, prorogantes affectum etiam ad id, quod attingere nequibat effectus.
				<lb/>Credimus tamen quedam, que conscientie vestre satisfacere poterunt, esse salubriter prorogata. </p>
			</div>
			<div>
				<head><lb/><hi rend="bold">II 124</hi></head>
				<p><lb/>De fecundi pectoris cellula progrediens epistola, quam misistis, multimodas inductionum species
					<lb/>attulit, sed in eo precum inferebat instantiam, in quo rogati animus plenis preveniebat affectibus
					<lb/>desiderium petitoris. Sane adiectione plenitudo non indiget nec ibi pulsandum creditur, ubi patentia
					<lb/>hostia clausuram nesciunt et repagulum non admittunt. Ecce, iam aperta fuit ianua cordis nostri
					<lb/>negotio, quod offertur, nec ei clauditur. Iam enim ad prosecutionem manum extendimus, nec credimus
					<lb/>remisisse. Verum quia metas nostre possibilitatis excedit, utendum est maioris subsidiis, ubi
					<lb/>minoris sollicitudo non sufficit, ut sarcinam oneraria provehat, que navicula parva non capitur, et
					<lb/>robustorum dextera producat ad exitum, quod debilium manus non exegit. Tamen nostrum non
					<pb n="93"/>
					<lb/>excludimus studium, affectus non subtrahimus consuetos nec revocamus opem et operam, et quod
					<lb/>in Domino possumus cum honore ecclesie, amico tam circa iustitie debitum quam circa liberalitatem
					<lb/>gratie non negamus, credentes sic esse patrocinia invocanda sublimium, ut contemptus humilium
				<lb/>suffragia non excludat. </p>
			</div>
			<div>
				<head><lb/><hi rend="bold">II 125</hi></head>
				<p><lb/>Gaudemus statum vestrum esse felicem, et quia de nostro certificari petiistis, significamus nos per
					<lb/>Dei gratiam grata corporis sospitate vigere. Ad hec noverit vestra prudentia, quod petitio, que remittitur
					<lb/>per presentium portitorem, in ea forma, qua fuit exhibita, secundum usum curie nec potuit
					<lb/>nec debuit promoveri; et immutare ipsam distulimus, ne, si forte forme mutatio a negotii natura
					<lb/>recederet, fraudaretur effectu impetratio litterarum. Verum si dati ad petitionem partis alterius iudices
					<lb/>per sententiam aliquam in gravamen vestrum processerint, restat appellationis remedium, per
					<lb/>quod et poterit relevari gravamen et facilius causa committi. Ad hec petitionem quandam, quam
					<lb/>quidam alius nomine vestro promovere volebat, providimus, si vobis placet, sub quadam cautela
				<lb/>differri, quoniam casus huiusmodi providentia melius quam exaggeratione curantur. </p>
			</div>
			<div>
				<head><lb/><hi rend="bold">II 126</hi> </head>
				<p><lb/>Quem, qualem et quantum ad paternitatem vestram Neapolitana civitas gerit devotionis affectum,
					<lb/>quandoque de auditu didiceram, nunc de visu. Certe civibus civitatis eiusdem, quibus multum solacii,
					<lb/>multum defensionis vestra subtrahere videbatur absentia, satis venit ad gaudium, satis ad grande
					<lb/>remedium id, quod finis vestre epistole continebat. Et quidem bene fuit illud pectoris vestri et animi
					<lb/>consuetum, ut vestris vos utilitatibus subtrahentes ad utilitates regni fidelium salubriter accedatis.
					<lb/>Ecce, iam sentiunt, quod predictis civibus vestra presentia conferebat, cum in absentia iam manus
					<lb/>incipiat adversa nocere sub specie pacis periculosius seviens et ledens dispendiosius in occulto. Hinc
					<lb/>est, quod pro eisdem civibus, quibus me ipsum impenderem, preces expendens deprecor, prout
					<lb/>possum, quatenus petitionem, quam ad vos iam affectu premisisse videntur et transmittunt per
					<lb/>nuntios speciales, sic efficaciter, si placuerit, admittatis, quod ego, qui cum predictis nuntiis quasi
					<lb/>quartus accedo per litteras, notam non incurram repulse, presertim cum non sit verisimile, quod
				<lb/>rogatus quevis deneget, quod de multa liberalitate gratis permisisse videtur.</p>
				<pb n="94"/>
			</div>
			<div>
				<head><lb/><hi rend="bold">II 127</hi> </head>
				<p><lb/>Non revocamus in dubium sic vos Cesaris urgeri negotiis, quod de pastoralis officii debito pro voto
					<lb/>satisfacere non potestis ad presens. Speramus tamen in Domino, quod nacta opportunitate pro
					<lb/>tempore manus mittetis ad fortia, in futuro supplentes, quod omittitur in presenti. Ad hec quia de
					<lb/>cari vestri continentia certificari petiistis, accipite nos post egritudinis minas per Dei gratiam sentire
				<lb/>blandimenta salutis. </p>
			</div>
			<div>
				<head><lb/><hi rend="bold">II 128</hi> </head>
				<p><lb/>Ad illum, qui nos misit, in proximo reversuri illud nihil, quod fecimus, breviter relaturi [sumus]. </p>
			</div>
			<div>
				<head><lb/><hi rend="bold">II 129</hi> </head>
				<p><lb/>Venerabilem patrem .. Albanensem episcopum vobis olim ad devotionem Legionensis assumpsit
					<lb/>ecclesia, sed postmodum ad honorem et commodum ecclesia Romana promovit. Porro scio et experimento
					<lb/>cognovi, quod honoribus vestris sic totus insistit et ad utilitates sic votivus anhelat, quod et
					<lb/>presentat, quem in Legionensem concepit affectum, et exhibet, quem apud sedem apostolicam suscepit
					<lb/>effectum. Ecce prudens sinceritas, ecce sincera prudentia, quod, licet Terre Sancte subsidium
					<lb/>eundem absentet ad tempus, ne tamen vestris videatur abesse negotiis, providit, per quos exhibeat se
					<lb/>presentem, inter quos vices eius suscepisse me fateor iuxta posse. Ex hiis igitur assumpta fiducia
					<lb/>magnitudini vestre P. latorem presentium, nepotem ipsius episcopi, recommendo secure rogans,
					<lb/>quatenus, quem ad patruum geritis, in nepote monstretis affectum, quod procul dubio tanto ferventioris
					<lb/>dilectionis habebit indicium et purioris amicitie argumentum, quanto pauciores post terga
					<lb/>inveniuntur amici et rarior occurrit affectio, que absentem prosequatur amicum. Verum ut intelligat
					<lb/>excellentia regia, quid preces eliciat, et admissio precum, quantum obligationis inducat, palam loquor
					<lb/>et de plano confiteor, quod idem episcopus post Deum statui meo dedit initium deditque
					<lb/>progressum. Ad hec, cum firmiter teneam et nullatenus dubitem, quod, quantum in vobis fuerit, in
					<lb/>hoc inveniet petitio nostra favorem, si aliunde, quod absit, imminere videritis difficultatis obstaculum,
				<lb/>providentia vestra rescribat, quo valeat studio quave cautela repelli.</p>
				<pb n="95"/>
			</div>
		</div>
		<div type="book">
			<head type="h_1"><lb/><hi rend="bold">LIBER TERTIUS</hi> </head>
			<head type="h_2"><lb/><hi rend="bold">De inductionibus, suasionibus et consiliis dandis</hi></head>
			<div>
				<head><lb/><hi rend="bold">III 1</hi> </head>
				<p><lb/>Querula tue caritatis epistola nimis propere, nimis mane festinavit ad Urbem, in qua de preteriti
					<lb/>status videris suspirasse quiete ac de presentis sollicitudine vix sperare. Conquereris Liam tibi suppositam
					<lb/>pro Rachele; conquereris, quod manum datam Marie Martha revocasse videtur; conquereris
					<lb/>ad multorum te curam vocatum, qui sub cura quondam alterius feliciter quiescebas a mundi strepitu
					<lb/>dormiens et studio vigilans regulari. Sed vide, si habeat de radice iustitie tua querela progressum;
					<lb/>vide, si probabiliter conquereris aliquid tibi per adiectionem, ut sic dicam, subtractum, cum et Liam
					<lb/>habeas et Rachelem, Martham inveneris et Mariam, existens prelatione subiectus et subiectione
					<lb/>prelatus. Sic enim es abbas, quod monachus esse non desinis. Unde Lia et Martha Rachel et Maria
					<lb/>inveniunt, que sunt sua, cum per illius gratiam, qui dat omnibus affluenter et non improperat, habundanter
					<lb/>habeas, in quo et illis satisfiat et istis. Quare non est inter sorores emulationis occasio,
					<lb/>cum materia satisfactionis habundet, nec mireris te prelatione subici et subiectione preferri, quoniam,
					<lb/>dum prelationis debito pro subiectis te curis administrationis exponis, ministerio magister efficeris
					<lb/>et minoritate concrescis, eo quod maior est, qui ministrat, quam cui ministratur, et sic quasi
					<lb/>nihil de preterito presens subtraxit adiectio, cum sis, quod fueras, nam subiectus; factus, quod non
					<lb/>fueras, nam prelatus; existens et gemino fungens pastorali officio prelatus es pariter et subiectus.
					<lb/>Compescantur igitur lacrime, cesset murmuratio et conquestio conquiescat, quoniam, si volueris,
					<lb/>leva eius poterit esse sub capite tuo et dextera in amplexu; si volueris, adversus Amalech cum Iosue
					<lb/>pugnabis in valle et interdum cum Moyse pro populo Dei orabis in monte; si volueris, eris in tabernaculo
					<lb/>ut iacinthus; si volueris, et candelabrum in templo Domini et Cherubim super arcam te
					<lb/>poteris exhibere; si volueris, bos et ovis in sacrificio esse potes; si volueris, cum Petro, Iacobo et Iohanne
					<lb/>aliquando in montem ascendes et quandoque inferius cum reliquis remanebis; nunc ad ea,
					<lb/>que sunt contemplationis, ingressus, nunc ad ea, que sunt occupationis, egressus, prout vicissitudo
					<lb/>temporum exigit et necessitas administrationis exposcit. Compescantur igitur lacrime, cesset murmuratio
					<lb/>et conquestio conquiescat. Et quidem non ad populum ignote lingue sive sermonis profundi
					<lb/>es missus, quoniam ad monachos monachus, non ad domum exasperantem; quoniam regularis ad
					<lb/>regulares. Sed, ut video, sola contra te, ut sic loquar, pusillanimitas potenter insultat, sola defectio
					<lb/>animi te prosternit. Nondum venisti in altitudinem maris et tempestate demergeris, nondum ventis
					<lb/>vela dedisti et iuxta litus modice fidei metuis de profundo. Ad quid ergo conquereris? Porro pro
					<lb/>mandragoris datis quandoque Racheli te Lia conduxit, cum olim te monachum simplicem circa
					<lb/>cuiusdam obedientie commissa negotia talem temporalium cura probaverit, quod fidelis in paucis
					<lb/>meruisti constitui supra multa. Ad quid conquereris? Debuit accendi lucerna et poni sub modio an
					<lb/>supra candelabrum, ut luceret omnibus, qui sunt in domo? Ad quid conquereris? Repudiavit Iacob
					<lb/>Liam lippam oculis pro venustate Rachelis, an non cum utraque redivit ad patriam? Repulit Dominus
					<lb/>Martham, de cuius ministerio temporalem cibum assumpsit, licet spiritualiter amaverit et Mariam.
					<lb/>Sane dubitasse quandoque Petrum invenio, nunquam vero Iohannem. Et tibi hostis occurrit
					<lb/>inermis, vix insonuit comminatio de remotis, et tu dimittis animum, deponis brachia et laxis humeris
					<lb/>arma deicis tam munitus. Quid autem metuis in apostolice petre soliditate fundatus? Quid metuis,
					<lb/>cum non tu tibi honorem assumpseris, sed vocatus a Domino tamquam Aaron? Quid metuis,
					<lb/>quem non affectio ambiens, sed excusatio affectata per eminentes gradus meritorum promovit? Eia,
					<pb n="96"/>
					<lb/>frater, revertere, revertere, precor, ad te, et cum accesseris ad servitutem Dei, sta in iustitia et fortitudine,
					<lb/>ne sis, quod absit, de filiis Effrem, qui intendentes arcum et emittentes sagittas convertuntur
					<lb/>in die belli retrorsum, sed potius utaris [et] audacius spiritualis militie cingulo, ubi [ei], qui plus
					<lb/>institerit, imminebit instantius adversitas preliorum. Dominus enim tibi adiutor est et non timebis,
					<lb/>quid faciat tibi homo. Et ego quasi pulvis et cinis post Dominum ad servitia in auxilium tui, ad
					<lb/>utilitatem monasterii tibi commissi pro salute anime mee totum id, quod sum, totum, quod possum,
					<lb/>libenter impendo, libenter offero, dummodo ad nullius muneris speciem, nisi dumtaxat in
					<lb/>orationum suffragiis, circa me ad aliquod genus retributionis intendis. Ad hec, cum dominus S., vir
					<lb/>magni consilii, vir probate fidei, vir note virtutis existat, eius auxilium invoca tamquam patris, cui
				<lb/>volo te credere et reddere sicut mihi. </p>
			</div>
			<div>
				<head><lb/><hi rend="bold">III 2</hi> </head>
				<p><lb/>Procurato, prout Domino placuit, negotio Capuano nacta occasione de discordia filiorum quondam
					<lb/>P. comitis Celanensis, de qua grandis imminebat turbatio regioni, cum hinc inde multi pararentur
					<lb/>ad guerram, per Marsiam transitum habui et suasi, ne terram turbarent, et quantum licuit et decuit,
					<lb/>institi ad liberandum captivos, super quo comes Riccardus et P., ut dicebant, vestre magnitudinis
					<lb/>litteras expectabant. Comes autem T., qui pro captivorum subsidio satis se devotum et humilem
					<lb/>obtulit ad vestra servitia, probato fideli vestro .. archidiacono Capuano et mihi noluit de captivis
					<lb/>suis sine consilio dare responsum. Ut autem verum fatear: si [ille] quibusdam de suis credit et aliquibus
					<lb/>alienis. de clementia vestra penitus desperaret, quod. ut iuxta conscientiam loquar, non expediret
					<lb/>hominibus regionis nec proposito, quod incepistis pro subsidio Terre Sancte, nec filio vestro,
					<lb/>si remanere deberet in regno. Sane deliberavit ad ultimum, quod premitteret unum de filiis
					<lb/>suis, videlicet .., imploraturus gratiam vestram per ipsum. Ad hec, si placeret in hiis consilium
					<lb/>meum, bona fide consulerem, ut habito pleno et sufficienti de captivorum liberatione contractu,
					<lb/>cum illorum detentio iam vestro non cedat honori, circa predictos vos non multum difficiles exhiberetis
					<lb/>ad veniam propter muita, que circumspectio vestra satis advertere poterit per se ipsam. Porro
					<lb/>de filiis regni sum et libenter commoda regni procuro eo teste, cui omnis voluntas loquitur et omne
					<lb/>cor patet. Inspiret autem Dominus, ut excellentia vestra provideat meliora. Ceterum de Capuanis
					<lb/>adicio, quod, cum inter eos sint quidam iuvenes et forte minus prudentes, qui subito facti ferventes
					<lb/>et honoris regii zelatores sub umbra vestra proprias prosequuntur iniurias et ad graves offensas prosiliunt
					<lb/>aliorum, expedit, si placeret, ut in adventu vestro suspenderetis, quas suscitant, questiones.
					<lb/>Misericordius tamen et decentius crederetur, ut ob illius reverentiam, qui, cum iratus fuerit, non
					<lb/>obliviscitur misereri, illas, que vos tangunt, circa predictos cives remitteretis offensas, memores
				<lb/>quod, si culpa non esset, locum venia non haberet.</p>
				<pb n="97"/>
			</div>
			<div>
				<head><lb/><hi rend="bold">III 3</hi> </head>
				<p><lb/>Ad populorum regimen et tutelam constitute sunt in orbe terrarum ab eo, per quem reges regnant
					<lb/>et principes imperant, regum et principum potestates, ut in virga equitatis et iustitie populos ipsos
					<lb/>regant et in tranquillitate pacis custodiant sibi subditas nationes ipso universorum domino, qui
					<lb/>iustitiam diligit et vultus eius inspicit equitatem, iudicium regibus et principibus ipsis dante ac eis
					<lb/>ad vindictam malorum, laudem vero bonorum executionem temporalis gladii committente. Nequaquam
					<lb/>enim homines, quos liberos natura constituit, posuissent super sua capita hominem nec se
					<lb/>alterius quam sui factoris imperio nisi eius providentia subiecissent. Sed ut eisdem regibus et principibus
					<lb/>in solio iudicii sedentibus et dissipantibus suo intuitu omne malum innocentia tuta persisteret
					<lb/>et per eos imposito metu sceleribus, quorum metas inundavit diluvium, humanum genus pacis
					<lb/>abundantia potiretur, superiorum dominio naturalem submitti oportuit libertatem. Proinde, cum
					<lb/>non nisi a Deo sit principatus quilibet et potestas, decet et expedit, ut omnis anima sublimibus potestatibus
					<lb/>sit subiecta, ne, si eis indebite fortasse resistat, ordinationis divine obviet voluntati sibique
					<lb/>per hoc iusto iudicio dampnationem acquirens iram in die ire sibi dampnabiliter thesaurizet ac
					<lb/>dampna incurrat temporalia et eterna. Cum igitur rex regum et dominus dominantium, qui solus
					<lb/>habens in regnis hominum potestatem, quos vult, suscitat super illa, quique reges et regna suo regit
					<lb/>arbitrio et disponit, carissimum in Christo filium nostrum .., illustrem regem Dacie, vobis in regem
					<lb/>prefecerit eumque regia stirpe ortum in dicti regni solio ad ipsius regni et vestrum regimen sublimarit,
					<lb/>nos, qui regem ipsum eiusque regnum sub nostra et apostolice sedis protectione recepimus,
					<lb/>grandi desiderio expectantes vos eidem debite fidelitatis et devotionis sinceritate obsequi reverenter,
					<lb/>universitatem vestram monendam rogandam duximus attentius et hortandam per apostolica vobis
					<lb/>scripta mandantes ac in remissionem vobis peccaminum iniungentes, quatenus dicto regi in etate
					<lb/>adhuc tenera constituto et carissime in Christo filie nostre M. vidue, illustri regine Dacie, matri
					<lb/>eius, prompte fidelitatis et prone devotionis debitum exsolventes suis et predicti regni profectibus
					<lb/>efficaci studio et ferventi sollicitudine intendatis ad tuitionem dicti regni omnimodam operam et
					<lb/>diligentiam impendendo nec permittendo, quantum in vobis fuerit, regem ipsum et regnum ab
					<lb/>inimicis eiusdem aliquatenus molestari, ita quod exinde apud Deum et homines dignis mereamini
					<lb/>laudibus commendari et dictus rex vobis ad condigne retributionis premia merito astringatur nosque
				<lb/>vobis exinde reddamur in vestris opportunitatibus favorabiles et benigni. </p>
			</div>
			<div>
				<head><lb/><hi rend="bold">III 4</hi> </head>
				<p><lb/>Ad extollenda iustorum preconia et reprimendas insolentias transgressorum prospiciens e celo iustitia
					<lb/>erexit in populis regnantium solia et diversorum principum potestates. Caruisset namque libenter
					<pb n="98"/>
					<lb/>humana conditio iugo dominii nec libertatem a se, quam eis natura donaverat, homines abdicassent,
					<lb/>nisi quod impunita licentia scelerum in evidentem humani generis perniciem redundabat. Et
					<lb/>sic ex necessitate quadam oportuit naturam subesse iustitie ac servire iudicio libertatem, nec exquiri
					<lb/>extrinsecus decuit ad populorum regimen speciem alteram creature, sed homo prelatus est homini,
					<lb/>ut gratiorem prelaturam efficeret idemptitas speciei. Porro non ob hoc solum dominos subditis
					<lb/>sententia divina prefecit, ut eis dominando preessent, sed ut ipsis pacis et iustitie copiam ministrando
					<lb/>prodessent, ut appensis in statera iudicii meritis singulorum condignis dignos prosequantur favoribus
					<lb/>et in facinorosos exerceant debite gladium ultionis. Decet igitur, ut subditi colla humilient
					<lb/>mandatis et beneplacitis dominorum eisque debitam reverentiam, ad quam ipsi tenentur, impendant
					<lb/>et circa iura ipsorum eis liberaliter exhibenda nostri mandato pareant redemptoris, qui ostensa
					<lb/>sibi figura numismatis que sunt Dei Deo, et que sunt Cesaris Cesari reddenda constituit et precepit.
					<lb/>Cum enim ex Deo regnent reges et principes principentur, hii, qui resistere terrenis potestatibus
					<lb/>moliuntur, manifeste videntur divinis dispositionibus obviare, ac propter hoc celestem contra se
					<lb/>iram provocant, dampnificantur frequenter in temporalibus et nonnunquam etiam animarum pericula,
					<lb/>quod est deterius, incurrere dignoscuntur. Cupientes itaque, ut vos iura debite devotionis et
					<lb/>fidei karrissimo in Christo filio nostro .. pupillo, illustri regi Yspanie, hoc maxime tempore, quo
					<lb/>ipsum adversariorum suorum tenet carcer inclusum, prompta liberalitate ac liberali promptitudine
					<lb/>impendatis, presertim cum nos ipsum et eiusdem regnum sub nostra et apostolice sedis protectione
					<lb/>duxerimus admittendum, universitatem vestram monendam rogandam attentius duximus et hortandam
					<lb/>per apostolica vobis scripta mandantes ac in remissionem peccaminum nihilominus iniungentes,
					<lb/>quatenus eidem regi et karissime in Christo filie nostre .. vidue, illustri regine Yspanie, matri
					<lb/>et tutrici eiusdem obedientes ac intendentes fideliter et devote, circa defensionem dicti regni nec
					<lb/>non et liberationem ipsius regis omnem, quam potestis, exhibeatis opem et operam efficacem, nec
					<lb/>permittatis eandem reginam dictumque regnum, prout in vobis est, ab eorum adversariis aliquatenus
					<lb/>molestari, ita quod crescatis exinde meritis apud Deum, penes nos gratia et apud homines clara
					<lb/>fama dictusque rex vestre constantis fidelitatis et constantie fidelis obsequia suo loco et tempore
				<lb/>condignis retributionibus prosequatur. </p>
			</div>
			<div>
				<head><lb/><hi rend="bold">III 5</hi></head>
				<p><lb/>Iustus Dominus in omnibus viis suis, qui unicuique pro meritis condigna retributione respondet,
					<lb/>circa negotium Terre Sancte spem populi Christiani fovit aliquando prosperis et interdum debilitavit
					<lb/>adversis. O quantum Christicolis videbatur arridere prosperitas! O quantum illuxisse credebatur
					<lb/>fidelibus felicium aurora successuum, quando crucesignatorum exercitus Egyptum aggrediens post
					<lb/>turrim captam, post transitum fluminis, post hostes exterritos in adversariorum stationibus castra
					<lb/>fixit et Damiatam, que robur censebatur Egypti, duris obsidionis angustiis coarctavit! Res quidem
					<lb/>agebatur miraculi, cum Dominus, qui elegit infirma mundi, ut confunderet fortia, civitatem expugnationi
					<lb/>difficilem eo tempore tradidit gerentibus bellum eius, quo invaluerat multum partis adverse
					<pb n="99"/>
					<lb/>potentia, et abbreviatus erat non modicum nostrorum numerus bellatorum. Habebat autem in
					<lb/>hiis universitas Christiana, unde protenderet quasi certe spei fiduciam in futurum, verum succedentibus
					<lb/>prosperis victores obliti nomen Domini post triumphum, dato virtutibus libello repudii, sic
					<lb/>contraxere cum vitiis, quod detrahebatur fidei, ubi convertendi fuerant infideles, et maior erat peccatorum
					<lb/>commissio, ubi maior remissio sperabatur. Quapropter provocatus Dominus dexteram in
					<lb/>sinistram et gratiam mutavit in iram, citharam nobis vertit in luctum et gaudium transtulit in merorem,
					<lb/>cum nostris in manu hostili conclusis et perdita Damiata brevi dierum numero sic exinaniti
					<lb/>sunt temporis longi labores, quod non solum blasphemorum iniuriis nomen est expositum Christianum,
					<lb/>verum etiam quoad aliquos, qui aliquando communicaverant fidei, contemptui datus est
					<lb/>ipse Christus. Unde facta est durior post prosperitatem adversitas et eo minus habuit consolationis
					<lb/>afflictio, quo minus argumenta prosperitatis preterite subsecute iacture pati poterant coniecturam.
					<lb/>Sed licet iniquitates nostre quandoque diviserint inter nos et dominum nostrum, non est tamen
					<lb/>aggravata eius auris, ut non exaudiat, nec abbreviata manus eius, ut salvare non possit. Misericordiam
					<lb/>quippe non continebit in ira, quin saltem propter nomen suum, ne ulterius blasphemetur in
					<lb/>gentibus, potenter exurgens iudicet causam suam, et exaltans humilem in salutem iniquos abigat et
					<lb/>consternat elatos. Ecce ipsius inspiratione, ut firmiter credimus, karissimus in Christo filius noster
					<lb/>Fridericus, illustris Romanorum imperator semper augustus et rex Sicilie, omissis multis arduisque
					<lb/>negotiis, quorum onus honorem imperialis celsitudinis sequebatur, venit ad nos in Campaniam
					<lb/>nobiscum de predicte terre subsidio tractaturus, ibique presentibus venerabili fratre nostro .. patriarcha
					<lb/>et carissimo in Christo filio nostro Iohanne illustri rege Ierosolimitano, .. Bethleemitano episcopo, ..
					<lb/>magistro Hospitalis, .. preceptore Templi et .. magistro domus Theutonicorum ac aliis,
					<lb/>quos ad tractatus huiusmodi [ex] diversis mundi partibus credidimus adhibendos, singulis, que natura
					<lb/>negotii requirebat, diligenti meditatione pensatis, idem imperator ad nostrum beneplacitum et
					<lb/>consilium predictorum transfretandi terminum in festo beati Iohannis baptiste post biennium proximo
					<lb/>secuturo prompta voluntate suscepit, corporale super hoc exhibens spontaneus iuramentum.
					<lb/>Denique, ut ad id plenius suum manifestaret affectum et plus fidei daretur negotio ac omnino
					<lb/>suspicionis contrarie scrupulus tolleretur, ad instantiam patriarche predicti et aliorum orientalium
					<lb/>in nostra et fratrum nostrorum presentia et multitudinis hominum, qui ad colloquium venerant, se
					<lb/>ducturum in uxorem legitimam filiam regis eiusdem iurisiurandi religione firmavit. Sane probabili
					<lb/>presumptione tenemus, quod a Domino factum est istud, ut votis fidelium optate rei successus
					<lb/>exolvat, quod preconcepte spei preludia promiserunt; ad sui restaurationem negotii tuum et aliorum
					<lb/>regum ac principum animos ipse filius summi regis accendet, qui de secreto patris in publicum
					<lb/>egressus ad servos ad ima descendit, ut subditis ad summa pararet ascensum, sub testa nostre mortalitatis
					<lb/>figulus in terris visus et cum hominibus conversatus. Tuum procul dubio expetit et expectat
					<lb/>auxilium causa Christi, et probatam domus tue potentiam desiderat Terra Sancta. Nunquid non
					<lb/>habuit de iuventutis tue primitiis, et de maioris etatis reliquiis quasi de vite decima non habebit? O
					<lb/>quantum accresceret eiusdem terre subsidio, si de propagata devotione patris in filios per unum ex
					<lb/>ipsis subvenires in tante necessitatis articulo crucifixo! O quam magnifice ad succursum devota Gallia
					<lb/>se pararet, ut mittendum placeret et misso! Absit, ut post terga remaneat, que precedere consuevit.
					<lb/>Absit, ut tam salutari Christi servitio gens tam Christiana se subtrahat! Absit, ut, que pro Domino
					<lb/>hactenus onera multa sustinuit, in peculiari bello Dei filii solvat militie cingulum, arma relinquat
					<lb/>rubigini, animum neget victorie, cum corona non desit victoribus per gratiam et meritum in
					<lb/>presenti, per gloriam et premium in futuro. Hinc est, quod excellentiam tuam affectuose rogamus,
					<lb/>serenissime regum, et a te instanter poscimus, Christianissime principum, obsecrantes per Patrem et
					<lb/>Filium et Spiritum sanctum, per sanguinem Iesu Christi, ut exurgas in adiutorium Christi tui, qui
					<lb/>quodammodo in se prodigus et parcus in servis, temporali morti se tradidit, ut te a faucibus mortis
					<lb/>eriperet sempiterne. Exurgas et liberes terram illam, in qua salutem humani generis operatus est
					<lb/>personaliter ipse salvator. Exurgas ad contritionem nationis prave atque perverse, que, ubi sit deus
					<lb/>Christianorum, improperat, et multis insultat opprobriis nomini Christiano. Et quidem illatas subditis
					<lb/>tuis offensas ulcisceris, et Dei tui non vindicabis iniurias tam atroces? Ad hereditates tuorum
					<pb n="100"/>
					<lb/>manus invasorum extendi non pateris, et patieris hereditatis dominice tanto tempore detentores? Ne
					<lb/>igitur in Deo periculose dissimules, quod iuste non tolerares in homine, pungat cor tuum tui contumelia
					<lb/>creatoris, accendat te zelus fidei Christiane, ut sic in forti manu et extento brachio terre
					<lb/>memorate subvenias, quod insinuato nobis subventionis tue proposito ante faciem aliorum te fructuose
					<lb/>ponamus exemplar in tuis laudibus gloriantes, tibique accrescat cumulus meritorum non solum
					<lb/>ex hiis, que feceris per te ipsum, sed ex aliis etiam, que facti tui similitudine subsequantur. Datum
				<lb/>Laterani. </p>
			</div>
			<div>
				<head><lb/><hi rend="bold">III 6</hi> </head>
				<p><lb/>Sinceris, fili karissime, fulgebat affectibus et ferventis animi desiderium exponebat pagina, quam
					<lb/>misisti, devotione plena et humilitate non vacua, que, dum perceptorum beneficiorum memoriam
					<lb/>replicat, et offert gratiarum vicissitudine apparatum. Habet mater ecclesia in tali ac tanto filio, ut
					<lb/>gaudeat de collatis; habet etiam, ut in conferendis de adiectionis plenitudine nil omittat. Benedictus
					<lb/>Dominus, per quem reges regnant et in regno hominum Dominantur, quia, sicut firma spe creditur
					<lb/>et probabili presumptione tenetur, ecclesie sue providit de filio, qui, dum lac teneris annis exhibitum
					<lb/>et cibum solidum in etate maiori perceptum plenis labiis et scriptis autenticis recognoscit, dulcior
					<lb/>ac suavior redditur sollicitudinis labor in fructu. Hec itaque faciat Dominus et hec addat, ut,
					<lb/>quod super hiis salubriter inspiravit, salubrius prosequendo saluberrime ipse perficiat, quatenus
					<lb/>continuata devotio sic uniat finem principio, quod toto tempore vite tue totus dicaris ecclesie, totus
					<lb/>Dei. O quantum desideramus te in conspectu Altissimi, o quantum in oculis hominum, ut apud
					<lb/>illum quicquid est integritatis observes et apud istos nichil notabilis expositionis incurras. Porro, qui
					<lb/>satis diligit, satis timet. Unde non mirum, si de retardato processu tuo in subsidium Terre Sancte
					<lb/>tibi timeamus et nobis; tibi, ne per totiens repetite dilationis instantiam offensam, quod absit, potentissimi
					<lb/>regis incurras; nobis, ne facilitate prorogationum huiusmodi causam illius summi pontificis,
					<lb/>qui pro salute populi in ara crucis se ipsum obtulit hostiam Deo patri, videamur negligentie
					<lb/>reliquisse. Verum, quia adhuc instas, ut adicatur quarta dilatio, et non attendis, quod tribus citatus
					<lb/>edictis, si ad iudicium venire contempnit, potest contumacie argui, et iudicis si cesset officium de
					<lb/>negligentia reprehendi, videtur nobis, quod dilationem non tamen intenderes et repetitam quamlibet
					<lb/>vacuares. Sed scimus, quod ad purgationem more nonnullas causas excusationis allegas; scimus
					<lb/>etiam, quod non sic eas interpretantur emuli ut amici. Nos autem, ne, quod absit, tam cari filii
					<lb/>famam exponere videamur contemptui, usque ad festum sancti Michaelis tui processus terminum
					<lb/>prorogamus sperantes, quod excellentia regia sic potenter aggredietur, sic expedite prosequetur negotium
					<lb/>Iesu Christi, quod totiens indulta dilatio, que hactenus visa est subiacere calumpnie, quasi
					<lb/>excogitate ascribi prudentie ac utcumque assumi poterit ad cautelam. Sane considera, cuius sit causa,
					<lb/>que geritur, quia Christi; cuius commodum, quia prosequentium ipsam; cuius gloria, quia totius
					<lb/>populi Christiani, et negligis esse prosecutor cause Dei, procurator commodi tui et Christianitatis
					<pb n="101"/>
					<lb/>athleta? Et quidem ad ista te Dominus beneficiis allicit, miraculis provocat, exemplis informat. Beneficiis
					<lb/>allicit, quia te tam depressum aliquando sic tandem erexit in altum; miraculis provocat, quia
					<lb/>de Damiata munitissima civitate plene desiderium pusilli exercitus Christiani spe debilitante perfecit;
					<lb/>informat exemplis, quia non solum nobiles et potentes, sed etiam pauperes et debiles hoc salubre
					<lb/>negotium sunt aggressi. Quapropter diligenter advertat rex tam grandis et nobilis, tam potens et
					<lb/>fortis, quod in hiis eo minus excusationis competere poterit, quo plus videtur suppetere facultatis.
					<lb/>Exurgat igitur excellentia regia, exurgat princeps egregius, quoniam, ut speramus, paratus est Dominus
					<lb/>grandem offerre triumphum, qui multam iam attulit de paucorum labore coronam. Accingere
					<lb/>gladio circa femur, potentissime principum terrenorum, accingere in humilitate potens, accingere
					<lb/>in potentia humilis, non in brachio tuo confisus, sed de manu Altissimi suscipias in tanti consummatione
					<lb/>negotii gloriam, que speratur. Ceterum, licet prorogatus sit terminus, tu nichilominus interim
					<lb/>prudenter et patenter, prout potes, in apparatu, quem tantum negotium exigit, iter arripias,
					<lb/>quoniam non solum prosecutio itineris, sed etiam prosecutionis fama preambula multos sollicitabit
					<lb/>ad iter, multos premittet in subsidium Terre Sancte, per quos dante Domino nostri reparabitur
				<lb/>robur exercitus et partes concutientur adverse. </p>
			</div>
			<div>
				<head><lb/><hi rend="bold">III 7</hi> </head>
				<p><lb/>Iohannem, latorem presentium, quorundam sinistra suggestio, sicut dicit, in multe confusionis
					<lb/>induxit opprobrium, cum instantia talium robur conscientie vestre iam flexerit ad credendum eum
					<lb/>non fuisse regi ac regno fidelem. Ex quo videtur, ut asserit, nexum cuiusdam perplexitatis incurrere,
					<lb/>cum, si auctoritas vestre credulitatis id teneat, diffiteri non audeat, et confusionem huiusmodi conscientie
					<lb/>non patiatur integritas, et sic credentis reverentiam metuit, sed veritatis existentiam non
					<lb/>formidat. Verum in hiis recurrit ad tale remedium, ut ipsum amici vestri ad gratiam vestre misericordie
					<lb/>introducant. Unde a me, cum sim unus ex hiis, quos diligit anima vestra, postulavit, ut scriberem,
					<lb/>et scribo desiderans semper illum vos habere pre oculis, qui, cum iratus fuerit, non obliviscitur
					<lb/>misereri. Ergo, si placet, pateat ei vestre mansuetudinis ianua, ut intelligat, quod pro eo apud
					<lb/>amicum interpellat amicus. Ad hec, pater, quoniam aliqui, prout volunt, non tam corrigendorum
					<lb/>excessus quam manus considerant correctoris, post virgam et vinum manne memores sitis et olei,
					<lb/>attendentes, quod, si culpa non esset, venia locum non haberet. Adicio, ut, si sollicitudinis vestre
					<lb/>prescriptio aliquid interruptionis admittat, sit vobis scribere pro quiete, ut saltem unum responsum
				<lb/>obtineam de tot legionibus litterarum. </p>
			</div>
			<div>
				<head><lb/><hi rend="bold">III 8</hi></head>
				<p><lb/>Adventus hominis, quem vos scitis, labores graves et sumptus grandes habet annexos. In absentia
					<lb/>patris familias quandoque minus bene familia regitur, bona non tute servantur, acuuntur lingue
					<lb/>detrahentium in absentem, impetitur fama. leditur honor. Ex hiis ergo vestra circumspectio colligat
				<lb/>amici consilium, dummodo contrarium urgens necessitas non inducat.</p>
				<pb n="102"/>
			</div>
			<div>
				<head><lb/><hi rend="bold">III 9</hi></head>
				<p><lb/>Cum superioris iudicium non dependeat ab inferioris arbitrio, super hiis, que missa pagina continebat,
					<lb/>consilium dare non audeo contrarium mandato maioris. Ad hec, ut pro equo equus habeatur
					<lb/>affectus, si non est aliquis in curia curialis, queratur curie peregrinus, cui circa dilecti consilium via
					<lb/>sit curialior eligenda. Verum, quod avara non dederit curia, forte liberalis Apulia non negabit. Ceterum
					<lb/>de duplici cingulo non invidetur amico, quia nonnunquam insolescit in milite clericus, et miles
				<lb/>in clerico delitescit. </p>
			</div>
			<div>
				<head><lb/><hi rend="bold">III 10</hi> </head>
				<p><lb/>Spoleti otiosus est stilus notarii, vacat penna scriptoris, audientie non datur auditus, sententie suspenduntur.
					<lb/>Talem procul dubio curiam Fuliginum feria sexta recipiet talemque Assisium secunda
					<lb/>proxima futura committet. Interim autem, amice, sine dispendio domus vestre poterit mora vestra
					<lb/>compendiosa esse magistro R., ut ei de medici continuata presentia fructum salutis optate spes non
					<lb/>intercisa producat. Deinde sperat Perusium curie stationem. Sane consideratis, que taceo, credo,
					<lb/>quod presentiam vestram ecclesie precipue hiis diebus forte periculose negatis. Inspiret autem vobis
				<lb/>omnipotens, quod magis vestre viderit expedire saluti. </p>
			</div>
			<div>
				<head><lb/><hi rend="bold">III 11</hi> </head>
				<p><lb/>De manu Domini nunc prospera, nunc adversa suscipimus, sed debemus in illis cautelam et in istis
					<lb/>patientiam observare. Ergo, pater, de casu, qui contigit, mens vestra non excidat, quia eo fortius, ut
					<lb/>speratur, suum Dominus resumet negotium et ministerium ecclesie et .. imperatoris semper augusti
					<lb/>nec non et aliorum principum secularium prosequetur, quo magis credebatur ab aliquibus
				<lb/>destitutum.</p>
				<pb n="103"/>
			</div>
			<div>
				<head><lb/> <hi rend="bold">III 12</hi> </head>
				<p><lb/>Credebamus, quod R. prosequeretur questionem .. de .., cui voluntarius se ingessit, et sic negotium
					<lb/>per appellationem ad examen summi pontificis deferretur; sed sicut per litteras vestras accepimus,
					<lb/>supersedere videtur litteris a sede apostolica impetratis, nitens ad gravamen vestrum per curiam
					<lb/>secularem. Super quo placuit nostrum adire consilium, quod libenter offerimus parati vobis in vestris
					<lb/>negotiis plenum, quantum cum Domino possumus, auxilium impertiri. Quid autem nobis
				<lb/>videtur in hiis, patere poterit per cedulam interclusam. </p>
			</div>
			<div>
				<head><lb/><hi rend="bold">III 13</hi> </head>
				<p><lb/>Cum reverteremur ad Urbem, dante Domino ad reprimendum improbi petitoris affectum dabimus
					<lb/>operam efficacem. Ad hec rogamus et monemus, si possumus, quatenus equum, quem pro nobis
					<lb/>emisse vos dicitis, vendatis, pretium in utilitatem vestri domini conversuri. Absit, ut ad manus
					<lb/>respiciamus amici, corde contenti. Absit, ut sit amicitie nostre dura condicio, cum honores, non
				<lb/>onera, prout facultas se ingerit, procuremus amici. </p>
			</div>
			<div>
				<head><lb/><hi rend="bold">III 14</hi> </head>
				<p><lb/>Quot bona sperantur provenire de pace, hii satis intelligunt, qui discrimina guerre senserunt. Cum
					<lb/>ergo illius, qui pacis est actor, vicem geratis in terris, pro Deo et salute populi sic ea, que ad pacem
					<lb/>sunt, sanctitas vestra provideat, ut non irrita fiant, que de vestris labiis processerunt. Ad hec liceat in
					<lb/>pagina missa, pater reverende, ut apud Deum in commisso mihi negotio suffragia mittentium impetrarent,
					<lb/>quod missi meritis non debetur. Ceterum multi sunt clerici, qui nituntur impedire concordiam,
				<lb/>consueti fecundius in aqua turbata piscari.</p>
				<pb n="104"/>
			</div>
			<div>
				<head><lb/><hi rend="bold">III 15</hi> </head>
				<p><lb/>Cum strenuitas probata meruerit equum, offero tertium, quem quasi pro dono recepi benigne petitum.
					<lb/>Ceterum, ut spes prorogetur ad quartum, indulta in potentiorem licentia cessionis, actio, que
					<lb/>contra ducem competit cardinali, ceditur cesari habenti exercitium experientie militaris. Sane ut
					<lb/>loquar seria, cum misereri posse sit opus potentie virtusque potentis, vellem, quod dux predictus ob
					<lb/>devoti patris memoriam sentiret dexteram vestram parcendo maxime et miserendo potenter; vellem,
					<lb/>quod cum pace imperii converteretis gladium in vaginam, ut non maderet ulterius cruore populi
					<lb/>Christiani limandus et acuendus in Christi blasphemos, qui vos fecit sacre unctionis oleo christum
				<lb/>suum. </p>
			</div>
			<div>
				<head><lb/><hi rend="bold">III 16</hi></head>
				<p><lb/>Inter cetera, que in hieme de montibus et nive descendunt, quidam, sicut audivi, descendit rivulus,
					<lb/>unde civitas Venafrana rigatur, et exinde colligitis lapides pretiosos. Sane rivulus ipse non plus nive
					<lb/>durare consuevit, et merito, quoniam omnes rivuli, qui de summitate montium habent originem, si
					<lb/>eis ex accedentibus non procuratur adventus, non plus manare curabunt, nisi quantum nix eis aquarum
					<lb/>copiam ministrabit, et sic, dum nix squalet, defluit, et nive cessante cessabit. Ergo, carissimi,
					<lb/>dum tempus habetis, non cessetis predictas gemmas colligere et in aula secretiori recondere, quod,
					<lb/>dum tempus advenerit requirendi, quod condidistis in aula, non sit locus ibi vacuus, quin gemmis
				<lb/>inveniatur ornatus. </p>
			</div>
			<div>
				<head><lb/><hi rend="bold">III 17</hi> </head>
				<p><lb/>Voluntas est domini pape, ut provideatis .., sicut per ipsius litteras recepistis. Est igitur sani consilii
				<lb/>nostri, ut sic superioris voluntas executioni mandetur, quod inferioris devotio clarius elucescat. </p>
			</div>
			<div>
				<head><lb/><hi rend="bold">III 18</hi></head>
				<pb n="105"/>
				<p><lb/>Contra capitulum sancti Gregorii Spoletani movet ad presens P. de .., sicut audivimus, questionem.
					<lb/>Quid autem de illo ad plurium aures fama pertulerit, homines sentiunt regionis. Unde causa et
					<lb/>exactam expectat indaginem et diligentem expetit defensorem. Suspendat igitur vestra providentia b
					<lb/>congrua dilatione querelam, ut interim provideatur ecclesie de priore, qui in desiderio casum cause
					<lb/>non habeat , sic illationem contrarie d actionis admittens, quod relationem exceptionum competentium
				<lb/>non omittat.</p>
			</div>
			<div>
				<head><lb/><hi rend="bold">III 19</hi> </head>
				<p><lb/>Cum intercipiat verba pudor interdum, lingua vicaria exprimit, quod propria non presumit. Sane
					<lb/>super hiis, que pro magistro Simone relationi vestre commisimus, scribi dilectis in Christo, Meldensi
					<lb/>capitulo, verecundia interdicit. Sic ergo vestra prudentia circa commisam materiam in eorum
					<lb/>consistorio proponere studeat, quod decebit, ut ab ipsis procedat affectio, que petitionem informet,
				<lb/>et egrediatur liberalitas, que formatam ad exauditionis gratiam introducat. </p>
			</div>
			<div>
				<head><lb/><hi rend="bold">III 20</hi> </head>
				<p><lb/>Super hiis, que vestre littere continebant, consulimus, quod non veniatis ad curiam, cum tempore
					<lb/>isto petitio vestra in auditorio domini pape non veniret ad exauditionis effectum, nisi urgens causa
				<lb/>subesset, quam nescimus ad presens.</p>
			</div>
			<div>
				<head><lb/><hi rend="bold">III 21</hi> </head>
				<p><lb/>Gaudemus super hiis, que acta sunt de .. dilecto nostro. Verum quia finis, non principium pugnam
					<lb/>coronat, laudabile principium fine laudabili concludatur; quare gratum gerimus et acceptum, si
				<lb/>sollicitudo tui laboris adiecerit, quod deesse videtur. </p>
			</div>
			<div>
				<head><lb/><hi rend="bold">III 22</hi></head>
				<p><lb/>Benigne recepimus litteras, quas misistis, diligenter inspeximus et consideravimus nihilominus ea,
					<lb/>que continebantur in cedulis interclusis. Sane hiis diebus dominus papa vix audit notarium, petitionem
					<pb n="106"/>
					<lb/>de novo vix recipit, presertim in casibus illis, ubi aliquid difficultatis occurrit, nisi cum mora
					<lb/>periculum affert et res est tempore peritura. Hinc est, quod remittimus nuntium vestrum, presentium
					<lb/>portitorem, vestre prudentie consulentes, quatenus, si poteritis commode, accedatis ad curiam,
					<lb/>ut organo vive vocis collatione prehabita diligenti eliciantur facilius, que possibilitati videntur amica
				<lb/>et fuerint votiva saluti. </p>
			</div>
			<div>
				<head><lb/><hi rend="bold">III 23</hi> </head>
				<p><lb/>Si iuste egistis cum monasterio de .., toleramus; si vero iniuste, grave gerimus et indignum. Et quidem
					<lb/>non est virtuose potentie ostentare potentiam contra debiles et imbelles. Unde sic tractetis cum
					<lb/>hiis, qui sunt in monasterio supradicto, quod nulla eis remaneat iusta de vobis materia conquerendi.
					<lb/>Ad hec super curialitate illius, de quo scripsistis, consulimus, ut supersedeatis ad presens, et nos
				<lb/>interim domini pape licentiam expressius exquiremus. </p>
			</div>
			<div>
				<head><lb/><hi rend="bold">III 24</hi> </head>
				<p><lb/>Super hiis, que vestre littere continebant, faciemus in Domino, quod decebit. Sane continuantes
					<lb/>affectum ad vos, quem ad progenitores vestros habuimus, consulimus bona fide, ut circa ecclesias
					<lb/>regni vestri ad minus illam mansuetudinem observetis, quam felicis recordationis reges Francie
					<lb/>servaverunt. Porro de illorum profectibus excellentia vestra colligere poterit, si expediat a via talium
					<lb/>deviare, et utinam, qui turbare nituntur vos ecclesiis et vobis ecclesias opponendo, ad turbationem
				<lb/>domus regie non intendant. Hec autem scribimus, quia vos diligimus Deo teste. </p>
			</div>
			<div>
				<head><lb/><hi rend="bold">III 25</hi></head>
				<p><lb/>Silere proposui, sed interdum silentium solvit amor. Verum tamen paucis utar, cum pauca sufficiant
					<lb/>sapienti, rogans, quatenus ante faciem vestram ponatis strenuos actus clare memorie patris vestri, ut,
				<lb/>sicut estis carne, sitis filius et virtute.</p>
				<pb n="107"/>
			</div>
			<div>
				<head><lb/> <hi rend="bold">III 26</hi></head>
				<p><lb/>Affectum, quem ad illustris memorie patrem vestrum habuimus, prorogantes ad vos libenter ad ea,
					<lb/>que sunt salutis et honoris vestri apud Deum et homines, vestram excellentiam invitamus. Hinc est,
					<lb/>quod nobilitati vestre fide non ficta consulimus et, quia pure diligimus, attente rogamus, quatenus
					<lb/>Olomucensem ecclesiam et alias in terra vestra vestre iurisdictioni subditas benigno curetis favore
					<lb/>fovere, ut libertas ecclesiastica protectionis vestre munita presidio publice fulgeat et persone ecclesiastice
					<lb/>tranquilla securitate letentur. Contrahent enim manus ab iniuriis violenti, si vos ad subsidium
				<lb/>oppressorum dexteram extenderitis ultionis. </p>
			</div>
			<div>
				<head><lb/><hi rend="bold">III 27</hi> </head>
				<p><lb/>De consilio nostro alter nuntiorum vestrorum revertitur, reliquo in curia remanente. Causa vero
				<lb/>consilii nostri relationi relinquitur revertentis. </p>
			</div>
			<div>
				<head><lb/><hi rend="bold">III 28</hi></head>
				<p><lb/>Cum hii, qui altari serviunt, vivere debeant de altari, decet, ut benemeritis ecclesie regimini vestro
					<lb/>commisse beneficia conferatis, que vacare contingunt. Indignum siquidem esset, ut paupercula
					<lb/>Caiacensis ecclesia ubera filiis subtrahat et aliis porrigat non tam sugenda quam forte torquenda.
				<lb/>Porro filii lac sugunt et interdum extranei sanguinem eliciunt post butyrum. </p>
			</div>
			<div>
				<head><lb/><hi rend="bold">III 29</hi></head>
				<p><lb/>Intelleximus per venerabilem patrem .., Reginum archiepiscopum, quod bone memorie .. abbas
					<lb/>constituit magistrum P. iudicem .. abbatie concedens nihilominus illi, quod cuidam alii posset
					<lb/>committere vices suas, super quo exhibitum est scriptum abbatis et nihilominus confirmationis
					<lb/>littere sunt inducte, ex quibus urgens videtur formari querela ex eo, quod alius per vos ad iudicatus
					<lb/>officium inibi dicitur institutus. Miratur autem venerabilis pater .., Reginus archiepiscopus; mirantur
					<lb/>et alii predictum magistrum Cesaris obsequiis insistentem contra iustitiam sic fore propulsum,
					<lb/>sunt etiam alii, qui hoc referunt ad principis iniuriam et contemptum. Porro incentores non desunt,
					<lb/>qui hanc suggerunt insinuandam summo pontifici et introducendam etiam imperiali audientie questionem.
					<pb n="108"/>
					<lb/>Verum prefatus magister tam sua prudentia quam alterius forte consilio super hiis dominum
					<lb/>papam, sicut credimus, non adibit. Ceterum, quia vos speciali in Domino affectione diligimus,
					<lb/>hec ad vestram notitiam duximus proferenda, ut habito prudenti consilio predicto magistro de iustitie
				<lb/>debito satisfiat et emulis vestris in hoc detractionis materia subtrahatur. </p>
			</div>
			<div>
				<head><lb/><hi rend="bold">III 30</hi> </head>
				<p><lb/>De turbatione vestra turbati de convalescentia congaudemus. Ad hec de hiis, que vestre littere continebant,
					<lb/>presens pagina respondebit. H. et M. devotos esse volumus non solum suis, sed etiam
					<lb/>alienis, quos vestra prudentia frequenter inducat et informet, ut de via Domini non recedant, in
				<lb/>cuius pendet manibus hominum mors et vita. </p>
			</div>
			<div>
				<head><lb/><hi rend="bold">III 31</hi></head>
				<p><lb/>Credimus et pro certo tenemus, quod puram affectionem habuit et habet ad vos venerabilis pater ..,
					<lb/>episcopus Albanensis. Unde, si ad eius iura manus extenditis, ei non equa retributionis vicissitudine
					<lb/>respondetis. Et quidem satis potestis advertere, quod et sedes apostolica et ipse offenditur, dum eius
					<lb/>iustitia leditur, qui ad honorem Dei et ecclesie totiusque populi Christiani non solum sua, sed etiam
					<lb/>se ipsum impendit obsequio Iesu Christi. Unde videat circumspectio vestra, si liceat et expediat vos
					<lb/>expulisse clericum quendam de ecclesia Marini et constituisse ibi laicum, per cuius manum recipitis,
					<lb/>sicut fertur, proventus illius. Porro, qui Deum timent, satis intelligunt, quanta in hoc irrogatur
					<lb/>iniuria non solum ipsi episcopo, cuius est ipsa ecclesia, verum etiam ipsi Deo. Ceterum, quia sapientis
					<lb/>est mutare consilium et prudenter errata corrigere, nobilitatem vestram rogamus in domino
					<lb/>iesu Christo, quatenus talia revocetis, cum nos, quibus dictus episcopus in recessu suo episcopatus
					<lb/>curam commisit, parati sumus pro dicto clerico per nos vel per alium, sicut vultis, iustitiam
				<lb/>exhibere. </p>
			</div>
			<div>
				<head><lb/><hi rend="bold">III 32</hi></head>
				<p><lb/>Pro nobili viro .., comite Cantuariensi, quondam iustitiario Anglie, dominus papa scribit domino ..
					<lb/>regi, scribit et vobis. A multis enim probabili coniectura tenetur, quod predicti comitis facile poterit
					<pb n="109"/>
					<lb/>liberatio provenire, si vestre circumspectionis industria interposuerit efficaciter partes suas. Quia
					<lb/>vero, sicut audivimus, nos inter vestros annumeratis amicos, amica sinceritate consulimus et, quoniam
					<lb/>honori domini regis et vestro credimus expedire, rogamus, quatenus ad liberationem predicti
					<lb/>comitis detis tam opem quam operam efficacem. Et quidem, si de bonis illius placeant aliqua excellentie
					<lb/>regie, prefatus comes, ut dicitur, non negabit, et poterit cum minori confusione dimitti vel
					<lb/>sue restitui libertati. Cum enim sibi et progenitoribus domini regis probata fide servierit, non decet,
					<lb/>ut sic in senectute frangatur, qui adolescens et iuvenis circa regum obsequia firmus stetit. Ad hec,
					<lb/>cum tranquillus regni status de manu vestra queratur, circumspectio vestra provideat, ut viri ecclesiastici,
					<lb/>nobiles et alii de regno Anglorum ea mansuetudine et benignitate tractentur, quod augeatur
					<lb/>in rege clementia et crescat devotio in subiectis. Illud autem, si placet, a memoria vestra non excidat,
					<lb/>quod rigor, dum nimis exasperat, interdum rebellionis aliquid ingerit et aliquando multum desperationis
					<lb/>inducit. Hec autem, que scripsimus, de corde puro et fide non ficta procedunt, cum domino
				<lb/>regi Anglie simus, quantum cum Deo possumus, debitores. </p>
			</div>
			<div>
				<head><lb/><hi rend="bold">III 33</hi> </head>
				<p><lb/>Inter alios imperii principes clare memorie pater vester specialem dilectionem ad nos habuit et nos
					<lb/>ad ipsum, et parati sumus continuare in filio, quod inceptum est in parente. Unde pro dono petimus,
				<lb/>ut sic exhibeatis vos in hiis, que Dei sunt, quod deceat nos utilitatum vestrarum esse ministros. </p>
			</div>
			<div>
				<head><lb/><hi rend="bold">III 34</hi> </head>
				<p><lb/>Humilitatis et devotionis vestre signa et argumenta mente memori retinemus, de quibus poteritis et
					<lb/>Deum habere propitium et nos debitores et retributores pro posse. Credatis igitur firmiter et nullatenus
					<lb/>dubitetis, quod iuris vestri non sumus immemores et, quantum divina misericordia nobis
				<lb/>dederit, oblivioni impensam iam gratiam non trademus. </p>
			</div>
			<div>
				<head><lb/><hi rend="bold">III 35</hi> </head>
				<p><lb/>Quia sunt libera labia diligentis, libere loquor, ut diligo. Est, qui murmuret, est, qui detrahat, est,
					<lb/>qui calumpnietur actibus vestris, si poterit, precipue hiis diebus, cum defecerit, prout Domino placuit,
					<lb/>vobis hostis. Desideratur quidem a talibus, ut egrediatur a vobis aliquid durum, quod retorqueri
					<pb n="110"/>
					<lb/>possit ad notam. Sed placeat excellentie vestre consilium meum, ut, curo vobis prosperitas ex
					<lb/>adversitate provenerit et in medio tenebrarum Dominus prospexerit vos ex alto, plus benignitatis et
					<lb/>dulcedinis assumentes in spiritu devotionis et mansuetudinis domino pape, prout videritis expedire,
					<lb/>scribatis, non porrigentes aures malivolis, qui vos ecclesie et ecclesiam vobis libenter opponerent,
				<lb/>querentes in alieno dispendio lucrum suum. </p>
			</div>
			<div>
				<head><lb/><hi rend="bold">III 36</hi> </head>
				<p><lb/>Vir probate prudentie, magister G., procurator vester, institit diligenter, ut impetraret super provisione
					<lb/>vestra litteras post cessionem, quam ei circumspectio vestra commisit. Ad id nihilominus
					<lb/>operam dedit, qui vos et monasterium vestrum in Deo complectitur pure sinceritatis affectu. Sane
					<lb/>opportunam importunitatis instantiam voluntas superioris elisit. Verum, quia de preteritorum coniectura
					<lb/>tenetur monasterium vestrum vobis commissum adhuc sub cura vestri regiminis salubriter
					<lb/>posse regi, sub spe providentie divine consulitur, ut non insistatis ad presens instantie cessionis. Nos
					<lb/>autem persone vestre et monasterii commoda, prout Dominus dederit, pleni favoris prosequemur b
					<lb/>effectu. Porro multum posset esse vobis in scandalum, si forsan in oculis vestri subrogati manus
				<lb/>dispergeret, que multa sollicitudine congregastis. </p>
			</div>
			<div>
				<head><lb/><hi rend="bold">III 37</hi> </head>
				<p><lb/>Gratum mihi tue caritatis epistola retulit et conquerenti satisfecit amico. An non merito conqueri
					<lb/>poteram, an non ex iusta causa dolebam, si tam cari familia de tam caro talia presumebat? An domus
					<lb/>mea domus consuevit esse mendacii, ut allud verbo promitteret et aliud exhiberet in facto? Et
					<lb/>quidem non hoc habuit mea progenies, non hoc tuus Thomas, et numquid me degenerem probavisti?
					<lb/>Sane, quid nobis dominus papa de quodam retulit, quem aliquis nitebatur immittere, non ignoras;
					<lb/>intellexisti etiam, quod ad devorationem ecclesie Capuane fauces aperiebant prorsus extranei, et
					<lb/>nosti, quod secundum votum et desiderium tuum ad illius promotionem operam dedi, in quo satis
					<lb/>intelligeris tu promotus. Erubescat ergo R., qui contrarium presumptuosus nimis asseruit et nimis
					<lb/>temere presumebat. Verumtamen quicquid vanus vane retulit, evanescat in aures, et tu firmiter
					<lb/>teneas et nullatenus dubites, quod amicus tuus esse non desinam, etiam si talem, quod nunquam
				<lb/>credam, dedignareris amicum. </p>
			</div>
			<div>
				<head><lb/><hi rend="bold">III 38</hi></head>
				<pb n="111"/>
				<p><lb/>Satis intellegere potuit .., qualem me servitiis vestris exhibeam, et si non fallor, apud serenitatem
					<lb/>vestram esse non debet mee devotionis sinceritas aliena. Porro non sum ex illis, qui intendunt vendere
					<lb/>peregrina servitia sua vobis, quoniam in hiis me fateor debitorem, et utinam, sicut sum utilis,
					<lb/>sim acceptus! Profecto dominus .. poterat in hoc mihi sic facere gratiam, quod sibi gratia non noceret,
					<lb/>ut in feudum cuiusdam pupilli, consanguinei mei, in quo [ei] vel predecessoribus eius nulla
					<lb/>notabatur offensa, non se sic fervidum exhiberet, quod improbe petitionis instantia non sic imprudenter
					<lb/>obreperet, ut offenderet hominem et Deum non relinqueret inoffensum. O serenissime rex,
					<lb/>quantum throno vestre iustitie subtrahunt huiusmodi petitores, qui per circumventionum dispendia
					<lb/>vos ad pupillorum provocant lesionem! Placeat igitur magnitudini vestre supplicatio mea, quatenus
				<lb/>sic refrenetur effrenis petitoris affectus, quod mendax precator iusto iudicio careat impetratis. </p>
			</div>
			<div>
				<head><lb/><hi rend="bold">III 39</hi> </head>
				<p><lb/>Cum tractaretur de mittendo nuntio ad excellentiam regiam pro quibusdam negotiis, que in litteris
					<lb/>summi pontificis continentur, procuratum est, ut talis mittatur, qui et devotus esset ecclesie ac honorem
					<lb/>vestrum pleno desiderio aspiraret. Et nos quidem novimus et quamplures alii non ignorant,
					<lb/>qualem se iste ad utilitates vestras obtulerit quantumque industrie ac cautele habuerit in hiis etiam,
					<lb/>que non iniungebantur eidem. Et ecce, qui mittitur, non qualisqualis, sed ille, cuius affectum in
					<lb/>negotiis vestris examinavit effectus. Ceterum et nos quidem, quia sapienti pauca sufficiunt, consideratis
					<lb/>omnibus bona fide consulimus, ut persuasionibus et consiliis latoris presentium circa petitiones
				<lb/>summi pontificis vos non exhibeatis difficiles, sed potius favorabiles et benignos. </p>
			</div>
			<div>
				<head><lb/><hi rend="bold">III 40</hi> </head>
				<p><lb/>Litteras vestras affectuose recepimus et iuxta petitionis affectum dilectum clericum vestrum a domino
					<lb/>papa in subdiaconum ordinatum ad vos duximus remittendum. Sane, cum virtutis materiam
					<lb/>habeat et expediat, quod proferat rem in actum, nostri consilii est, ut insistat studio querens et acquirens
					<lb/>pretiosam scientie margaritam. Sic enim super eo, quod in ipso fundatum est, superedificari
					<lb/>poterit, quod et suo et sociorum suorum desiderio satisfiat. De hiis autem, que nobis ex parte vestra
				<lb/>fuerunt exhibita, ad grates vobis assurgimus, licet gratius extitisset nihil nobis fuisse transmissum. </p>
			</div>
			<div>
				<head><lb/><hi rend="bold">III 41</hi></head>
				<pb n="112"/>
				<p><lb/>Pro .., ut audivi, scribit .. vobis, in quo adiungo me sibi, et suis adicio precibus preces meas sperans,
					<lb/>quod duos exaudietis in uno. Ad hec, cum reputer inter vestros amicos, consulo pura fide, ut vestri
					<lb/>regiminis regula non minus contineat misericordie quam rigoris, quia misericordia superexaltat
					<lb/>iudicium et in arca federis virga continebatur et manna ac Samaritanus vinum infudit et oleum
				<lb/>vulneribus sauciati. </p>
			</div>
			<div>
				<head><lb/><hi rend="bold">III 42</hi></head>
				<p><lb/>Dolemus, quod moti sunt nostri, cum non sit mentis robuste mendaciorum flatibus concuti et figmentorum
					<lb/>concussione moveri. Nobis autem M. vel alius de persona vestra nil retulit, quod causam
					<lb/>commotionis afferret. Speramus tamen in gratia celestis agricole, quod semen amoris, quod inter
				<lb/>nos alta radice concrevit, nulla zizaniorum superseminatione peribit. </p>
			</div>
			<div>
				<head><lb/><hi rend="bold">III 43</hi> </head>
				<p><lb/>Si grandis archiepiscopi thronum grandem ascenderet parvi consilium sacerdotis, scriptum preferret
					<lb/>ad presulem presbyterum consulentem. Verum ne pagina patiatur iniuriam, aliquid portitori committitur,
				<lb/>ut ferentis lingua suscipiat, quod in epistolam forte lector inferret. </p>
			</div>
			<div>
				<head><lb/><hi rend="bold">III 44</hi></head>
				<p><lb/>Gaudeo vobis, gaudeo et mihi de salubri processu, quem misse littere continebant. Ut autem post
					<lb/>virgani manna non desit, providetur per litteras, que mittuntur, ut per manum vestram olei sentiant
				<lb/>lenimentum, qui vini creduntur sensisse rigorem. </p>
			</div>
			<div>
				<head><lb/><hi rend="bold">III 45</hi> </head>
				<p><lb/>V. ep. I 41.</p>
				<pb n="113"/>
			</div>
			<div>
				<head><lb/> <hi rend="bold">III 46</hi> </head>
				<p><lb/>Descendit pastor excelsus ovem querere perditam, et ultro medicus salutaris venit ad egrum, ut
					<lb/>idem pastor et medicus ovem ad ovile suis humeris reportaret et egri languores pariter et dolores
					<lb/>ferret medicinaliter in se ipso. Sane, qui preest, vicem gerere debet illius, cuius vos desiderantes
					<lb/>sequi vestigia circa eos, qui vestre sunt cure commissi, latorem presentium ad vestre pietatis remedium
					<lb/>duximus remittendum, ut pastoris ac medici studium et officium exhibeatis eidem. Porro decet
				<lb/>vos, ut agnoscatis vultum pecoris vestri et ad gregem proprium errantem oviculam revocetis. </p>
			</div>
			<div>
				<head><lb/><hi rend="bold">III 47</hi></head>
				<p><lb/>Intelleximus, quod calamus mensure de manu vestra non decidit et virtus clamoris iuvenem representat
					<lb/>in sene. Sane, cum incepti prosecutio operis plene vestro satisfacere videatur affectui, ecclesie
					<lb/>nove dilatandi sunt termini, ut sit, in quo sollicitudo succrescat; sit, in quo solliciti desiderium nutriatur;
				<lb/>sit, in quo fervor spiritus otia tollat corporis senescentis. </p>
			</div>
			<div>
				<head><lb/><hi rend="bold">III 48</hi></head>
				<p><lb/>Si caritatis signa et devotionis indicia vobis aliqua quandoque mittuntur, non est statim muneribus
					<lb/>rependendum, ne vicissitudo datorum in mercimonii speciem transeat et non affectus affectu, sed
					<lb/>munus munere compensetur. Solent quidem maioribus ab amicis minoribus mitti munuscula, ut
					<lb/>per ea quodammodo mittentis devotio presentetur. Sed ubi datis dona respondent, ibi gratia videtur
					<lb/>excludi, quam obsequentis sedulitas expectabat. Rarius ergo, si placet, mittantur exenia, quia caritas
					<lb/>non querit, que sua sunt, et retributori bonorum omnium non offerens a muneribus, sed ab offerente
				<lb/>munera placuerunt. </p>
			</div>
			<div>
				<head><lb/><hi rend="bold">III 49</hi> </head>
				<p><lb/>Litteras vestras affectione consueta recepimus et earum intellecto tenore satis notavimus illorum
					<lb/>duorum monachorum excessus, qui vita et moribus ab unitate discedunt. Consulimus tamen, ut, si
					<lb/>eos humiliari contigerit, aperiatis illis viscera pietatis, ne tamquam oves perdite illius morsibus exponantur,
					<lb/>qui circuit querens, quem devoret, qui absorbet fluvium et non miratur et habet fiduciam,
				<lb/>quod Iordanes influat in os eius.</p>
				<pb n="114"/>
			</div>
			<div>
				<head><lb/><hi rend="bold">III 50</hi> </head>
				<p><lb/>Quid carius proximo debeo, quid felicius optem, quam iuxta intentionis propositum laboris assequi
					<lb/>premium et fructum sue sollicitudinis reportare? Cupio te, carissime, prosequi feliciter, quod cepisti,
					<lb/>ut, dum in pomerio Domini poma vetera et nova decerpis, operum gustus reficiat, quem delectat
					<lb/>pariter et affectat. Si turba turbat, si frequentia fugat, imiteris Mariam, ut de verbi semine multiplex
					<lb/>fructus contemplationis exurgat. Si ora pallent ieiuniis, vigilia conficit, operis altitudo deterret, clama
					<lb/>inde humilitatem meam et laborem meum; animus ex ipsa desperatione sumatur. Sit temptatio
					<lb/>causa exercende virtutis, ut depressus onere fortior resurgas ad servitia, et dum fragilis impugnat
					<lb/>conditio, pertinax sollicitudo repugnet. Marcet enim sine adversario virtus, et inter depressas hostium
					<lb/>acies gloriosior triumphus exibit. Ad que, si qua potero, prestabo subsidia, per que non prematur
				<lb/>amicus sub onere, sed facilius advehatur sarcina distributa per partes. </p>
			</div>
			<div>
				<head><lb/><hi rend="bold">III 51</hi></head>
				<p><lb/>Nobilis quidam de partibus vestris iuravit ducturum se filiam cuiusdam, qui eum quarto gradu
					<lb/>contingit. Super quo, ut securius discretio vestra procedat, postulastis a summo pontifice vel ab
					<lb/>amico rescribi. Sane cum principis tanti potestas maioribus occupata negotiis interdum minoribus
					<lb/>minus intendat, ne quamquam incurram de responsi dilatione calumpniam, quod didici, refero
					<lb/>eligens relator, non actor haberi. Porro non venit in dubium, quin hoc tenuerit scholastica regula,
					<lb/>videlicet, quod ultra lineam equalitatis gradum adicit adiecta persona. Profecto, quanto gradu remotior
					<lb/>distat a stipite, tanto gradu distant ad invicem persone, de quibus queritur. Unde in casu simili
					<lb/>dominus papa respondit, quod, cum ad quartum gradum consanguinitatis et affinitatis observantia
					<lb/>sit restricta, id nunc esse tenendum in quarti et quinti, quod olim in septimi et octavi distantia
				<lb/>tenebatur. </p>
			</div>
			<div>
				<head><lb/><hi rend="bold">III 52</hi> </head>
				<p><lb/>Commisimus magistro P., socio nostro, ut nobis emat et afferat bibliam manualem. Ad hec consulebatur,
					<lb/>ut scriberetur .., episcopo Nivernensi, sed non credimus decens sollicitudinem eius ad tale
					<lb/>negotium advocare, presertim, ne forte scriptum huiusmodi videretur notam tacite petitionis
				<lb/>habere.</p>
				<pb n="115"/>
			</div>
			<div>
				<head><lb/><hi rend="bold">III 53</hi> </head>
				<p><lb/>Clari facti evidentia novimus, quanto sollicitudinis studio negotia lator presentium procuravit bone
					<lb/>memorie .., predecessoris vestri. Verum cum idem sit sublatus de medio, mors illius quasi emula
					<lb/>spem premii subtraxisse videtur, nisi vestra liberalitas suppleat, quod debitoris dextera finis interdicta
				<lb/>dispendio non perfecit. </p>
			</div>
			<div>
				<head><lb/><hi rend="bold">III 54</hi> </head>
				<p><lb/>Zelum habere vos credimus animarum et velle, quod est salutis. Unde .., latorem presentium, ad
					<lb/>circumspectionis vestre remedium mittimus, ut consideratis, que refert, ne vagus pereat, Cluniacensi
					<lb/>ordini, ad quem illicentiatus se transtulit, de vestra licentia, si placuerit, astrinqatur. Expedit quidem
				<lb/>calamum quassatum non conteri et in erasione eruginis vas non frangi. </p>
			</div>
			<div>
				<head><lb/><hi rend="bold">III 55</hi></head>
				<p><lb/>Inter cetera, quorum cura nos angit, illa precipue meditatio mentem nostram occupat, illa nos sollicitudo
					<lb/>fatigat, ut domus vestra, quam suis respersit largitas divina muneribus, per humane deliberationis
					<lb/>consilium sic salubriter disponatur, quod in posteros per multiplicationem sobolis propagata
					<lb/>impleatur iocunditatis solatio vel gaudio, quo progenitores exultant in filiis filiorum, et sicut vitis
					<lb/>fecunda novos producit surculos, qui undique in electos nove propaginis palmites adolescant. Sane
					<lb/>quoniam explicatio prime originis qualitates patrias contrahit, que succrescit in filios filiorum, et
					<lb/>generationis seminarium ad eius procedit similitudinem, ex quo noscitur prodiisse, ad edificationem
					<lb/>domus vestre, ad stirpem videlicet vestri generis virgulis nativitatis floride fecundandam clara sunt
					<lb/>connubia exquirenda, ex quibus derivanda successio fulgidis prodeat natura titulis presignata.
					<lb/>Proinde in tali circuitu lustramus climata et circumspicimus regiones; domos illustrium et generosas
					<lb/>prosapias indagamus, si cominus vel per famam nobis occurrat, que nam sit vobis dignior matrimonialiter
					<lb/>copulari et fieri vobis perenne tori solatium ac in procreatione sobolis una caro et in gubernatione
					<lb/>rei domestice coadiutrix. Sed quocumque nos vertimus, ad unicum semper consilium perpensa
					<lb/>deliberatio nos reducit, ut nobilis mulier domina .., neptis summi pontificis et soror .. cardinalis,
					<lb/>vestro lateri applicetur per matrimonii sacramentum, per honeste copule ministerium et per
					<lb/>actuum unionem, in fide puritatis et spe nuptialium premiorum. In alia siquidem, si que eligenda
					<lb/>videtur, si species rutilat, forsitan generis decus abest; si natales polleant, forma non splendet aut
					<pb n="116"/>
					<lb/>mores non clarent aut fortuna pinguior non arridet. In hac vero Deus cuncta concessit munera gratiarum,
					<lb/>quibus honeste vite compositio redimitur; fragrat opinio, natura dotatur, per quam sanguis
					<lb/>etiam posset regius honorari, si ad illius fastigii consortium tolleretur. Plane pleneque certatim in ea
					<lb/>conveniunt munera gratiarum: claritudo prosapie diffusa per nobilium generationes quam plurimas,
					<lb/>quibus is, cui nupserit, apponetur; forme species, pulchritudo aspectus, decor vultus, venustas morum
					<lb/>et integritas castitatis, de qua congrue dici potest hortus conclusus, fons signatus et per antonomasiam
					<lb/>virginei flos pudoris. Fortuna etiam ipsam supremis rote sue invexit apicibus beans illam
					<lb/>nec non in patruo, quem posuit Dominus in culmine verticis seculorum, credens in eius dextera
					<lb/>omnis terreni regiminis principatus, in fratre quoque, cui divinitus datum est cum conscriptis fratribus
					<lb/>principi principum assidere et tenere solium glorie inter eos. Imperantibus denique universis
					<lb/>per hos duos celsius sublimabimini, quibus quibus coniunctione ipsius domine quantumlibet prepotens
					<lb/>gloriari poterit se adiunctum, cum in eis per tot felicitatis gradus viderit se promotum. Anxiamur
					<lb/>igitur, ne vobis differentibus alius accipiat hanc coronam, ad quam anhelant quam plurimi
					<lb/>eorumque in ipsa proventura respiciunt avidi sectatores. Ideoque nobilitati vestre sano consilio suademus,
					<lb/>quatenus aliis postpositis hanc in coniugem assumatis, quia tunc predicabimini vere mulieris
				<lb/>optime vir beatus. </p>
			</div>
			<div>
				<head><lb/><hi rend="bold">III 56</hi> </head>
				<p><lb/>Recens adhuc temporis iactura preteriti cautiores fore vos admonet in futurum, ut attendentes prudentius,
					<lb/>quam gravia non solum rerum discrimina, verum etiam animarum et corporum seva pericula
					<lb/>dissensionum tempora molesta produxerint, summo opere vigiletis et caveatis attentius, ne
					<lb/>reformande inter vos pacis initia, que, si nunc in corde et corde processerint, prout desideramus,
					<lb/>communitatem, caritatem et veritatem habuerit et restitutionem vestri status prosperi verisimiliter
					<lb/>repromittunt, alicuius nove sentiant turbationis obstaculum vel in antique reincidant recidivum.
					<lb/>Sed undique discordiarum occasionibus, quantum in vobis fuerit, studiose submotis durature, Deo
					<lb/>auctore, tranquillitatis lenitas dampna resarciat, que severitas continue diutius hostilis concertationis
					<lb/>inflixit. Horum profecto consideratio nostrum interpellat affectum, ut nos, qui hec dudum attenta
					<lb/>meditatione pensantes operosum exhibuimus studium et studiosam impendimus operam, ut quietem
					<lb/>vobis in soliditate concordie pararemus, ne labores nostros effectu frustrari contrariis, quod
					<lb/>absit, contingat eventibus, non desistamus ab inceptis, sed reddamus vos paterna monitione sollicitos,
					<lb/>quatenus sic agatis caute pro viribus, quod inter se vota vestra non discrepent, sed solide coadunationis
					<lb/>quasi in unum alveum coadunata concordent et aliorum corda vobis in caritatis sinceritate
					<lb/>iniungantur; illorum precipue, de quorum amicitia et benevolentia et communiter omnibus et singulariter
					<lb/>singulis honor potest et utilitas provenire. Specialiter itaque circa personam dilecti filii
					<lb/>nostri O., sancte Marie in via lata diaconi cardinalis, vos decet attendere, quod, cum sit magnum et
					<lb/>honorabile Romane membrum ecclesie, in honorificentia sibi exhibita nobis et ipsi ecclesie honor
					<lb/>impenditur ipsiusque offensa non preteriret nos et eandem ecclesiam inoffensos. Cumque sit, sicut
					<lb/>nostis, vir magni consilii et circumspectionis non expers, procul dubio expedit, ut omnem inter vos
					<lb/>et eum dissensionis amputando materiam eum studeatis habere propitium et vobis federe sincere
					<lb/>caritatis unire, presertim, cum ex ipsius favore ac gratia multipliciter possit utilitatibus vestris accrescere
					<pb n="117"/>
					<lb/>tam in vestre conservatione quietis quam in promotione illorum, que vobis apud sedem apostolicam
					<lb/>promovenda forsitan pro tempore imminebunt. Propter quod vobis sano consilio suademus,
					<lb/>ut habentes ad ipsum reverentiam, que tanti viri decet personam, dignitatem et statum, studeatis
					<lb/>omnimode pacem et concordiam nutrire cum ipso, universitatem vestram monemus et hortamur
					<lb/>attente per apostolica vobis scripta mandantes, quatenus circa discordiam inter eundem cardinalem
					<lb/>et vos occasione terre sue hactenus suscitatam taliter providere curetis, quod omni super hoc, Deo
					<lb/>propitio, dissensionis relegata materia et sedato rancore inter vos et eum de cetero pax et concordia
					<lb/>vigeat, idemque cardinalis evidentia in vobis accepte devotionis argumenta percipiens vos et vestra
					<lb/>favorabiliter promovenda negotia vobis affectionis grate beneficia recompenset. Ceterum desiderantes
					<lb/>eidem cardinali et vobis per hec utiliter et celeriter provideri, ecce, dilectum filium magistrum ..,
					<lb/>capellanum nostrum, latorem presentium, virum utique providum et discretum, de cuius industria
					<lb/>et circumspectione plenam in Domino fiduciam obtinemus, ad vos duximus destinandum, committentes
					<lb/>eidem, ut ad procuranda inter cardinalem eundem et vos solide pacis et concordie federa
					<lb/>interponat efficaciter partes suas. Super hiis autem, que utilitatem et bonum statum vestrum respiciunt,
				<lb/>ipsius consiliis confidenter intendite et benigne eius salubria monita exaudite. </p>
			</div>
			<div>
				<head><lb/><hi rend="bold">III 57</hi> </head>
				<p><lb/>Quanto vos speciali affectione prosequimur et hospitalis vestri voto pleniori diligimus incrementa,
					<lb/>tanto vehementiori commotione turbamur, cum nos audire contingit, quod inter vos et aliquem ex
					<lb/>dicti hospitalis fratribus quicquam discordie aut dissensionis habetur. Profecto indecorum et reprehensibile
					<lb/>noscitur, si inter vos et fratres eosdem, qui fore debetis unanimes voluntatum, non existat
					<lb/>identitas et stabilis unitas animorum. Quam bonum est et quam iocundum habitare fratres in
					<lb/>unum, quam acceptum Deo quamque humanis laudibus attollendum! Sed re vera, dum a vobis
					<lb/>bonum pacis excluditis et fraterne dilectionis affectum, cui deceret iugiter adici, vacuatis, multorum
					<lb/>devotio circa dictum hospitale minuitur et plurimorum caritas refrigescit. Sane nuper accepimus,
					<lb/>quod inter vos et fratrem H., inimico homine superseminante zizania, ex causis levibus gravis dissensionis
					<lb/>materia est exorta, de quo fuimus turbati non modicum, cum vos et fratrem eundem sinceris
					<lb/>affectibus prosequamur. Rogamus igitur et obsecramus in domino Iesu Christo, quatenus omni
					<lb/>discordia omnique rancore depositis eundem fratrem, qui noster capellanus existit, paterna benevolentia
					<lb/>pertractetis, ut, dum ipse in vobis affectum patris invenerit, erga vos devotionem impendere
					<lb/>studeat filialem nosque vobis et hospitali predicto strictius obligemur et raddamur ad illa, que
				<lb/>placeant, promptiores. </p>
			</div>
			<div>
				<head><lb/><hi rend="bold">III 58</hi></head>
				<p><lb/>Ecclesiarum commodis multum videtur accrescere, dum personis talibus providetur in illis, ex quorum
					<lb/>favore eedem ecclesie in suo preservari statu et gratis insuper possint proficere incrementis.
					<pb n="118"/>
					<lb/>Frequenter enim evenit, quod hii, quibus beneficia conceduntur, cum respondere sufficienter suis
					<lb/>benefactoribus pro perceptis nequeant per se ipsos, per suos dignitate utique ac potentie preditos
					<lb/>maiori compensatione respondent, et sic eorum defectus convenienter et plene suppletur studiis et
					<lb/>viribus aliorum. Unde consulte agit et negotiatur salubriter, qui talibus dexteram liberalitatis extendit
					<lb/>et aliis in beneficiis et gratiis ipsos prefert, quoniam a maioribus sibi consanguinitate coniunctis
					<lb/>hec propensius attenduntur, qui sic collata recipientes totaliter in se ipsos sibique per hec benefieri
					<lb/>specialiter reputantes recognoscunt impensa, et estimantes se ob id largitoribus plurimum obligatos
					<lb/>grandia illis pro suis retribuunt et compensant, et quanto celsiori honore preminent, tanto se gratos
					<lb/>ampliori remuneratione demonstrant. Tunc autem superiores pro suis vehementius obligantur, cum
					<lb/>sponte illis beneficentie manus porrigitur, ita quod nec expectata presidentis prece donatio grata fiat
					<lb/>et benefactor ipso effectu operis affectum sue sincere prenuntiet voluntatis. Ut igitur sanctissimi
					<lb/>patris et domini A., summi pontificis, gratiam et benevolentiam vobis et ecclesie vestre spontanea
					<lb/>voluntate lucremini ipsumque in vestris opportunitatibus prompta et celeri constituatis devotione
					<lb/>favorabilem et benignum, paternitatem vestram affectuose rogamus et hortamur attente vobisque
					<lb/>suademus et consulimus pura fide, quatenus ad .. clericum, ipsius domini pape nepotem, dirigentes
					<lb/>intime affectionis intuitum et in eo personam avunculi attendentes sibi de canonicatu et prebenda,
					<lb/>si qua in ecclesia vestra vacat ad presens vel quam primo ibidem vacare contigerit, ita quod dantem
					<lb/>et recipientem, quin immo illum, cuius respectu hoc fit, deceat omni occasione, excusatione, difficultate
					<lb/>ac dilatione postpositis providere curetis, cuiuslibet in hoc apostolice indulgentie obstaculum
					<lb/>submoventes nec omittatis vel differatis eidem clerico providere pro eo, quod dominus papa super
					<lb/>hoc vobis non dirigit scripta sua, immo potius ex hoc ad providendum ipsi clerico festinare debetis,
					<lb/>quia quanto benignius ipse dominus vos supportat et gratiosius defert vobis, tanto ipsum in suis
					<lb/>tenemini citius et habundantius honorare. Vos etiam discrete considerare potestis, quod nos, qui
					<lb/>pro eodem clerico has vobis dirigimus litteras, non sine providentia et deliberatione hoc fecimus,
					<lb/>quod ipsius clerici provisionem taliter procuramus. Novimus enim, quantum accepta sit ipsi domino,
					<lb/>et quantus vobis et ecclesie vestre favor quantaque utilitas proveniret. Rescribite itaque tam ipsi
					<lb/>domino pape quam nobis per latorem presentium, ipsius domini pape cursorem, quem propter hoc
				<lb/>specialiter destinamus, quicquid feceritis in hac parte. </p>
			</div>
			<div>
				<head><lb/><hi rend="bold">III 59</hi> </head>
				<p><lb/>Tempus est, ut emissa columba virens iocunditatis folium referens revertatur ad arcam; tempus est,
					<lb/>ut mater ecclesia desideratum diu filium recipiat expectationis tedio fatigata; tempus est denique, ut
					<lb/>ad illum redeas, qui te ad iniuncta transmisit. Emissum enim mittens iam diu desideratum expectat
					<lb/>filium cum signo exultationis videlicet reversurum. Mater quoque sinum suum filio absente repleri
					<lb/>desiderat et fratres suo solatio renovari, sicut, qui miserat suavitatis refrigerium, de legati reversione
					<lb/>fidelis. Cum igitur suscepte legationis officium debita laudabilis sollicitudinis diligentia fueris prosecutus
					<lb/>et succrescentibus ecclesie Romane negotiis presentia tua sit nobis non modicum opportuna,
				<lb/>mandamus, quatenus visis litteris studeas ad sedem apostolicam te conferre.</p>
				<pb n="119"/>
			</div>
			<div>
				<head><lb/><hi rend="bold">III 60</hi> </head>
				<p><lb/>Quidam nostri monasterii monachus decrepitus, immo increpitus, regule obvius naturali rationique,
					<lb/>discipline contrarius instigante diabolo in quendam iuvenem monachum impudenter nefario affectu
					<lb/>libidinis lasciviit, cui, cum multotiens multisque blandiretur affectibus, muneribus et promissis
					<lb/>impugnatam ipsius non potuit corrumpere castitatem, tandem imminente opportuno tempore ipsum
					<lb/>arripuit violenter. Sed qui Dei spiritu agebatur, abhorrens tanti sceleris feditatem, proprie honestatis
					<lb/>defensor et custos, cultello proprio amputavit virilia monachi furientis. Doceat igitur sedes
				<lb/>apostolica, cuiusmodi correctionis et culpe subiaceat offensio utrorumque. </p>
			</div>
			<div>
				<head><lb/><hi rend="bold">III 61</hi> </head>
				<p><lb/>Impudici senis libidinem et honesti continentiam iuvenis ex serie litterarum, quas domino pape
					<lb/>misistis, notantes intelleximus quod, dum ultra metam etatis fureret motus in sene, tutele moderamen
					<lb/>in iuvene vis defensionis excessit, aggressori vasis seminariis amputatis. Cum autem seni sit
					<lb/>medici cura provisum, petiistis et iuveni dispensationis gratia subveniri. Nos autem discretioni vestre
					<lb/>auctoritate domini pape mandamus, ut hostis nature ac usus falsarius naturalis, qui fratris pudicitiam
					<lb/>in ecclesia attemptavit, in monasterio artioris observantie retrudatur vindicte daturus exemplar,
					<lb/>ne transgressio transeat in exemplum. Sane circa iuvenem, qui, etsi defensor pudicitie fuerit,
					<lb/>ultionis tamen excessor extitisse videtur, sic moderamini provisionis arbitrium, ut defensionis excessui
					<lb/>satisfactio omnino non desit, et rigor penitentie libere contradictionis audaciam non compescat.
					<lb/>Si igitur aliud canonicum non obsistat, dispensationis ianuam aperiatis eidem, ut secundum, quod
					<lb/>expedire videritis, in ordinibus iam susceptis et in suscipiendis dispendium non incurrat. Illum autem
					<lb/>monachum infrunitum, qui turpi verborum lascivia seni de iuvene spem infamis patientie dicitur
					<lb/>pretendisse, arte penitentie volumus esse participem, quem abominabilis culpe credimus non
				<lb/>expertem. </p>
			</div>
			<div>
				<head><lb/><hi rend="bold">III 62</hi> </head>
				<p><lb/>Serpentis antiqui perfidia in humanum genus iniquitatis venena transfundens a paradiso hominem
					<lb/>eici et ascensum ad superne patrie gloriam eius procuravit posteris interdici, exinde maiori fremens
					<lb/>aculeo, quod hominem ad ea regna credebat ascendere, a quibus sua se dolebat perfidia corruisse.
					<pb n="120"/>
					<lb/>Porro Dei benignitas filium suum crucis iusserat subire patibulum, ut nos angelorum concives efficeret
					<lb/>et a nobis diabolice servitutis compedem removeret. Sed hostis ipse ad fallaces recurrens versutias
					<lb/>in quorundam formam transivit, qui simplicium fidem evertere et fideles antique nituntur captivitatis
					<lb/>retibus implicare. Ipsi quidem in vestibus ovium rapacitatis exercentes lupine commercium
					<lb/>et Iude vicarii, dum pacis osculum porrigunt, animas ad inferiora deducunt. Tanto igitur fortius,
					<lb/>tanto libentius ad hereticos confundendos et fideles conservandos debemus assurgere, quanto maioribus
					<lb/>nos dampnis affligere cupiunt, qui fidem catholicam heretica pravitate corrumpunt, quia fidei
					<lb/>dampnum eo detestabilius creditur, quo fide deficiente nii proficit, quicquid ulterius continetur. Ad
					<lb/>extirpandam igitur de civitatibus et diocesibus vestris pravitatem hereticam assurgentes dilectis filiis
					<lb/>.. et .., fratribus ordinis fratrum Minorum et Predicatorum, super hiis efficax studeatis impertiri
					<lb/>consilium, auxilium et favorem, ita quod sponsam Christi vos aperte diligere ostendatis et nos sollicitudinem
				<lb/>vestram possimus exinde merito commendare. </p>
			</div>
			<div>
				<head><lb/><hi rend="bold">III 63</hi> </head>
				<p><lb/>Ex divine legis precepto, quod nobis fieri nolumus, hoc procul dubio aliis facere prohibemus, gratias
					<lb/>agimus largitori omnium gratiarum in gratia eius tibi ab ipso collata, quod, cum sis fidei zelo succensus,
					<lb/>gladio spiritus et reliqua Christi armatura munitus, venenata reptilia, que iam sicut equi
					<lb/>parabantur ad prelia, hereticos scilicet, qui virulento lacte nutriti aliis perditionis periculum gestiunt
					<lb/>intemptare, nuper in civitate tua in sui astutia comprehendens illos tuo sancto proposito tradidisti,
					<lb/>ut sic commissum tibi populum ab illorum liberans rabie indefessa ipsum acceptabilem Deo reddas.
					<lb/>Super quo diligentiam tuam dignis in Domino laudibus prosequentes fraternitatem tuam rogamus
					<lb/>in Domino, quatenus sollicitudinem continuans inchoatam huiusmodi feras silvarum humanas
					<lb/>animas insatiabiliter sitientes ex animo persequi non desistas, ut ex hoc eterne tibi retributionis cumulus
				<lb/>augeatur nosque tibi constituas merito debitores. </p>
			</div>
			<div>
				<head><lb/><hi rend="bold">III 64</hi> </head>
				<p><lb/>Presentis epistole titulus satis videtur afferre notitiam de postulationis vestre processu. Mittatis ergo
					<lb/>manum ad fortia, ut, sicut de gradu in gradum, ita de virtute in virtutem crescatis, archiepiscopalis
					<lb/>officii debitum sic salubriter prosequentes, ut vobis in Domino proficiatis ad meritum et subditis in
					<lb/>exemplum. Ad hec pro dilecto nostro P., latore presentium, quem vobis credimus esse devotum,
					<lb/>rogamus attente, quatenus [eum] circa institutionem ipsius ad ecclesiam sancti .. de .., ad quam
					<lb/>dicitur canonice presentatus, sic vobis habeatis, si placet, nostre interventionis obtentu et sue devotionis
				<lb/>intuitu commendatum, quod speratum vestre benignitatis affectum sentiat in effectu. </p>
			</div>
			<div>
				<head><lb/><hi rend="bold">III 65</hi></head>
				<pb n="121"/>
				<p><lb/>Benedictus Deus, quia, sicut asseritur et iam ad maiorum aures ascendit, patet vestre prelationis
					<lb/>officium et studium in effectu. O quantum gaudii, o quantum exultationis nobis accrescit, si, prout
					<lb/>incepit, proficiet in manibus vestris negotium pene penitus desperatum! Verumtamen in hiis non
					<lb/>nobis nec vobis, sed nomini Domini detis gloriam et honorem, qui fecit vobis signum in bonum,
					<lb/>qui etiam sic assistet, quod impius non resistet. Cesset igitur cessionis petitio et tepescat huiusmodi
				<lb/>petitionis instantia, quam ratio non promovet et magnanimitas non procurat. </p>
			</div>
			<div>
				<head><lb/><hi rend="bold">III 66</hi> </head>
				<p><lb/>Ligneis edificiis ecclesie vestre igne consumptis, cum et parietes in sua integritate remanserint et
					<lb/>mensa principalis altaris mota vel enormiter lesa non fuerit, non debet ecclesia vel altare denuo consecrari
					<lb/>nec opus est, quod propter hoc quasi in reconciliatione aqua benedicta et sale aspergatur
				<lb/>ecclesia, cum non credatur in casu violata predicto. </p>
			</div>
			<div>
				<head><lb/><hi rend="bold">III 67</hi> </head>
				<p><lb/>Qui vere vos diligunt, nunquam debent vobis persuadere, quod per vos aliquid subtrahatur conventui
					<lb/>monasterii Casinensis. Expedit quidem, quod ad ipsius conventus nullatenus prosiliatis offensam.
					<lb/>Unde consulimus, et non displiceat vobis consilium nostrum, ut sine cuiuslibet difficultatis
					<lb/>obstaculo exhibeatis eidem conventui censum debitum annuatim pro ecclesiis, quas tenetis, memores
					<lb/>verborum, que dixistis domino Albanensi et nobis. Pro Deo nullam detis emulis materiam
				<lb/>obloquendi. </p>
			</div>
			<div>
				<head><lb/><hi rend="bold">III 68</hi> </head>
				<p><lb/>Intelleximus, quod tempore predecessorum vestrorum M. de .. ad nullius prorupit offensam nec
					<lb/>lesit in aliquo monasterium Casinense. Sed modo, cum sit vobiscum, describitur vobis adversarius
					<lb/>pro quibusdam. Sed certe propter hoc adhesit vobis, quia dilexit vos in minori officio constitutos,
					<lb/>quia laudabile testimonium semper perhibuit conscientia teste de vobis. Unde petimus et rogamus,
					<lb/>quatenus eius nobis exprimatis offensas, ut satisfactio temperet animum vestrum et sic manum a
					<lb/>gravamine temperetis. Precamur ad ultimum, ut non turbetur ob ista dilectus, quoniam fiducialiter
				<lb/>et quodam spiritu libertatis alloquimur illum, cui anima nostra coniungitur glutino caritatis.</p>
				<pb n="122"/>
			</div>
			<div>
				<head><lb/><hi rend="bold">III 69</hi> </head>
				<p><lb/>Super interdicto et excommunicatione contemptis ad presens est vobis questio cum ecclesiis S. Marie
					<lb/>in Campo et capella eiusdem. Sane viro prudenti videri non debet inutilis dispendiosa concordia,
					<lb/>per quam sic a iudiciorum strepitu, labore viarum et expensarum dampno cessatur, quod concordatis
					<lb/>partibus iustitia nullius note subicitur lesionis. Ecce quod agitur, videlicet, quod utraque
					<lb/>servetur sententia et a vobis petatur humiliter relaxatio utriusque. Ex quo sequitur, quod, dum in
					<lb/>hiis de plano vobis iurisdictio recognoscitur, apertius de iurisdictionis possessione liquebit. Cum
					<lb/>ergo diebus istis de aliis non sit actum, ad que facilius et expeditius lapsu temporis poterit post ista
					<lb/>procedi, admittite, si placet, admittite, quod creditur utiliter procuratum. Verumtamen non adeo
				<lb/>me primum extimo, ut, si vobis occurrerint meliora, contempnam. </p>
			</div>
			<div>
				<head><lb/><hi rend="bold">III 70</hi> </head>
				<p><lb/>Etsi penna habeas, quibus volare satagis in solitudine, ut quiescas, tamen ligate sunt nexibus debiti
					<lb/>coniugalis, quod non solum in usu tori consistit, sed etiam in quibusdam oneribus, que maritali lege
					<lb/>debentur. Porro, sicut intelligo, ad consummationem tui desiderii consensus non accedit uxoris. Sed
					<lb/>numquid licet, decet aut expedit cum tanto scandalo coniugis tibi soli procurare quietem? Sane
					<lb/>posset forte timeri, ne, unde ascendi videtur ad meritum, tenderetur ad culpam. Preterea multum
					<lb/>me terret infirmitas, que te urget, cum non claustri silentium patiatur, sed claustralium interrumperet
					<lb/>forte quietem. Et quidem rari nimis et pauci temporibus istis occurrunt, qui multum illos admittant,
					<lb/>de quibus labores et onera dumtaxat expectant. Illud vero, quod secreta mihi patefecit relatio
					<lb/>nuntii tui, non multum persuadet religionis introitum, per quem omnis species restitutionis subtrahitur,
					<lb/>et qui in Domino satis sufficit cum affectu, ubi non suffragatur effectus. Ceterum, quia potens
					<lb/>est Dominus providere compendia felicioris eventus, dilationem suadeo concepti propositi, sub
					<lb/>qua sic moretur prompta voluntas, quod non habeat, quid metuat, retardata potestas. Ad hec recommendo
					<lb/>me orationibus vestris non dubitans, quod etiam in fine seculi pretiosas aliquas sibi
					<lb/>conservet Dominus margaritas, qui diebus Elie reservavit septem milia virorum, qui ante Baal genua
				<lb/>non curvarunt. </p>
			</div>
			<div>
				<head><lb/><hi rend="bold">III 71</hi> </head>
				<pb n="123"/>
				<p><lb/>Caritatis poscit officium, fratres carissimi, sicut scitis, ut inimicis et persecutoribus pietatis beneficia
					<lb/>conferantur. Amicis ergo et benefactoribus, quid solvetur? Sane iusto iudicio grate devotionis obsequium,
					<lb/>pie laudis impendium et honoris exhibitio congruentis. Incumbat itaque sollicitudini vestre,
					<lb/>ut, qui tenemini pre aliis intendere cultui bonitatis, honorabile nomen quondam felicis recordationis
					<lb/>domini Honorii pape III., precipui patris et benefactoris vestri, pre oculis iugiter habeatis, diligenter
					<lb/>et humiliter attendentes, quam potenti virtute ipse domum vestram de imis ad summa, de
					<lb/>adversis ad prospera relevavit, et quam virtuosa potentia decoravit illam decore perpetue libertatis.
					<lb/>Nostis enim, quod die sollempnitatis et letitie, qua serenissimum dominum nostrum Fredericum
					<lb/>Romanorum imperatorem secundum corona imperii letanter et sollempniter coronavit, ipso domino
					<lb/>imperatore suppliciter intercedente pro vobis illam circa vos gratiam clementer exercuit, cui
					<lb/>simile adhuc auditus hominum non percepit, videlicet, quod vobis in momento contulit, quod aliis
					<lb/>infra mille annorum spatia Romana mater ecclesia vix providit. Ipse pia liberalitate siquidem, sicut
					<lb/>scitis, omnes libertates, immunitates et indulgentias domui vestre concessit, quas a diebus antiquis
					<lb/>venerandis domibus Templi et Hospitalis paulatim et successive noscitur concessisse. Vobis preterea
					<lb/>fuit contra malignantium iacula salutis galea et defensionis clipeus ab insultibus emulorum. Idem
					<lb/>etiam nomen domus in orbe terrarum adeo celebre reddidit et sollempne, ut revelante Christo iam
					<lb/>sit ubique cognitum, quod paupertate volente fuerat in muneribus occultatum. Quid ultra facere
					<lb/>potuit et non fecit? Quid sibi pro tantis beneficiis exsolvetur? Quis eum remunerare sufficiet preter
					<lb/>Deum? Illum ergo in retributionis debito petite adiutorem, illius clementiam devotione supplici
					<lb/>postulantes, ut, sicut ipse domum exaltavit in terris, sic animam eius altissimus glorificantem reddat
					<lb/>in celis. Verum quia a Domino impetrando gratiam certam formam volumus et cupimus vos habere,
					<lb/>universitati vestre mandamus, vos in Christo affectuosissime deprecantes, quatenus molestum et
					<lb/>flebilem diem, quo predictus dominus a seculo transmigravit, in scriptis redigi facientes per singulas
					<lb/>domos vestras, ubicumque noscuntur ecclesias obtinere, anniversarium fieri statuatis, ita, quod in
					<lb/>omnibus vestris ecclesiis pro ipso vigilie defunctorum et misse honorifice decantentur, proviso prudenter
					<lb/>pauperibus in elemosina competenti, prout unicuique vestrum Dominus inspirabit. Illud
					<lb/>enim genus beneficii vobis in celestes thesauros congeritur et conservatur, procurat domui gloriam
					<lb/>apud homines et impetrat ipsius anime per elemosinas vite solatium et quietem. Ad hec, quia nobis
					<lb/>expedire cernitur in immensum, ut, qui tantum pro salute prefati domini pape rogavimus, pro melioratione
					<lb/>status nostri apud vos precibus insistamus, caritatem vestram affectione, qua possumus,
					<lb/>duximus exorandam, quatenus intuitu misericordie, quam et obtinere cupitis ab omnium conditore,
					<lb/>nobis orationum suffragio succurratis, ut maiestas cunctipotens creatoris impotentiam nostram
					<lb/>suppleat et importabile pondus alleviet, quod portamus, detque nobis sic de commissa nobis cura
				<lb/>proficere, ut una vobiscum ad eterna possimus gaudia pervenire. </p>
			</div>
			<div>
				<head><lb/><hi rend="bold">III 72</hi> </head>
				<p><lb/>Donum gratie ingratitudine tollitur, sed gratia devote recognita suscipit incrementa. Ut ergo crescat
					<lb/>tibi munus scientie, beneficiorum collationem traditam tibi desuperius recognoscas, perceptorum
					<lb/>celitus gratus existas. Vite decor te reddat acceptum, erumpat cari cordis vena et mel mansuetudinis
					<lb/>fundat, lac fluat munditie ita, quod pectus tuum horum decursu madescat, ut quasi de sinu magistri
					<lb/>celestis tue mentis in solum semina doctrine spargantur, que in te tellure compluta germinent, crescant
					<lb/>votive ac demum optatis fructibus incrementa concludant. Sapientia quidem mentis declinat
					<lb/>cubiculum, si corporis voluptas incumbat. Porro, dilecte, non penitus carnis affectibus annuas, sed
					<lb/>previa discretione ad te votum accedat. Solvas quidem et ventri debitum et stomacho satisfacias de
					<lb/>subtractis. Si autem horis indebitis te importuna debiti exactione pulsaverint, ut ultra debitam moderantiam
					<lb/>petitiones continuent, tu aures exauditionis avertens iuste rationis iudicio eos negative
					<pb n="124"/>
					<lb/>instantia repulsionis excludas. Sed si decurrat interdum oculus ad illicita, palpebre velamen obicias,
					<lb/>cilii demissio visum abbreviet aut ipsum subita correctione concludat. Si stimulo carnis in lapsum
					<lb/>pellaris libidinis, continentie te habena coerce; fuge plateas, vicos evita, camere solitudinem ama, et
					<lb/>si quando animus ad indebita raptus petat exitum, liminis repagulum tibi contradictionis opponas.
					<lb/>Sit tibi familiaritas multa cum libro, ut intima eius explores, et cum mentem eius plene didiceris,
					<lb/>iam quasi contempnas eundem. Sic, amice, interius actibus providentie dirigaris, ne per errorem
					<lb/>improvidentie pede lubricante corruas et non sine labe de lapsu resurgas. Sic in predictis et aliis
					<lb/>vitam tuam discretionis regula regules, quod in te colligamus opitulante Deo fructus uberes, quos
				<lb/>speramus. </p>
			</div>
			<div>
				<head><lb/><hi rend="bold">III 73</hi> </head>
				<p><lb/>Satis certe mundus experimento cognovit, quod observastis hactenus patientiam in adversis. Verum
					<lb/>quia non creditur nimium esse virtutis in prosperis servare cautelam, rogamus, quatenus, quantumcumque
					<lb/>vobis arriserit fortune prosperitas hiis diebus, nihilominus creatorem omnium agnoscatis
				<lb/>patientiam circa subditos observando.</p>
				<pb n="125"/>
			</div>
		</div>
		<div type="book">
			<head type="h_1"><lb/><hi rend="bold">LIBER QUARTUS</hi> </head>
			<head type="h_2"><lb/><hi rend="bold">De consolationibus, compassionibus et aliis, que ad id pertinent</hi> </head>
			<div>
				<head><lb/><hi rend="bold">IV 1</hi> </head>
				<p><lb/>Satis credimus et sine dubitatione tenemus, quod audita morte clare memorie P., regis Aragonum,
					<lb/>fratris tui, multi doloris multeque amaritudinis calicem recepisti. Sed nec prima nec sola, quoniam,
					<lb/>antequam scires, doluimus, et priusquam ad te dolor ille pervenerit, per nos transitum habuit fecitque
					<lb/>in nobis, quantum secundum Deum licuit, stationem. Et quidem satis in vivo monstravimus,
					<lb/>quantum in mortuo doleremus, et notavit affectus in habito, quanta sequeretur tristitia in amisso.
					<lb/>Merito quoque dileximus et inter alios principes seculares illum quadam speciali prerogativa pretulimus
					<lb/>in eo, quod contra Saracene gentis perfidiam tamquam singularis Christianitatis athleta quasi
					<lb/>proprium commune populi Christiani prosecutus est interesse. Porro non est verisimile, quod
					<lb/>summi liberalitas largitoris non respondeat eius laboribus recompensatione condigna, cum non sit
					<lb/>in retributione diffcilis, qui de sola gratia merita supplicum excedit et vota sue habundantia pietatis.
					<lb/>Sane nulli fecit ille iniuriam, si usus plenitudine sui iuris spiritum, quem corpori commisit ad tempus,
					<lb/>suo tempore revocavit. Quis est homo, qui vivit et non videbit mortem? Nonne pulvis in pulverem
					<lb/>revertetur et quasi flos egressus homo conteritur et fugit velut umbra et nunquam statu permanet
					<lb/>in eodem? Habet quippe humane conditionis fragilitas debita solvere morti, sed nescit importune
					<lb/>mortis exactio quicquam de debito humane relinquere sorti, que sua sunt, sine differentia
					<lb/>discretionis extorquens. Ceterum non omnino idem decedisse videtur, post se illustris indolis filium
					<lb/>derelinquens, qui suum pro tempore poterit presentare parentem, ut propago respondeat pro radice.
					<lb/>Restat igitur, ut in eo spiritum consolationis assumas, qui summus est consolator; memor, quod
					<lb/>magnus ille David amare filium flevit egrotum, sed mortuum non ploravit, ne divine videretur contrarius
					<lb/>voluntati. Ut igitur non exacerbes nomen domini Dei tui, que posita es ad regimen aliorum,
					<lb/>consoleris alios in te ipsa existens presentibus in exemplum et posteris in doctrinam. Ad hec illud
					<lb/>considerare te volumus, quod, quanto plus es visa destituta parente, tanto maiorem divina clementia
					<lb/>tibi faciet in prosecutione provectum, et cum plus de tuo tibi subtraxit, plus tibi providebit de suo,
					<lb/>ut totum, quod es, illi tantum ascribas, per quem post temporalis regni laborem quietem assequi
				<lb/>poteris sempiternam. </p>
			</div>
			<div>
				<head><lb/><hi rend="bold">IV 2</hi> </head>
				<p><lb/>Sors habet humana solvere debita morti, mors tamen amara sorti non parcit humane, genera singulorum
					<lb/>et singula generum in carne viventium sub sua lege concludens. Ecce, Petrum tuum et nostrum
					<lb/>casus fatalis extreme petre subiecit et tempus solutionis anticipans extorsit debitum ante diem
					<lb/>in iniuriam vite, dum adhuc ordiretur tela precisa. Sane cum idem circa obitum pretenderit in iuvene
					<pb n="126"/>
					<lb/>virum contritione cordis, confessione oris, dispositione bonorum, patrem celestem et patriam,
					<lb/>dum sic obiit, reputatur adiisse factus de peregrino iam civis. Ergo, fili, spiritum consolationis assume
					<lb/>dampno tristitie dampna non augens, que adiectione meroris remedium restaurationis
				<lb/>ignorant. </p>
			</div>
			<div>
				<head><lb/><hi rend="bold">IV 3</hi> </head>
				<p><lb/>Proprio filio suo etiam Dominus non pepercit, ne ius commune, communis regula in humana natura
					<lb/>exceptionem haberet, que a mortalitate prime corruptionis egressa moriendi necessitatem incurrit.
					<lb/>Nature debitum reddere licet et decet, quia scriptum est: Fili, super mortuum produc lacrimas;
					<lb/>sed vestre non debent a salvatoris lacrimis discrepare, si estis salvatoris amici, qui non pro morte
					<lb/>Lazari, sed pro ipsius revocatione ad miserias temporales planxisse legitur et luxisse. Qui enim ultra
					<lb/>debitum naturam impugnat, non naturam, sed nature impugnat actorem; nec est tutum illi inferre
					<lb/>iniuriam, qui nemini novit inferre. Videte igitur et cavete, ne fraterno affectui post modicum perituro
					<lb/>cedat eternus et salutaris affectus. Ideoque sinceritatem vestram monemus et hortamur attente
					<lb/>per apostolica scripta mandantes, quatenus ob reverentiam divinam et nostram omnem tristitiam
					<lb/>deponentes gaudeatis in illo, qui celestis profunditate consilii disponit et ordinat, vocat et revocat
					<lb/>subiectas sue providentie creaturas, qui affectibus paternis et patriis filios corrigit et ad vitam disponit
					<lb/>eternam, attentius provisuri, ut in sacramentorum suffragiis aliisque operibus pietatis, quod
					<lb/>perire non potest et eternum est, in fratre vivetis eodem, sancti viri Iob consolationem memorie
					<lb/>commendantes post rerum et filiorum amissionem dicentis: Dominus dedit. Dominus abstulit;
				<lb/>sicut Domino placuit, ita factum est: sit nomen Domini benedictum. </p>
			</div>
			<div>
				<head><lb/><hi rend="bold">IV 4</hi> </head>
				<p><lb/>Vox in Rama audita est ploratus et ululatus multus in obitu viri egregii .., fratris vestri, qui tanto
					<lb/>maioris tristitie reliquit materiam, quanto maiori dote natura privilegiavit eundem et prerogativa
					<lb/>morum specialiori titulo insignivit. O mors invida, mors amara, que in eo talem vitem succidit,
					<lb/>dum adhuc ordiretur, pulcherrima vite precisa palmite non relicto. Ecce, quod verebamur, accidit,
					<lb/>et quod timebamus, evenit, quia subtractus est carus legitimo filio non relicto. Scimus quidem causam
					<lb/>adesse doloris, modus tamen non debet deesse dolori, quia Dominus dedit, Dominus abstulit,
					<lb/>in cuius est manibus mors et vita; qui enim dedit originem, dedit et obitum, et sic communis est lex
					<lb/>tam vite quam mortis, quod nil immutatur imperio vel favore. Cum ergo usus sit Dominua iure
					<lb/>suo, nemini fecit iniuriam, licet videatur manus eius ad presens plena fuisse rigore. Ceterum quia
					<lb/>decet, ut voluntati eius nostros conformemus affectus, consulimus et pro gratia petimus speciali, ut
					<lb/>temperato dolore et fluxu lacrimarum restricto iam in vobis parcatis consanguineis et amicis, existentes
				<lb/>aliis consolationis speculum et confortationis exemplar.</p>
				<pb n="127"/>
			</div>
			<div>
				<head><lb/><hi rend="bold">IV 5</hi> </head>
				<p><lb/>Satis intelligere possumus, quante amaritudinis calicem vobis propinaverit Dominus in obitu fratris
					<lb/>vestri. Porro vir erat perfecti consilii, vir probate amicitie, vir examinate virtutis. Unde non tantum
					<lb/>vobis cecidit, sed multorum est casus eius. Non ergo mirum, si doloris sentitis aculeos; non mirum,
					<lb/>si oculos resolvistis in luctum. Verum etsi legatur: fili, super mortuum produc lacrimas et quasi dira
					<lb/>passus incipe lamentari, scriptum est tamen: modicum plora super mortuum, quoniam requievit
					<lb/>spiritus eius. Non ergo contristemini sicut et ceteri, qui spem non habent; quin immo, cum iam
				<lb/>tristitie debitum carnis conditioni solveritis, consolationi solvite, quod debetis. </p>
			</div>
			<div>
				<head><lb/><hi rend="bold">IV 6</hi> </head>
				<p><lb/>Bibimus de amaritudinis calice, de quo potavit vos Dominus in obitu filii vestri, in quo vobis non
					<lb/>defuit causa tristitie nec defuit causa doloris et quidem nec nobis, qui successibus vestris quasi quadam
					<lb/>idemptitate communicantes affectuum felicium sumus participes et contrariorum non sumus
					<lb/>expertes. Verum quia Dominus dedit, Dominus abstulit, voluntati eius conformemus et nostram; in
					<lb/>eo consolationis remedium assumentes, qui ponit humiles in sublimi ac merentes erigit sospitate,
					<lb/>qui post tempestatem tranquillum facit et post nubilum dat serenum. Consolemini ergo, sperantes
					<lb/>in Domino, quod in adeptis filiis et aliis, quos adhuc etas vestra promittit, vobis optata recompensatione
				<lb/>restituet, quod nunc in adempto amare videtur amissum. </p>
			</div>
			<div>
				<head><lb/><hi rend="bold">IV 7</hi> </head>
				<p><lb/>Bibi calicem amaritudinis, quem propinavit mihi et vobis transitus Ebuli cari nostri. Certe inebriavit
					<lb/>me absinthio et felle potavit mors eius, quem, dum adhuc ordiretur tela vite, Dominus pro velle
					<lb/>succidit, cum abbreviato ordinario vite cursu, antequam in virum cresceret, mors precurrens ipsum
					<lb/>nimis tempestive rapuerit et raptum festina receperit sepultura. Porro mihi vivebat uterque in eo:
					<lb/>pater pro nomine et frater pro moribus, unde hoc mortuo uterque mihi remoritur, presertim, cum
					<lb/>pro eo nullus palmes remanserit, qui respondeat pro radice. Sane satis hec acuunt doloris aculeos, et
					<lb/>utinam non sic ebibisset spiritum meum adolescentis tam cari dilectio, ut amare fieret tam amarum.
					<lb/>Ecce, angustia magna iam didici, quod extrema gaudii luctus occupat et risus dolore miscetur. Verum
					<lb/>cum multa sit nobis afflictionis materia, non oportet, ut plus expressio mee turbationis dolorem
					<lb/>adiciat, sed recurramus ad illum, qui est pater misericordiarum et Deus totius consolationis, qui
					<lb/>ponit humiles in sublimi et merentes erigit sospitate. In eo quidem, qui non derelinquit sperantes in
					<lb/>se nec patitur fideles suos supra posse temptari, consolationis spiritum assumamus memores, quod
					<lb/>rex et propheta David amarissime filium flevit egrotum, sed mortuum non ploravit, et merito, quia
					<lb/>condicione hac mundum ingredimur, ut egrediamur. Per hoc stadium cucurrere preteriti, presentes
					<lb/>transeunt transcurrentque futuri. Ad hec nulla defenditur etas, nulla progenies est immunis. Quapropter
					<lb/>humiliemur sub virga Domini, quia procul dubio manus eius tetigit nos, et correctionis
					<lb/>huiusmodi onus quantumcumque grave patienter feramus, quoniam, etsi tamquam Dominus potens
					<pb n="128"/>
					<lb/>afflixerit nos in uno, idem tamquam pater misericors multe consolationis remedia conferre
				<lb/>poterit in duobus. </p>
			</div>
			<div>
				<head><lb/><hi rend="bold">IV 8</hi> </head>
				<p><lb/>Etsi dolenti condolens vix possit consolationis remedium adhibere, cogor tamen aliquid dicere, ne
					<lb/>casus filialis angustia in vobis adeo motum rationis subripiat, quod virtutem patientie non possitis
					<lb/>ad mentis consistorium revocare. Sane Dominus est, qui vulnerat et medetur; ipse est, qui post nubilum
					<lb/>dat serenum, et sic vos blanditie humane prosperitatis non allevent nec adversitatis mine
					<lb/>conturbent, sed sicut eum laudamus in prosperis, sic etiam est laudabilis in adversis. Porro, qui
					<lb/>reduceret ad discretionis examen, quot et quantis miseriis humane fragilitatis conditio sit annexa;
					<lb/>qui diligenter discuteret, quid nobis conferat vite presentis exilium, non de morte, qua vivimus, sed
					<lb/>de vita, qua morimur, se totum lacrimis exhiberet. Verum considerate preterita, videte presentia,
					<lb/>imaginate futura, et tunc procul dubio scire poteritis, quod non solum homines, sed et cetera, que
					<lb/>sunt ex elementis composita, dissolvuntur. Compescatis igitur lacrimas, refrenate dolores, quoniam
					<lb/>filius vester, quem inconsolabiliter, ut accepimus, deploratis, de labore transiit ad requiem et, sicut
				<lb/>firmiter credimus, vivit in gaudio in sui presentia conditoris. </p>
			</div>
			<div>
				<head><lb/><hi rend="bold">IV 9</hi> </head>
				<p><lb/>Etsi dolenti condolens vix potest consolationis remedium adhibere, cogor tamen aliqua dicere etc.
					<lb/>ut supra usque in finem. Quis enim presentem vitam ingreditur et mortis periculum non gustabit?
					<lb/>Aut quis exivit de patria et matalis amoris convictus dulcedine non respirat naturaliter ad regressum?
					<lb/>Cum de celis humanus sit spiritus oriundus, non fruitur celestis gaudio mansionis, nisi prius carnis
					<lb/>ergastulum, quod de terra sumpsit originem, terrenis partibus recommendaret. Compescatis igitur
					<lb/>lacrimas, tristitia cesset, lamentatio conquiescat, ad illum mentis oculos dirigentes, cuius nutu,
					<lb/>quicquid est, movetur. Solus enim est, qui post amaritudinis calicem potest ex affluentis misericordie
				<lb/>sue gratis turbata viscera recreare. </p>
			</div>
			<div>
				<head><lb/><hi rend="bold">IV 10</hi> </head>
				<p><lb/>De amaritudinis calice bibimus, quem vestre littere propinarunt nuntie obitus cari nostri. Et quidem
					<lb/>satis novimus, quod non deest vobis iusta causa doloris, non deest proximis materia lacrimarum.
					<lb/>Verum quia de vita creditur advolasse ad patriam et speratur fecisse transitum de laboribus ad
				<lb/>quietem, rogamus, quatenus consolationi satisfaciatis de cetero, qui dolori debitum iam solvistis. </p>
			</div>
			<div>
				<head><lb/><hi rend="bold">IV 11</hi> </head>
				<pb n="129"/>
				<p><lb/>Differebamus hactenus scribere, eo quod scribenda non occurrebant ad votum; sed nunc cogimur
					<lb/>scribere super hiis, que sunt contraria voto, circa obitum videlicet bone memorie nepotis vestri et
					<lb/>utique cari nostri. Super quo intercidimus verba, contrahimus stilum, ne videamur et causam replicare
					<lb/>tristitie ac materiam prorogare doloris. Verum cum sub divine dispensationis arbitrio sit voluntatis
					<lb/>humane restringenda licentia, sic asperitatem casus adversi temperamentum prudentie leniat,
				<lb/>quod sitis nobis et in vestris consolationis speculum et exemplar. </p>
			</div>
			<div>
				<head><lb/><hi rend="bold">IV 12</hi> </head>
				<p><lb/>Acuti doloris telo confossus ab intimis, quod intimare volo, promere scriptura non valeo, quia tristitie
					<lb/>magnitudine mens quasi sopitur, animus ligatur, lingua et dextere articuli contrahuntur. Ecce,
					<lb/>in ipso salutationis alloquio, dum singula vestrum nomina iuxta solitum ordinate conscrinamque
					<lb/>berem et quondam Iohannem, dilectissimum meum nepotem, omitterem, cuius suave consortium
					<lb/>nuper vobis mors severa subtraxit, intervenit mox fletus amarus et de profundo cordis fons lacrimarum
					<lb/>erupit et aperte sunt cataracte lugentium oculorum. Inundavit me multarum amaricantium
					<lb/>aquarum diluvium et uberrimis fletibus sum complutus vixque perficere potui presentium seriem
					<lb/>litterarum, quoniam oculi mei pre luctu maximo caligabant magisque lacrimis pagina quam atramento
					<lb/>madebat. Ad hec profecto multa communiter occurrit plorandi materia, quia tibi, soror,
					<lb/>placidus et amabilis filius, tibi, frater, et mihi nepos gratiosus et utilis vobisque, nepotes, frater optimus
					<lb/>est sublatus. Dolemus siquidem pariter, sed ipsa natalis originis regio amare deplorat generalem
					<lb/>de talis college amissione iacturam. Potest itaque nimium gemere domus nostra talis sibi columpne
					<lb/>fulcimento subtracto; potest gemere de tanta virium debilitatione suarum; potest gemere,
					<lb/>quod tam gravi mutilatione cernitur diminuta, et cum vix adhuc profusas de morte duorum fratrum
					<lb/>lacrimas astrinxisset, coacta est nunc in predicti filii, nepotis et fratris obitu acriores subire gemitus
					<lb/>et suum acerbius revocare merorem. Impono iam finem verbis mestitie, licet subsistente, pro dolor,
					<lb/>copiosa materia possem super hoc nimium prolongare sermonem, et ad consolationis remedium, ut
					<lb/>expedit, me converto. Considerate igitur, quod, cum eventus iste de beneplacito divine processerit
					<lb/>maiestatis, que de creaturis omnibus pro sua voluntate disponit, non est aliquatenus insistendum
					<lb/>tristitie vel lamentis, ne per immoderatum dolorem videamini iustum ipsius arguere iudicium neve
					<lb/>displicere probetur vobis id, quod sibi placuit in hac parte; quin immo benedicendum est in omnibus
					<lb/>nomen Domini, qui suam ostendendo potentiam, prout vult, largitur et aufert, vulnerat et curat,
					<lb/>deterret et mulcet, contristat et letitiam post subiungit. Et in presenti flagello non tam ipsius
					<lb/>erga nos et predictam domum indignationem debemus attendere quam amorem, quia illos, quos
					<lb/>diligit, velut salutis eorum amator corripit et castigat, presertim cum ipse benedictus Iohannes finem
					<lb/>suorum dierum sentiens imminere sacramentis ecclesiasticis devote curaverit se munire, ut
					<lb/>securior seve mortis sustineret aggressum, propter quod firmiter credimus, quod nihil in eo profecerit
					<lb/>inimicus, sed feliciter migraverit quietem perpetuam habiturus. Confortemini ergo omnes et
					<lb/>mestitie ac doloribus finem date, consolantes et animantes consanguineos et amicos totamque domum
					<lb/>in vigore ac hilaritate de divino confidentes auxilio preservetis. Nam ego, licet eundem Iohannem
					<lb/>tenerrime inter omnes propinquos dilexerim, quem nutrivi, quem informavi, quem promovi,
					<lb/>statim tamen audito eius obitu, quamvis secundum carnem multam haberem lugendi causam, signum
					<lb/>etiam non ostendens tristitie omnimodam in Domino consolationem accepi, laudabile cunctis
					<lb/>curialibus dans exemplum, ita quod meam in tanto casu constantiam magna laude commendant.
					<lb/>Ipsum vero Iohannem, quem dilexi vivum, mortuum amare non desino, faciens cum ecclesiasticis et
					<pb n="130"/>
					<lb/>quibuscumque possum suffragiis adiuvari. Volo itaque, iniungo atque precipio, ut vos similiter subvenientes
				<lb/>eidem omnino desistatis a luctu, sicut me cupitis esse sanum. </p>
			</div>
			<div>
				<head><lb/><hi rend="bold">IV 13</hi> </head>
				<p><lb/>Dolenti condolens consolationem de obitu .., germani vestri dilectissimi nostrique amatissimi socii.
					<lb/>Vehementis doloris iaculo sauciati vix vobis consolatoria verba scribere possumus, qui maxima repleti
					<lb/>tristitia consolatione precipue indigemus. Idem est enim meroris gladius, qui utriusque viscera
					<lb/>dire transfixit; illo potati sumus amaritudinis calice, quo vos estis; percussi sumus una vobiscum
					<lb/>eiusdem lancee sevo ictu; eadem est, que nos ambos pariter conturbat adversitas; simili simul mentis
					<lb/>cruciamur angustia, et ipse, qui nos amare intrinsecus tetigit, ipse nos mucro in intimis dure punxit.
					<lb/>Unde quasi abierunt a nobis pre nimia mestitudine consolationes sermones, et eorum fere immemores
					<lb/>facti sumus, nec valemus iam verba formare seu dictare solaminis, quia mens nostra immenso
					<lb/>conspersa dolore nonnisi tristitiam labiis subministrat. Nuper quidem duorum proximorum nostrorum
					<lb/>simul quasi decedentium mortem deflevimus, et ecce, tunc amici carissimi obitum, quem inter
					<lb/>cunctos sanguine vobis iunctos tenere amabamus, cogimur deplorare, suspiria cumulantes suspiriis
					<lb/>et fletus fletibus inculcantes, madentes adhuc prioribus gemitibus genas novo lacrimarum profluvio
					<lb/>compluendo. Multa certe subest dolendi materia, quia profecto ex talis viri decessu grave non solum
					<lb/>consanguineis et amicis, sed etiam toti natali patrie dispendium est illatum. Sublatus est enim vir
					<lb/>honestate conspicuus, compositus moribus, edoctus scientia, circumspectione providus et placida
					<lb/>conversatione dilectus, de quo utique grandia tamquam de probo et utili viro firmiter sperabantur.
					<lb/>Sed licet tam grande de subtractione ipsius perferamus communiter detrimentum et magnus hic
					<lb/>casus causam prebeat magni luctus, congruit tamen et expedit, quod in merore non prorsus relegemus
					<lb/>prudentiam nec discretionis omnino regimine careamus, ita quod doloris vehementia non sic
					<lb/>sopiat sensum nostrum, quod rationem in nobis extinguere videatur. Consideremus ergo discrete,
					<lb/>sicut convenit, predilecte, quod amabilis hic germanus et socius ab omnium conditore ac domino
					<lb/>de presenti seculo evocatus, qui cunctis mortalibus pro suo beneplacito vivere dat et mori, prolongans
					<lb/>et abbrevians, sicut vult, spatium huius vite. Consideremus etiam, quod inevitabilem viam
					<lb/>statutam generaliter omnibus viventibus est ingressus, et quod penitus oportebit, quocumque illi
					<lb/>essemus vinculo alligati, dissolvi communionem huiusmodi tandem morte. Consideremus insuper,
					<lb/>quod idem percurso rite vite ipsius stadio et laudabiliter itinere sue peregrinationis expleto devotum
					<lb/>et humilem spiritum in pace suo reddidit creatori, relicta post se et suum salutarem exitum bona
					<lb/>fama. Unde ad meliorem vitam, sicut speramus, et ad statum transiit potiorem, ac ex hiis consolationem
					<lb/>et confortationem accipientes in Domino debitam in tristitia modestiam habeamus, nostros
					<lb/>merentes animos a ploratibus provide retrahentes, ne prosequamur ulterius defunctum ipsum inutilibus
				<lb/>lacrimis, sed elemosinis efficacibus et aliis suffragiis oportunis. </p>
			</div>
			<div>
				<head><lb/><hi rend="bold">IV 14</hi></head>
				<pb n="131"/>
				<p><lb/>Versa est in luctum cithara nostra et organum nostrum in vocem flentium audita nuper quondam
					<lb/>T., filii vestri, morte acerba pariter et invisa. Illius enim iuventus florida, militaris strenuitas et morum
					<lb/>venustas ad memoriam revocate movent lacrimas, cor amaricant et suspiria ingeminare compellunt,
					<lb/>dum et mortui dolemus occasum et nostri viventis innovatam tristitiam ac patrios de talis
					<lb/>obitu filii dolores attendimus insperatos. Dolemus siquidem, sed doleremus amplius, si conferret;
					<lb/>lacrimarum fluenta decurrerent et vox lugubris non cessaret, si tante iacture calamitas ex hiis posset
					<lb/>vel similibus relevari. Sed ecce, vir nobilis, vir expertus prospera et adversa, quid confert dampnum
					<lb/>dampno adicere, quid defuncti accrescit casui de luctu viventium vel ploratu? Nonne frustra laborem
					<lb/>impendimus, ubi, quod perdimus, nullo potest opere vel studio reparari? Summorum namque
					<lb/>pontificum devota religio, philosophorum prudentia, imperialis maiestas, regum sublimitas et thesaurorum
					<lb/>immensitas nec umquam hactenus effugere potuit nec evitare poterit brevis articulum
					<lb/>sepulture. Licet igitur caro carni condoleat et paterno affectui amarum sit admodum funus nati, ne
					<lb/>tamen dolendo sic aspere divino videamini iudicio contraire, quod mortis subiecit sententie omnem
					<lb/>carnem, neve, quod absit, inde salutis incurratis periculum, unde nullum potest commodum expectari,
					<lb/>abscedat meror, tergantur lacrime, suspiria conticescant, et cum sancto Iob gratias effundamus
					<lb/>dicentes: Dominus dedit, Dominus abstulit; sicut Domino placuit, ita factum est: sit nomen Domini
					<lb/>benedictum. Evenisse quidem equanimiter sustinere nos condecet, quod necessario novimus
					<lb/>fuisse venturum, nec equum digne decernitur de morte tristari alterius durius quam de nostra, que
					<lb/>procul dubio, licet incerto tempore, nos consumet. Sic itaque temperetis a fletibus, sic patienter
					<lb/>voluntatem Domini toleretis, ut nec illius incurratis offensam nec vestro derogetis nomini ex molestia
					<lb/>indiscreta, quin potius vobis et vestris taliter remedium consolationis assumite, ut, qua viguistis
				<lb/>hactenus corporis, cordis quoque probemini non dissimili serenitate vigere. </p>
			</div>
			<div>
				<head><lb/><hi rend="bold">IV 15</hi> </head>
				<p><lb/>Communis calamitatis eventum vobis lator presentium referet tamquam passus, proprie casum miserie
					<lb/>referet tamquam videns. Sit ergo nobis in utriusque hominis passione compassio, et quod iuvare
				<lb/>presidiis non poteritis, de confortatione saltem residui non tardetis. </p>
			</div>
			<div>
				<head><lb/><hi rend="bold">IV 16</hi> </head>
				<p><lb/>Si omnis caro fenum et omnis gloria eius quasi flos agri, si lunam pallescere, si solem videmus aliquando
					<lb/>eclipsari, quid est homo, quod ingemiscis lacrimis mortuo fratre tuo? Cur non tacet pupilla
					<lb/>oculi tui doloris amaritudinem transfundendo? Noscis enim, quod omne compositum, philosopho
					<lb/>testante, dissolvitur, et preter angelos omnis occidit creatura. Unde illud propheticum: Homo vanitati
					<lb/>similis factus est, et dies eius sicut umbra pretereunt, et quasi vas figuli confringetur. Humanum
					<lb/>quidem est flere, sed continuare fletus penitus inhumanum, cum dicat apostolus: Nolite contristari
					<lb/>sicut et ceteri, qui spem non habent de resurrectione mortuorum. Unde Augustinus: Non illos amisimus,
					<lb/>sed premisimus, qui de hoc seculo recesserunt. Cum igitur frater tuus ad regionem sanctorum
					<pb n="132"/>
					<lb/>spirituum transmigrarit, utpote qui partem habuit in resurrectione iam prima, sicca lacrimas,
					<lb/>desine flere, ne nomen Domini exacerbes, dum suam niteris, licet incassum, sententiam revocare.
					<lb/>Dominus namque mortificat et vivificat, deducit ad inferos et reducit, cuius intuitu disponuntur
				<lb/>omnia, et suos in tribulationibus consolatur.</p>
			</div>
			<div>
				<head><lb/> <hi rend="bold">IV 17</hi> </head>
				<p><lb/>Immensi doloris littera ad amicum, qui significaverat ei quandam suam dilectissimam esse nuperius
					<lb/>Litterarum vestrarum inspecto tenore cor meum quasi futuri rumoris prescium vehementer expavit
					<lb/>et eis, que sequebantur, plenius intellectis dolor repentinus totaliter me invasit adeo, quod animi
					<lb/>vigore perdito oculi pre lacrimis caligarunt et lingua luctuosis occupata singultibus quasi officium
					<lb/>locutionis amisit. Non ab re intellexi etenim, quod .. mulier, amor cuius mihi vivendi materiam
					<lb/>ministrabat et solacium opportunum, dilectionis mee federe violato nuper cuidam sit viro alteri
					<lb/>coniugio copulata. Utinam terre subitus me vorasset hiatus vel fluminis impetus corruisset, priuquam
					<lb/>illa dies miserabilis et hora tam pessima meis oculis illuxisset. Verumtamen cum super premissis
					<lb/>nullum reperire valeam consolationis remedium aut levamen, propono firmiter in meo corde
					<lb/>tam diu luctibus et doloribus inherere, donec anima, Deo volente, afflicti claustrum mei pectoris
				<lb/>derelinquat.</p>
			</div>
			<div>
				<head><lb/> <hi rend="bold">IV 18</hi> </head>
				<p><lb/>Horruerunt pili carnis mee, eo quod gustavimus de amaritudinis calice, de quo potavit vos Christus
					<lb/>redemptor omnium in obitu filii vestri I., in quo vobis non defuit causa tristitie nec causa defuit
					<lb/>dolorosa et quidem nec nobis, qui vestris successibus quadam idemptitate communicantes affectuum
					<lb/>felicium sumus participes et contrariorum non sumus expertes. Verum quia Dominus dedit,
					<lb/>Dominus abstulit, voluntati eius nos conformemus, nostrum in eo consolationis remedium assumentes,
					<lb/>qui ponit humiles in sublimi et merentes erigit sospitate, qui facit post tempestatem tranquillum
					<lb/>et post nubilum dat serenum. Consolemini ergo, sperantes in Domino, quod ipse in adeptis
					<lb/>filiis et aliis, quos adhuc etas vestra promittit, vobis optata recompensatione restituet, quod nunc
				<lb/>in adempto amare videtur esse remissum.</p>
			</div>
			<div>
				<head><lb/> <hi rend="bold">IV 19</hi> </head>
				<p><lb/>Magno ad ima de alto celi labente splendore ac de terre abysso ad superna ethera caligine consurgente
					<lb/>vox terribilis auribus orbis intonuit et solida eius fundamenta commovit, turbavit rectum
					<lb/>elementorum ordinem et firmam mundi compaginem nimio tremore concussit. Palluerunt solares
					<lb/>radii occurrente ipsis turbine tenebroso, et clarum diei lumen irruens densa noctis obscuritas offuscavit.
					<pb n="133"/>
					<lb/>Ab oriente prosiluit novum sidus, et cum ad celsiora profusis undique radiis conscendisset,
				<lb/>demum potioribus ibi luminibus obscuratum in occidente repente occidit sic confusum. </p>
			</div>
			<div>
				<head><lb/><hi rend="bold">IV 20</hi> </head>
				<p><lb/>Spiritus ubi vult spirat, et non est, qui eius possit resistere voluntati. Unde qui spiritu Dei agit, nullatenus
					<lb/>sub lege consistit. Hoc procul dubio satis in filio vestro Iohanne notatur, qui calcatis mundi
					<lb/>blanditiis et temporalium oblectatione contempta elongavit fugiens et ad monasticam solitudinem
					<lb/>evolavit. Et ecce, quod ad monasterium Fosse Nove se transtulit asserens, quod ad id se voto Domino
					<lb/>obligavit. Certe in hiis nescivi, quam causam contradictionis opponerem, cum contrarias suasiones
					<lb/>repelleret et contempneret, Deum preferens universis. Sane in hiis mentem vestram, quantum
					<lb/>carnis fragilitas ferre poterit, in statione patientie collocetis, vestris in vobis consolationis remedium
				<lb/>exhibentes. </p>
			</div>
			<div>
				<head><lb/><hi rend="bold">IV 21</hi> </head>
				<p><lb/>Sic nos quedam counivit idemptitas animorum, quod mutuis participamur affectibus prosperis et
					<lb/>adversis. Hinc est, quod in egritudine filii vestri vicem gerentes egroti vobis condolemus et ipsi.
					<lb/>Accedat ergo ei presentie vestre solacium, ut patris aspectu consurgat filius ad salutem, et sit materia
				<lb/>gaudii, que extitit causa doloris, tristitie nubilo letitie radio succedente. </p>
			</div>
			<div>
				<head><lb/><hi rend="bold">IV 22</hi> </head>
				<p><lb/>Turbamur et premimur in tribulationibus, que vos premunt, onera vestra vobiscum compassionis
					<lb/>humero supportantes. Ad relevationem quidem illorum parati sumus et opem et operam impendere
					<lb/>iuxta posse. Porro quia debitores vobis sumus in multis, nobis tamquam debitum potestis exigere,
					<lb/>quod in nostra possibilitate consistit, presertim cum teneamur solvere non exacti a. Ad hec de duobus
					<lb/>diaspris deauratis transmissis per M., in negotiis vestris sollicitudine multa probatum, gratiam
					<lb/>vestram plenis prosequimur actionibus gratiarum, pro dono petentes dona quoad nos de cetero
				<lb/>interdicto subponi. </p>
			</div>
			<div>
				<head><lb/><hi rend="bold">IV 23</hi></head>
				<pb n="134"/>
				<p><lb/>Sicut audivimus, sentitis onus honoris et experimini, qualiter gemant Gigantes sub aquis. Verumtamen
					<lb/>oculi vestri semper ad Dominum, qui suos consolatur prosperis et exercet adversis, habens
					<lb/>in manu sua calicem plenum mixto, qui, dum amaris dulcia et dulcibus amara commiscet, vicissitudine
					<lb/>diversa successuum eventus temperat ad salutem, eo quod diligentibus Deum omnia cooperantur
					<lb/>in bonum. Ceterum, ut fructuum vestrorum possimus esse participes, laboris haberi volumus
					<lb/>non expertes saltem in hiis, que ad sedem apostolicam proferetis, vestro ministerio suffragium,
				<lb/>quod poterimus, ministrando. </p>
			</div>
			<div>
				<head><lb/><hi rend="bold">IV 24</hi> </head>
				<p><lb/>Nobilitatis vestre litteris affectione consueta receptis earum amaricavit nos lectio et de vestra turbatione
					<lb/>turbavit. Quia vero successibus vestris pleno communicamus affectu, rogamus, ut, cum de
					<lb/>convalescentia vobis clementia divina providerit, insinuationis optate remedio nostro desiderio
				<lb/>satisfiat. </p>
			</div>
			<div>
				<head><lb/><hi rend="bold">IV 25</hi> </head>
				<p><lb/>Communicamus vobis in prosperis, participamus etiam in adversis. Unde turbamur, si quid occurrat
					<lb/>a utilitatibus vestris adversum et desideriis peregrinum. Sane super mandato, quod vobis venerabilis
					<lb/>pater .., Spoletanus episcopus, fecisse dicitur hiis diebus, vidimus, que scripsistis, et credentes,
					<lb/>quod non expediret ecclesie vestre super illud causa moveri, supersedimus impetrationi litterarum
					<lb/>domini pape et volumus uti nostris ad presens, sperantes, quod dictus episcopus super temperatione
				<lb/>mandati tam nostre interventionis obtentu quam sue probitatis intuitu providebit. </p>
			</div>
			<div>
				<head><lb/><hi rend="bold">IV 26</hi> </head>
				<p><lb/>Audita turbatione vestra turbamur, et ecce, mittimus latorem presentium, ut certificemur de vestra
				<lb/>continentia per eundem. </p>
			</div>
			<div>
				<head><lb/><hi rend="bold">IV 27</hi></head>
				<pb n="135"/>
				<p><lb/>Scribenti rescribens.</p>
				<p><lb/>Sani vivimus, perturbationibus premimur, desiderantes in altero vos socios habere, consortes alios
				<lb/>ad residui participium admittentes. </p>
			</div>
			<div>
				<head><lb/><hi rend="bold">IV 28</hi> </head>
				<p><lb/>Paternitatis vestre litteris hilari vultu et sincero corde receptis occurrit circa ipsarum principia, unde
					<lb/>offerem Domino sacrificium laudis, unde immolarem altissimo vitulum gratiarum, quia, quicquid
					<lb/>timoris rumor preterite vestre infirmitatis incusserat, notitia subsecute sanitatis excussit, et relaxatum
					<lb/>est interdictum letitie, quod timor indixerat, et in exultatione resoluta sunt gaudia, que sollicitudo
				<lb/>medii temporis alligarat. </p>
			</div>
			<div>
				<head><lb/><hi rend="bold">IV 29</hi> </head>
				<p><lb/>Affectum, quem ad nostram geritis continentiam, plenis prosequimur actionibus gratiarum, significantes,
					<lb/>quod, licet aliquantulum rheumatis nos fluxus turbaverit, sic tamen divina providentia de
					<lb/>salute providit, quod per illius misericordiam, qui vulnerat et medetur, precedentis egritudinis reliquie
				<lb/>non supersunt.</p>
				<pb n="136"/>
			</div>
		</div>
		<div type="book">
			<head type="h_1"><lb/><hi rend="bold">LIBER QUINTUS</hi> </head>
			<head type="h_2"><lb/><hi rend="bold">De litteris testimonialibus, laudum preconiis et commendatiis</hi> </head>
			<div>
				<head><lb/><hi rend="bold">V 1</hi> </head>
				<p><lb/>Richa, latrix presentium, ad nos tristis accedens se virum habuisse fatetur, que, cum invicte libidinis
					<lb/>ageretur incendio, rupit vinculum copule coniugalis et effugiens viri torum in campum publice
					<lb/>voluptatis exivit, frontem meretricis assumens impudenter et passim infames sui corporis actiones
					<lb/>exercens nec est verita Deum nec advertit, glorie maritalis amissura decorem, quantum apud Deum
					<lb/>et homines se moribus et vita dampnasset. Cumque diu per illecebras carnis luxurie frena laxasset et
					<lb/>multa nefandorum criminum prava committeret, tandem penitentis animi ducta consilio de se tacite
					<lb/>secum agens conscientie sue domum intravit, et cognoscendo, quod in peccatis excesserat, mox
					<lb/>incurrentibus vitiis ostium clausit. Que festina currens ad Christum ad nos in vultu lacrimantis
					<lb/>supplex accessit, et se pedibus nostris advolvens in fletu et suspiriis se confessa est feminam peccatricem,
					<lb/>cui delictorum suorum crimina confitenti non defuit consolationis nostre salubre consilium,
					<lb/>eique sic decrevimus per misericordiam provideri, ut haberet in pena, quid lueret, et non deesset
				<lb/>miserentis remedium, quid multaret. </p>
			</div>
			<div>
				<head><lb/><hi rend="bold">V 2</hi> </head>
				<p><lb/>Depressam multum et oppressam nimium Neapolitanam ecclesiam, prout possum, excellentie regie
					<lb/>recommendo. Ceterum, ne credatur, quod pro ea quasi extraneus ad officium intercessionis accedam,
					<lb/>noveritis, quod ipsa in minoribus annis me admisit in clericum et in maioribus me elegit in
					<lb/>patrem. Unde, licet sedes apostolica me, prout Domino placuit, retinuerit ad sua servitia, nimio
					<lb/>ingratitudinis vitio laborarem, si tot beneficiorum immemor in illius afflictione doloris aculeos non
					<lb/>sentirem. Nonne in statum miserabilem corruit, que de uno equo suo, ut dicitur, non posset providere
					<lb/>pastori? Nonne in statum miserabilem corruit, cuius inopia missus nuntius vacuus in vestra
					<lb/>presentia cogitur comparere, cum offerre tanto domino modicum timeat et multum non habeat,
					<lb/>quod presentet? Sane a nonnullis nota exprobrationis obicitur, quod, si bone memorie Anselmus,
					<lb/>prelatus ipsius, immensas in Sicilia non fecisset expensas, et si in Terra Laboris contra hostes vestros
					<pb n="137"/>
					<lb/>maiora viribus suis non assumpsisset negotia, non tot sentiret onera debitorum, non tot ferret angustias
					<lb/>paupertatis. Et quidem sperabatur a pluribus, quod lapse daretur requies et in prosperitate
					<lb/>vestra ipsius vel omnino cessaret vel temperaretur adversitas. Sed nunc, ut cum reverentia loquar,
					<lb/>manum vestram sentire videtur adversam. Ad cuius ergo convolabit auxilium, si eam persequitur
					<lb/>dominus, sub cuius umbra quiescit, si datus protector impugnat? Verum quia vereor, ne quantumcumque
					<lb/>devotus in hiis aures vestre maiestatis offendam, quedam relinquo silentio, ne me notet
					<lb/>expressio imprudentem, presertim cum firmiter teneam et nullatenus dubitem, quod ob illius reverentiam,
					<lb/>qui fecit vobiscum signum in bonum qui vos undique per hostes miro modo promovit et
					<lb/>qui vobis ex adverso prospera procuravit, piis petitionibus eiusdem ecclesie non negabitis regii favoris
				<lb/>affectum. </p>
			</div>
			<div>
				<head><lb/><hi rend="bold">V 3</hi> </head>
				<p><lb/>Diligentiam P., latoris presentium, circa vestra negotia novimus, ipsius instantie non expertes. Et
					<lb/>quidem, quod potuit, fecit, et ubi possibilitatis facultatem non habuit, prompte voluntatis produxit
					<lb/>affectum. Ergo pro facto beneficium retributionis inveniat, et pro facti desiderio grato participio
				<lb/>gratie non privetur. </p>
			</div>
			<div>
				<head><lb/><hi rend="bold">V 4</hi> </head>
				<p><lb/>Comiti Campanie comes Signinus compati plene Signinis.</p>
				<p><lb/>In summo montium sita Signia in valle paupertatis et imo inopie delitescit, fidelitate preeminet,
					<lb/>divitiis non comparet. Solvat igitur, si placet, gratia vestra ipsis compassionis debitum in proxima
					<lb/>preterita turbatione contractum. Scitis quidem, quod sustinuerunt hiis diebus pro honore ecclesie
					<lb/>quedam dispendia, et ceteri Campani fuerunt dampnorum expertes. Sunt enim in periculis primi et
					<lb/>in beneficiis vix extremi, et utinam saltem extremi! Nos autem nolentes, quod fama ipsorum aliquam
					<lb/>notam incurrat, mittimus carum socium nostrum R. et unum de consulibus, ut mutuum
				<lb/>contrahant et iuxta sperate moderationis arbitrium vestro beneplacito satisfaciant, sicut possunt. </p>
			</div>
			<div>
				<head><lb/><hi rend="bold">V 5</hi></head>
				<pb n="138"/>
				<p><lb/>Commendamus tue sollicitudinis studium, eo quod frequenter et nobis scribis et tuis. Sed vellemus
					<lb/>litteras tuas habere plus de cultu sermonis et minus de oblitteratione liture. Verum ne ad mendicata
					<lb/>recurras suffragia, maluimus talia de tue parvitatis paupertate recipere quam aliena de ubertate
					<lb/>maiorum. Ad hec quanta possumus te affectione monemus, ut informationi morum insistas profectui
					<lb/>scientie non desistens, sciturus nos actus tuos sic vicariis oculis amicorum inspicere, quod nos
				<lb/>absentes de facili non latebit, quod poterunt alii notare presentes. </p>
			</div>
			<div>
				<head><lb/><hi rend="bold">V 6</hi> </head>
				<p><lb/>Sollicitudinis P., latoris presentium, circa vestra negotia testes sumus, ipsius instantie non expertes.
					<lb/>Porro nos novimus, quanta diligentia circa commissa sit usus, quin immo quantum opportune institerit
					<lb/>importunis. Sed cum superioris auctoritas non dependeat ab inferioris arbitrio, assequi non
					<lb/>potuit, quod volebat. Quid autem causam difficultatis obiecerit, idem referre poterit viva voce. Ex
					<lb/>hiis igitur satis vir gratificationis intelligit, quid in actionibus gratiarum eius laboribus debeatur,
				<lb/>quem tamquam virum probate fidei et examinate virtutis vestre gratie commendamus. </p>
			</div>
			<div>
				<head><lb/><hi rend="bold">V 7</hi> </head>
				<p><lb/>Quanta prudentia ac diligentia .., lator presentium, vir probate fidei et examinate virtutis, circa
					<lb/>negotia sibi ex parte vestra commissa sit usus, quin immo quantum opportune institerit importunis,
					<lb/>satis intelleximus, ipsius instantie non expertes. Porro quod potuit, fecit, et ubi possibilitatis
					<lb/>facultatem non habuit, prompte voluntatis produxit affectum. Ergo pro facto beneficium retributionis
				<lb/>inveniat, et pro facti desiderio grato participio gratie fecundetur. </p>
			</div>
			<div>
				<head><lb/><hi rend="bold">V 8</hi> </head>
				<p><lb/>Non oportet nos vobis aliquid scribere de causis, quas habetis in curia, cum satis sufficere possit
				<lb/>relatio R., fidelis vestri, ad negotia vestra solliciti, presentium portitoris. </p>
			</div>
			<div>
				<head><lb/><hi rend="bold">V 9</hi></head>
				<pb n="139"/>
				<p><lb/>De statu continentie vestre prospera libenter audimus, et ut vobis satisfaciamus in nostra, significamus
					<lb/>nos per Dei gratiam grata corporis sanitate vigere. Ad hec magistrum R., latorem presentium,
					<lb/>fidelem vestri nominis baiulum et in honoris vestri prosecutione sollicitum, vestre gratie
				<lb/>commendamus. </p>
			</div>
			<div>
				<head><lb/><hi rend="bold">V 10</hi> </head>
				<p><lb/>Latorem presentium, quem circa negotia vestra fidelem et industrium per experientiam novimus,
					<lb/>paternitatis vestre dulcedini commendamus. Sic enim in hiis, que commisistis eidem, diligentiam
				<lb/>omnem adhibuit, quod, quantum visum est nobis, de contingentibus nil omisit. </p>
			</div>
			<div>
				<head><lb/><hi rend="bold">V 11</hi> </head>
				<p><lb/>Quod scimus, loquimur, et quod vidimus, testamur de provido viro, .. decano, quem ad sedem
					<lb/>apostolicam destinastis, qui circa commissa sibi negotia, quantum in se est, facit, quod potest, et de
					<lb/>contingentibus nil omittit. Sane de mora ipsius vestra prudentia non miretur, quoniam sic expedit
				<lb/>propter aliqua, que sperantur. </p>
			</div>
			<div>
				<head><lb/><hi rend="bold">V 12</hi> </head>
				<p><lb/>Sollicitudinem R., latoris presentium, circa negotia sibi paternitate vestra commissa nec non conversationem
					<lb/>laudabilem et honestam in curia non est opus litteris exprimi facto loquente. Porro nos
					<lb/>novimus, nos testes sumus, quanta prudentia et diligentia circa predicta sit usus, quin immo quantum
					<lb/>importune institerit opportunis a. Ex hiis igitur satis vir gratificationis intelliget, quid in actionibus
					<lb/>gratiarum eius laboribus debeatur, in quibus, si placet, dispendiosa dilatio vestre liberalitatis
					<lb/>gratiam non retardet, quam, si non fallimur, non relinquet eius importunitas otiosam, nisi tepescat
				<lb/>in Francia, qui fervebat in Urbe.</p>
				<pb n="140"/>
			</div>
			<div>
				<head><lb/><hi rend="bold">V 13</hi> </head>
				<p><lb/>Ad causam Messanensis ecclesie carus nobis in Christo .. manum extendit sollicitudinis iuxta posse,
					<lb/>necessaria prosequens et de contingentibus nil omittens. Sic quidem cor, linguam et manum meritis
					<lb/>cause dedit, quod et recepit, que rigor iustitie debuit, et que liberalitas gratie potuit indulgere, reportat.
					<lb/>Porro idem .. apud nos multum crevit in meritis, eo quod se tam prudenter exercuit in
					<lb/>commisso. Hinc est, quod vobis fiducialiter recommendamus eundem, consulentes et rogantes,
					<lb/>quatenus, si placet, in ipso monstretis, quid possint et debeant hii, qui negotia vestra procuranda
				<lb/>susceperint, de manu liberalitatis vestre sperare. </p>
			</div>
			<div>
				<head><lb/><hi rend="bold">V 14</hi></head>
				<p><lb/>Ecce, venit ad vos .. cum munere benedictionis, cuius studium, cuius prudentia, cuius affectus
					<lb/>operis executione clarescit et sollicitudo patet effectu. Ad quid ergo remanserit Simon, vir procul
					<lb/>dubio fidelis et prudens, idem .. nobilitati vestre referre poterit viva voce. Ad hec affectum meum
					<lb/>circa negotia vestra non expedit, ut litteris exprimam, quoniam, si progenitorum meorum sequar
				<lb/>vestigia, non verborum foliis, sed facti medulla nitar placere dilecto. </p>
			</div>
			<div>
				<head><lb/><hi rend="bold">V 15</hi> </head>
				<p><lb/>Fatemur nos vobis et monasterio regimini vestro commisso plurimum debitores. Et quidem, prout
					<lb/>Dominus dederit, debitum pro posse solvemus, desiderantes, ut sic religio floreat et fructificet vobis
					<lb/>et vestris, quod, si quid immineat oneris, delectabiliter in vestrum possitis ferre honorem. Ad hec
					<lb/>utique.., carum nostrum, qui nobis meretur in vobis, eo fiducialius vestre gratie commendamus,
				<lb/>quo efficacius eum sensimus vestris utilitatibus fructuosum. </p>
			</div>
			<div>
				<head><lb/><hi rend="bold">V 16</hi></head>
				<pb n="141"/>
				<p><lb/>Sollicitudinis magistri P., latoris presentium, circa commissa sibi negotia testes sumus, eiusdem
					<lb/>instantie non expertes. Fiducialiter igitur ipsum vestre prudentie commendamus, quem obsequiorum
					<lb/>merita prosequuntur, sperantes, quod apud vos meritis eius aliquid intuitu recommendantis
					<lb/>accrescet. Ad hec, cum vobis libenter placeamus in Domino, nos ad ea, que honorem vestrum respiciunt
					<lb/>et que salva conscientia possumus advocare, requiri poteritis confidenter. Regratiamur de hiis,
					<lb/>que misistis, petentes plura non mitti, eo quod in amicis non consuevimus manum respicere, corde
					<lb/>contenti. Ceterum quedam, que nolumus credere litteris, ad vos eiusdem P. fidelis relatio perferet
				<lb/>quasi baiula cordis nostri. </p>
			</div>
			<div>
				<head><lb/><hi rend="bold">V 17</hi> </head>
				<p><lb/>Latorem presentium, quem circa negotia vestra fidelem et industrium vidimus, paternitatis vestre
					<lb/>dulcedini commendamus, affectione sincera rogantes, quatenus sic recommendatum habeatis eundem,
					<lb/>quod hic fiat devotior de devoto et alii per exemplum ad devotionis obsequium alliciantur in
					<lb/>ipso. Ad hec de pannis missis per .. mittentis gratiam plenis prosequimur actionibus gratiarum,
					<lb/>petentes pro dono dona non mitti, quoniam in amicis manus non querimus, cordis liberalitate
				<lb/>contenti. </p>
			</div>
			<div>
				<head><lb/><hi rend="bold">V 18</hi> </head>
				<p><lb/>Domino Petro de Ebulo.</p>
				<p><lb/>Teste Deo quod pro caro nostro Marino id, quod potuimus, fecimus, sed hac vice obtinere nequivimus
					<lb/>nec sine causa. Et quidem sic diligimus eum et fratrem eius, quod etiam sine precibus vestris
					<lb/>libenter ad honorem intendimus ipsius. De Iohanne vero non expedit, quod sit nobiscum in curia,
					<lb/>nisi tunc demum, cum tante litterature tantique nominis fuerit, quod eius presentia nobis et sibi
					<lb/>possit esse honori. Sic ergo scientia ac moribus innitatur, ut non semper aliena ipsum oporteat
				<lb/>mendicare, sed in Domino virtus ei propria suffragetur. </p>
			</div>
			<div>
				<head><lb/><hi rend="bold">V 19</hi></head>
				<pb n="142"/>
				<p><lb/>Considerans, quam prudenter, quam efficaciter et quam fideliter .. prosecutus sit illa negotia, que
					<lb/>sibi circumspectio vestra promovenda commisit, sue relationi relinquam, que littera potuisset afferre.
					<lb/>Unde, si placet, non exigatur a scripto, quod solvere poterit fidelis facundia relatoris. Ad hec
					<lb/>multis prosequimur actionibus gratiarum de sollicitudine, quam habuistis in redimendis captivis, et
				<lb/>nihilominus recognoscimus debitum ex eo, quod recepte pecunie gratia vestre liberalitatis adiecit. </p>
			</div>
			<div>
				<head><lb/><hi rend="bold">V 20</hi> </head>
				<p><lb/>Vir probate industrie .., lator presentium, revertitur ad eum, qui misit illum, negotio, prout licuit,
					<lb/>consummato. Et quia invenimus ipsum circa commissa fidelem, gratie vestre speciali recommendamus
				<lb/>affectu. </p>
			</div>
			<div>
				<head><lb/><hi rend="bold">V 21</hi> </head>
				<p><lb/>Nobilitatis vestre litteras affectione consueta recepimus et earum diligenter intellecto tenore sinceritatis
					<lb/>affectum, quem ad carum nostrum magistrum A., decanum Pragensis ecclesie, geritis, plenis
					<lb/>prosequimur actionibus gratiarum. Sane cum noster sit et vester, quando se facultas obtulerit, prosequemur
					<lb/>in eo, unde vobis placere possimus. Vos autem, si placet, non omittatis in ipso, unde
					<lb/>placeatis et nobis. Ad hec quedam vobis referre poterit viva voce, que presenti pagine non duximus
				<lb/>committenda. </p>
			</div>
			<div>
				<head><lb/><hi rend="bold">V 22</hi> </head>
				<p><lb/>Missi evellere vitia, plantare virtutes collegistis de quibusdam partibus Tuscie scandala, evangelizastis
					<lb/>pacem, annuntiastis salutem. Ex hiis autem summatim aliqua tetigit missa fratribus epistola in
					<lb/>communi, sed plura preambula fama tuis attulerat et expressiora prudentium assertio declaravit.
					<lb/>Benedictus ergo Dominus, qui direxit gressus vestros in beneplacito suo, faciens prosperum iter
					<lb/>vestrum; benedictus summus agricola, qui vineam suam in partibus ipsis culture vestre ministerio
					<lb/>brevi tempore redolere fecit in florem et fecundavit in fructum. Ad hec non illis invideo, quibus tam
					<lb/>salubriter semen Domini seminastis, sed dampnum prevideo, quod communi matri de vestra, si
					<lb/>non fallor, absentia imminere videtur. Et certe ipsa vestra diocesis maioris patris et fratrum relicta
					<lb/>custodie vestri discessus dispendia iam presensit, de preterito tenens, quid metuat in futurum. Ceterum,
					<lb/>quia sapienti pauca sufficiunt, etsi minus diximus, plus tamen acies vestre discretionis intelligens
				<lb/>de precedentibus prudenter coniciat, que cautela sequentibus debeatur.</p>
				<pb n="143"/>
			</div>
			<div>
				<head><lb/><hi rend="bold">V 23</hi> </head>
				<p><lb/>Dicebatur aliquando, quod manus vestra satis utilis poterat esse magnificentie regie ad grata servitia,
					<lb/>in quo me credulum exhibebat affectus, sed sciolum reddit effectus. Ecce, quod dictis facta succedunt;
					<lb/>ecce, quod in scientiam crevit credulitas, et iam non opus est opinionis circuitu, cum producat
					<lb/>in publicum experientia veritatem. Porro a memoria mea non excidit, bone comes, quod sub
					<lb/>testatione divine misericordie ac reverentie ecclesie Dei nec non regie gratie imploravi vestrum consilium,
					<lb/>et vos ultra petitum liberaliter adiecistis auxilium ad salutem populi Capuani. Et quidem
					<lb/>minus dico, sed plus significo, quoniam per hoc toti Terre Laboris creditur de tranquillitate
				<lb/>provisum. </p>
			</div>
			<div>
				<head><lb/><hi rend="bold">V 24</hi> </head>
				<p><lb/>Episcopo reverentiam pro salute.</p>
				<p><lb/>Favore dignus et laude .., lator presentium, procurator vester, in vestris procurandis negotiis iuxta
					<lb/>scientiam et posse se reddidit studiosum, sicut ego ipse per experientiam didici, qui aliqua de ipsis
					<lb/>negotiis ad eius instantiam efficaci attentione promovi. Vestra itaque paternitas ipsum pro huiusmodi
					<lb/>meritis, si placet, illa foveat dulcedine caritatis, per quam pro vobis et labores gaudeat subiisse
				<lb/>preteritos et promptum habeat spiritum ad futuros. </p>
			</div>
			<div>
				<head><lb/><hi rend="bold">V 25</hi> </head>
				<p><lb/>Meritis tue probitatis inducimur, ut personam tuam quadam prerogativa gratie prosequentes eam et
					<lb/>opportunis muniamus favoribus ac honoribus congruis attollamus. Ut igitur eo ferventius nostris
					<lb/>assistas obsequiis, quo amplius per nos te senseris honorari, te de speciali benevolentia in cappellanum
				<lb/>nostrum duximus admittendum, has tibi litteras in testimonium concedentes. </p>
			</div>
			<div>
				<head><lb/><hi rend="bold">V 26</hi></head>
				<pb n="144"/>
				<p><lb/>Meruit industria vestra circa nos speciali gratia favoris attolli, que se nostris gratam reddidit obsequiis,
					<lb/>placida familiaritate devotam et in obsequendi promptitudine gratiosam. Nos itaque personam
				<lb/>vestram honorare volentes etc. </p>
			</div>
			<div>
				<head><lb/><hi rend="bold">V 27</hi> </head>
				<p><lb/>Religioso viro .., karissimo cappellano suo, salutem in Domino.</p>
				<p><lb/>Probitatis merita, morum decor et religionis honestas, quibus persona tua laudabiliter decoratur,
					<lb/>nobis merito induxerunt affectum, ut te, quem dignum dignoscimus, favore specialis benevolentie
					<lb/>prosequamur. Ut igitur affectum nostrum evidenter agnoscas et nostram benevolentiam tibi sentias
					<lb/>fructuosam, te ex nunc in cappellanum nostrum gratiose recipimus et familiaritatis nostre consortio
					<lb/>favorabiliter aggregamus, has tibi litteras nostri sigilli munimine roboratas in testimonium
				<lb/>concedentes. </p>
			</div>
			<div>
				<head><lb/><hi rend="bold">V 28</hi> </head>
				<p><lb/>Meruit tue probitatis et fidelitatis sinceritas nostris favoribus provehi, et obsequiosa devotio te reddit
					<lb/>idoneum ad nostram benevolentiam obtinendam. Ut igitur fides tua nostris experta servitiis et
					<lb/>obsequiis comprobata de bono semper in melius augeatur, volentes tibi gratiam facere specialem, te
					<lb/>ex nunc in nostrum clericum et familiarem recipimus et familiarium nostrorum consortio liberaliter
				<lb/>aggregamus, has tibi litteras in testimonium etc. </p>
			</div>
			<div>
				<head><lb/><hi rend="bold">V 29</hi> </head>
				<p><lb/>Ut tua tibi fructuosa sint merita probitatis, que quanto nostre familiaritatis fuerint honorata presidio,
					<lb/>in hiis tanto te credimus apud homines clari nominis fama et apud eum, qui subiectorum cordium
					<lb/>in excelsis est conscius, puritate conscientie perfecturum, te, cuius nomen predicatur conversationis
					<lb/>et morum honestate laudabile, in capellanum nostrum et societatis nostre participium duximus
					<lb/>liberaliter admittendum, personam tuam et bona tamquam clerici et domestici commensalis
					<lb/>ac capellani nostri habentes de cetero sub nostre protectionis defensione precipua et cautela. In cuius
					<lb/>rei testimonium devotioni tue presentes litteras apertas concessimus et sigillo proprio roboratas.
				<lb/>Data etc.</p>
				<pb n="145"/>
			</div>
		</div>
		<div type="book">
			<head type="h_1"><lb/><hi rend="bold">LIBER SEXTUS</hi> </head>
			<head type="h_2"><lb/><hi rend="bold">De excusationibus, responsionibus, petitionibus et querelis</hi> </head>
			<div>
				<head><lb/><hi rend="bold">VI 1</hi> </head>
				<p><lb/>Missa nuper per iudicem P. de Vinea ab imperiali excellentia pagina super processu domini pape
					<lb/>inter vos ex parte una et quarundam civitatum Lombardie, Marchie et Romaniole rectores ex altera
					<lb/>querele tacite aliquid attulit et quedam expresse admirationis habebat. Subinferebat quidem clausula
					<lb/>illa querelam, qua provisio dicebatur processisse de placito provisoris, per quam in nullo videbatur
					<lb/>vobis de commissis excessibus satisfactum nec inesse vobis de honore imperii cogitatus. Ex hiis autem
					<lb/>prosiliebat in publicum admiratio vestra, quod consilium meum, ut misse nobis utar epistole,
					<lb/>tali processui potuit concordare. Sane si causa processus, si procedentis affectus ad vestre circumspectionis
					<lb/>notitiam pervenisset, forte querelam repressisset silentium et admirationem dedignata
					<lb/>fuisset admittere mens quieta. Porro diligenter propositis contra societatem predictam per procuratores
					<lb/>vestros, que magnificentia vestra proponenda commisit, pars adversa negavit a societate vel de
					<lb/>mandato societatis dampna data et iniurias irrogatas fuisse, et adiecit, quod, si qui de societate ad sui
					<lb/>defensionem aliquid providissent, hoc retorqueri ad alicuius iniuriam non debebat, quoniam, ut
					<lb/>dicebatur, ex aliis presumere poterant, quid in se sub vestre potentie brachio formidarent. Super hiis
					<lb/>autem syndici partis eiusdem offerebant se liti, ingerebant se cause, iudicium expectabant. Procuratoribus
					<lb/>vero vestris non videbantur hec in contestationem litis et strepitum iudicii deducenda, et
					<lb/>forsitan non decebat tanti principis nomen contentiosis litigiis ventilari. Et quidem de predictis
					<lb/>iniuriis aliquid ad audientiam sedis apostolice fama pertulerat, sed non sic perlatio expresserat intima
					<lb/>veritatis, quod iuris sollempnitas, rigor iustitie et condempnationis exacte sententia paterentur.
					<lb/>Verum ut speranti filio patris provisio non deesset, dominus papa ad illius satis providentie remedium
					<lb/>se convertit, de compromissi, ut potuit, forma suscipiens, quod districti iuris suffragium non
					<lb/>habebat. In hiis quoque consilium meum non defuit, et consideratis, que consideranda videbam,
					<lb/>credidi profuturum. Sed, ut video, contingit interdum, quod spei gratie non succedit eventus et
					<lb/>commoda procurantis affectus gratiosum non invenit recognitionis effectum. Ceterum, ut querele
					<lb/>tollatur occasio et admiratio causam non habeat, si magnitudini vestre placuerit, credo, quod poterit
					<lb/>provideri, ut ad illum statum negotium reducatur, in quo tempore provisionis edite noscitur
				<lb/>extitisse. </p>
			</div>
			<div>
				<head><lb/><hi rend="bold">VI 2</hi></head>
				<pb n="146"/>
				<p><lb/>Cum discurrerent febres non otiose per Urbem, atroces satis in iuvenes, sed utcumque misericordes
					<lb/>in senibus, patre Urbi commisso, cuius etatem ferebant, filii, quos non sic admittebant ad gratiam,
					<lb/>ad temperati clementiam aeris, obtenta licentia, donec urentis et furentis estatis impetus cederet,
					<lb/>declinarunt. Unde non mirum, si ego in Urbe metuens, quod est Urbis, ad illa me remedia contuli,
					<lb/>ad que maiores me salubriter recurrerunt. Hinc est, quod in Campania litteris vestris mihi exhibitis
					<lb/>et devote receptis earumque tenore diligenti meditatione notato aliquid habui cum rubore, quoniam,
					<lb/>etsi ad compassionem amici se obtulerit spiritus, manus tamen nihil expeditionis adduxit. Sic
					<lb/>enim Romanus aer in quosdam eius expositos gratie se ingratum exhibuit sicque desevit in cives,
					<lb/>quod notabatur satis in suis, quid extranei formidarent. Parcat ergo, si placet, vestre sinceritatis affectio,
					<lb/>si hac me vice non habuit negotii transmissi promotio, quem causa predicta fecit absentem.
					<lb/>Quod si forsan illa non sufficit, de officina pectoris vestri ratio prodeat, que sufficientiam excusationis
				<lb/>adducat.</p>
			</div>
			<div>
				<head><lb/> <hi rend="bold">VI 3</hi> </head>
				<p><lb/>Fellita sunt nimis iacula et acuta, quibus per immissiones malivolas et malignas mei emuli me configunt,
					<lb/>falsis criminationibus meam innocentiam criminando, et mihi non absque multe nequitie
					<lb/>studiis mendaciter imponendo me magnifico principi domino illustri regi Sicilie in civitate Bononie
					<lb/>in omnibus eius actibus et processibus adversari meque omnia eius negotia impedire, ita quod idem
					<lb/>rex de civitate predicta nullum me procurante, ut asserunt, habere potuit auxilium, consilium et
					<lb/>favorem, et quod fideles et devotos ecclesie in eadem opprimens civitate eis oppido exhibeo me
					<lb/>infestum. Hec quidem reverentie patrum sunt gravia et horrenda, et licet conscientiam meam non
					<lb/>vulnerent, eo quod teste Deo, cui nuda sunt omnia et aperta et quem nullum latet secretum, eis
					<lb/>veritas et ipsa veritati repugnant, eo tamen cor meum ictu acerbiori confundunt et conturbant, quo
					<lb/>me Romane plantulam et creaturam recognoscens ad fovendum fideles ipsius totis viribus, toto
					<lb/>posse me conspicio debitorem. Et utique nimis esset mea ingratitudo dampnabilis et durissime animadversionis
					<lb/>acrimonia percellenda, si perceptorum beneficiorum immemor et ignarus ad offensam
					<lb/>eiusdem ecclesie vel devotorum ipsius insolenti temeritate ac temeraria insolentia prosilirem. Absit
					<lb/>hoc a me, sanctissime pater, absit, ut, quod non meis meritis, sed dono prevenientis gratie collocavit,
					<lb/>ferventi zelo et affectu promptissimo non venerer et ad omnia, que honorem ipsius respiciunt,
					<lb/>toto animo, toto corde devotissime me impendam. Utinam a suis cogitationibus malorum decidant
					<lb/>immissores et, eorum suggestionibus virulentis velut nubibus ad aquilone fugatis, nequiorem me in
					<lb/>oculis summi patris non depingat opinio, quam habet veritas in oculis summi Dei. Verum quia in
					<lb/>hiis fortisan excusatio mea non sufficit et fides assertioni mee, quantumcumque veritate fulcita, non
					<lb/>prebetur; quia tamen non statim, qui accusatur, reus est, sed qui convicitur criminosus, ad pedes
					<lb/>vestre beatitudinis clericum meum, presentium portitorem, ad faciendum omnia, que ad hoc fuerint
					<lb/>opportuna et que vestre paternitati placuerint, specialiter destinavi, apostolice supplicans sanctitati,
					<lb/>quatenus expressis nominibus illorum devotorum ecclesie antedicte, qui a me gravari dicuntur, et
					<lb/>super quibus gravantur, ad inveniendum et sciendum veritatem super premissis ad civitatem predictam
					<lb/>discretum aliquem dignemini destinare, per quem comperta super illis et cognita veritate contra
					<lb/>me, si culpabilis apparebo, ad penam debitam procedatur, ad quamprompta me offero voluntate.
					<lb/>Alioquin, si placet, qui me malivolis animis et venenosis labiis maculant, ostendaturmendaces et de
					<pb n="147"/>
					<lb/>extractione mandacii iusto iudicio arguantur. Ceterum, quia super omnia desiderabilia cordis mei
					<lb/>cupio et affecto beneplacitis vestris per omnia obsequi, reverenter me ipsum et commissam mihi
					<lb/>ecclesiam ad vestra et predicte ecclesie Romane obsequia et mandata offerro et expono me et eandem
				<lb/>ecclesiam vestre gratie humiliter recommendans. </p>
			</div>
			<div>
				<head><lb/><hi rend="bold">VI 4</hi> </head>
				<p><lb/>Si desiderio possibilitas responderet, manus nostras, cui insudatis, extenderemus ad opus et laboraremus
					<lb/>cum laborante devoti. Verumtamen quod manus non potest, supplet devotio mentis, et illa,
					<lb/>qua unimur, sincera dilectio insufficientiam redimit amicorum. Porro audivimus, quod quedam
					<lb/>anus improba valde invidet operi divino, quod facitis, et cum sit fumosa, nigro nititur fumo et edificantes
					<lb/>offendere ac edificii inficere claritatem. Quam vobis compatientes in hac parte libenter
					<lb/>ieiuniis et orationibus pelleremus, sed, ut a multis asseritur, vix expelli poterit nisi in argento et
					<lb/>auro, ad quod dare iuvamen non possumus, cum burse nostre, licet non turgide, plenam in Campania
					<lb/>receperint portionem. Restat ergo, quod completo edificio et anu propulsa tue persone nobis
					<lb/>copia fiat, per quam speramus vacuas bursas impleri et servitia plura, quam credatis, vobis absentibus
				<lb/>exercemus. </p>
			</div>
			<div>
				<head><lb/><hi rend="bold">VI 5</hi> </head>
				<p><lb/>V. ep. II 78. </p>
			</div>
			<div>
				<head><lb/><hi rend="bold">VI 6</hi> </head>
				<p><lb/>Non refectionis electuarii, non temporalium specierum odorem, sed orationis suffragia et vive intercessionis
					<lb/>subsidium anima nostra desiderat a te, pater. Ergo ab illis manum tempera et ad ista frequentius
					<lb/>laxa mentem. Cum enim tuis te preferam, quero procul dubio te, non tua. Unde, ut plene
				<lb/>satisfiat desiderio petitoris, insta pro me supplex, supplico, apud Dominum tamquam meus. </p>
			</div>
			<div>
				<head><lb/><hi rend="bold">VI 7</hi> </head>
				<p><lb/>Plenis prosequimur laudibus illius sacerdotis prudentiam, cuius adiectivo conscientie nostre, quam
					<lb/>muli Cappadocii venditio leserat, adiectionem alterius providistis. Porro non sic nostri iudicant
					<lb/>sacerdotes, qui et recepta sanctificant et spem ad recipienda producunt. Ceterum, ne vos lateat,
					<pb n="148"/>
					<lb/>quantum in venditione illius muli constantis, quem ultra passum nec calcaria nec flagella movebant,
					<lb/>fuerit deceptionis excessus, pro certo noveritis, quod decem auri unciis estimatus ad usus alterius
					<lb/>cum memoratis aliis sub dotis titulo cum universitate transivit, sic quod ille famosus factus est dotalicius,
				<lb/>cum advenerit alius donativus. </p>
			</div>
			<div>
				<head><lb/><hi rend="bold">VI 8</hi> </head>
				<p><lb/>Lator presentium .., monachus vester, circa negotia sibi commissa institit diligenter, sed non potuit
				<lb/>obtinere, quod voluit, super quo vestra caritas eum habeat excusatum. </p>
			</div>
			<div>
				<head><lb/><hi rend="bold">VI 9</hi> </head>
				<p><lb/>Dilectum in Christo filium .., latorem presentium, apud vos de negligentia mora protracta non
					<lb/>notet, cum superiorum auctoritas non semper inferiorum arbitrio conformetur. Alia vive vocis relationi
				<lb/>relinquimus, ne scripto committantur incaute. </p>
			</div>
			<div>
				<head><lb/><hi rend="bold">VI 10</hi> </head>
				<p><lb/>Vidimus, que missa pagina continebat, et super hiis, que tenor habebat ipsius, vobis per latorem
				<lb/>presentium respondemus. </p>
			</div>
			<div>
				<head><lb/><hi rend="bold">VI 11</hi> </head>
				<p><lb/>Apud nos vobis levis excusatio sufficere poterit, cum malimus habere dilectum fictione probabili
					<lb/>excusatum quam dure credulitatis instantia divertere ab amico. Sufficit igitur, quod cautela reticenda
				<lb/>sigillet in posterum, cum sit de preterito acceptate negationis providentia satisfactum etc.</p>
				<pb n="149"/>
			</div>
			<div>
				<head><lb/><hi rend="bold">VI 12</hi> </head>
				<p><lb/>Debitorem me fateor ecclesie Capuane, que locum mihi prebuit teneris annis et de solito cibo non
					<lb/>modicum circa tempus adolescentie ministravit. Sane cum facultas retributionis occurrerit, me rei
					<lb/>experientia non probavit ingratum; verum cum posse non suffragetur ad votum, sic totus affectus
					<lb/>se ingerit, quod supplere videtur utcumque adminiculum voluntatis, quod possibilitas non ministrat.
					<lb/>Unde queso, ut non mihi nec latori presentium imputetur, si petitio vestra in consistorium
					<lb/>principis introducta non fuit ad gratiam exauditionis admissa. Sic quidem voluit, quod intercessoris
				<lb/>instantiam de plenitudine potestatis elisit. </p>
			</div>
			<div>
				<head><lb/><hi rend="bold">VI 13</hi> </head>
				<p><lb/>Cum monasterii vestri me fatear debitorem, ad negotia latori presentium iniuncta manum, prout
					<lb/>potui, diligenter extendi, paratus ad ea, que vobis et monasterio vestro cedere possint ad commodum
				<lb/>et honorem. </p>
			</div>
			<div>
				<head><lb/><hi rend="bold">VI 14</hi> </head>
				<p><lb/>Non opus est, pater, ut apud me vestrum excusationes aggregetis multiplices, quem reddit multa
					<lb/>dilectio credulum et sic amicitia vestra sollicitat, ut, etiam si non exhiberetur vobis, offerem de
					<lb/>proprio, quod excusaret amicum. Certe, carissime, preveni litteras, quas misistis, et quantum licuit,
					<lb/>expedivit et decuit, hiis, que de equo dicebantur, opposui non solum, que auditu didiceram, sed
					<lb/>etiam, que tolerabilis fictio probabiliter sine nota ferebat. Verum non sufficiebat ingenium et a cautela
					<lb/>videbatur deficere super eo, quod multorum tenebat assertio et oblata petitio suadebat, videlicet,
					<lb/>quod in cognati vestri custodia convaluerit equus, cuius convalescentiam custos ostendit in visum.
					<lb/>Videat igitur vestra paternitas, si de pura dilectione provenit impedire prudentem, ne clamor
					<lb/>huiusmodi habeat ad superiorem accessum. Plus enim haberet oneris quam honoris, plus detractionis
					<lb/>quam laudis questio super deposito talis ac tanti crucesignati formata. Ergo, si placet consilium
					<pb n="150"/>
					<lb/>meum, super hiis cum camerario venerabilis patris ac totius Christianitatis athlete, domini Albanensis,
					<lb/>caute componite, pecunie preferentes honorem, quoniam, si non fallor, decet et expedit
				<lb/>potius, ut succumbendo vincatis, quam succumbatis in huiusmodi causa vincendo. </p>
			</div>
			<div>
				<head><lb/><hi rend="bold">VI 15</hi> </head>
				<p><lb/>Aliquorum forte iudicio presumptionis arguor, quod excellentie regie scribo multotiens et pro multis.
					<lb/>Sed ad hoc id assumi poterit in excusationis remedium, quod nonnulli considerantes devotionis
					<lb/>affectum, quem ad magnificentiam vestram gero, quasi spem grandem ex intercessione mea concipiunt,
					<lb/>poscentes apud vos precum mearum adiectione iuvari. Est et aliud, quod minus pudoris obicio
					<lb/>in scribendo, videlicet, quod non persone mee, non consanguinei vel affinis commoda prosequor,
				<lb/>in talibus largus extraneis, parcus meis. </p>
			</div>
			<div>
				<head><lb/><hi rend="bold">VI 16</hi> </head>
				<p><lb/>Missas litteras, que nobis ex parte vestra per latorem presentium fuerunt presentate, ea, qua decuit,
					<lb/>affectione recepimus, ilico proponentes earum significatum effectui mancipare. Noscat equidem
					<lb/>vestre discretionis industria nos in causa vestra taliter processisse, quod fecimus per .. iudicem, virum
					<lb/>nobilem et discretum, procuratorem concivis vestri I., ad ipsius presentiam presentare. Qui
					<lb/>iudex, prout iuris ordo postulat atque docet, ipsum iurare fecit super ea causa calumpnie iuramentum,
					<lb/>et ipsum de articulis in vestris litteris interclusis sollempniter exquisivit, cuius responsiones per
					<lb/>manus tabellionis publici adnotatas et sub nostri sigilli munimine roboratas per eundem latorem ad
				<lb/>vestram presentiam destinamus. </p>
			</div>
			<div>
				<head><lb/><hi rend="bold">VI 17</hi> </head>
				<p><lb/>Preces vestras, in quibus possumus, libenter admittimus, sed in hiis, que iudicii sunt, oportet nos
					<lb/>affectum restringere sub vinculo iuris. Porro non est nostrum indultum terminum prorogare, quia
					<lb/>iurisdictio nostra ex superioris voluntate dependet. Perferemus tamen ad notitiam domini, que
				<lb/>scripsistis, et secundum, quod de ipsius beneplacito fuerit, procedemus.</p>
				<pb n="151"/>
			</div>
			<div>
				<head><lb/><hi rend="bold">VI 18</hi> </head>
				<p><lb/>Officio manuum estivos metuente calores pro ipsis a vobis vestimenta queruntur, ut, dum vestre
				<lb/>manus artifices manus petentis operient, recipientis utilitas grates referat transmissori. </p>
			</div>
			<div>
				<head><lb/><hi rend="bold">VI 19</hi> </head>
				<p><lb/>Audivi, quod quidam me verbis quasi lapidibus quibusdam impetunt, sed utinam, propter quod
					<lb/>lapidant, indicarent! Sane si mala sunt, ad que me miserunt, imputetur non obedientie missi, sed
					<lb/>mittentium iussioni; si vero bona sunt, cur me cedunt? Penam sentio, culpam ignoro, nisi violentia
					<lb/>detur hoc culpe, quod in negotio pacis sub spe divine clementie desidero tranquillitatem ecclesie,
					<lb/>populi quero quietem. Si ergo hec est nostre vexationis occasio, hic casus deducatur in causam, ad
					<lb/>iudicium proferatur, fiducialiter accusationes prosiliant, quoniam omnis exceptionis sublato suffragio
					<lb/>calumpniantes admittam et testibus non repulsis parebo sententie pro re huiusmodi dictus reus.
					<lb/>In hiis autem Danielis non invocabo auxilium cum Susanna, seu cum Ioseph pincerne Pharaonis
				<lb/>sollicitabo memoriam, supplicationi tamen crucifixi non renuntiabo latronis. </p>
			</div>
			<div>
				<head><lb/><hi rend="bold">VI 20</hi> </head>
				<p><lb/>Sanctissimo in Christo patri etc.</p>
				<p><lb/>Probitatis merita, morum honestas, iuris peritia et laudabilis conversatio, quibus vir providus et
					<lb/>discretus, magister .., se nobis universis et singulis gratiosum reddit, amicabilem et acceptum, merito
					<lb/>nos inducunt, admonent et hortantur, immo verius ardenti desiderio nos compellunt, ut ipsius
					<lb/>profectibus et honori solliciti obsequia utilia et accepta, que idem nobis et ecclesie nostre studiose
					<lb/>iam dudum exhibuit et incessanter exhibet, attendentes ac sperantes firmiter, quod ipsius studio
					<lb/>probitatis, industrie ac valoris nobis et eidem ecclesie possunt utilia et commoda plurima provenire;
					<lb/>considerantes etiam, quam necessaria, fructuosa et utilis dicti magistri societas nobis et prefate ecclesie
					<lb/>habeatur, ipsum unanimi voce et consona voluntate in nostrum canonicum elegimus et in fratrem,
					<lb/>et sibi promisimus, quod eum recipiemus, quamprimum habuerimus facultatem vestris super
					<lb/>hoc litteris ei datis. Verum quia ipsum recipere absque beatitudinis vestre licentia non valemus, eo
					<lb/>quod in predicta nostra ecclesia statutum habetur de certo canonicorum numero firmatum iuramento
					<lb/>et per sedem apostolicam confirmatum, sanctitati vestre humiliter supplicamus et pro vehementi
					<lb/>opportunam et accomodam gratiam devotissime postulamus, quatenus recipiendi sepedictum ..,
					<pb n="152"/>
					<lb/>non obstante statuto et iuramento predictis, nobis per vestras litteras facultatem liberam
				<lb/>concedatis. </p>
			</div>
			<div>
				<head><lb/><hi rend="bold">VI 21</hi> </head>
				<p><lb/>Nisi ridiculos faceret homines et nota redderet vilitatis abiectos, esset ab omnibus merito diligenda
					<lb/>pauperies tamquam honesti tutela et certa regula libertatis. Sed quia hodie torvo respiciuntur oculo
					<lb/>pauperes et habentur pro vitiis mores, ubi non profluunt facultates, si fortuna mea permitteret,
					<lb/>quam meis conatibus inveni semper ab experto contrariam, vellem, quod status meus in melius
					<lb/>mutaretur, ut, qui iam diu paupertatis extiti filius amara rerum adversitate versatus, aliquas saltem
					<lb/>partes prosperitatis attingam, et animus meus caligine longe nebulositatis obductus sortis fecunde
					<lb/>radio serenetur. Cum igitur benevolentia vestra ex innata vobis mansuetudine viriliter ceperit immutare
					<lb/>devotum, dominationi vestre supplico, sicut possum, ut, quia totaliter consistit in vobis
					<lb/>fiducia spei mee, ad relevandum cursum mee fortune prosequentes incursum, sicut intima vestre
					<lb/>gratie iam sinceritate cepistis, sic, si placet, adhuc penes .. dominum, quem audio benignum vobis
				<lb/>dedisse responsum, assistatis totis viribus una cum sociis animosis. </p>
			</div>
			<div>
				<head><lb/><hi rend="bold">VI 22</hi> </head>
				<p><lb/>Non est neganda petitio, que noscitur pietatis operibus habundare. Cum igitur pro afflictis et captivis
					<lb/>quasi iugiter generalis oret ecclesia, non solum captivorum miserta miserie, sed etiam captivantium
					<lb/>culpas dolens, nos, quibus, licet immeritis, eius est credita dispensatio, libenter liberationis consilia
					<lb/>cogitamus, tam liberandis quam liberantibus salubriter consulere cupientes. Hinc est, quod pro
					<lb/>P. crucesignato, qui, sicut dicitur, captivitatis expertus miserias iacens luit in pena, si quid commisit
					<lb/>in culpa, serenitatem regiam rogamus et hortamur attente, quatenus pro reverentia crucifixi, cuius
					<lb/>obsequio se ascripsit, nec non nostrorum precaminum interventu ad liberationem eius vos exhibere
					<lb/>dignemini liberales, ut idem reddere valeat Domino votum suum et nos mansuetudinem vestram
					<lb/>dignis valeamus in Domino laudibus commendare. Porro, si eum innocentia liberat, regia iustitia
					<lb/>non dampnabit, et si culpa eum reddit obnoxium, huic parcendo regis clementia declaratur, eo
					<lb/>quod interdum in talibus plus esse videtur posse remittere quam ulcisci. Cum enim, quasi opus
					<lb/>manuum vestrarum, plantula vestra dicatur, ad iniuriam redundaret opificis, si opus suum ipse destrueret,
				<lb/>et quasi ad notam cederet plantatoris, si plantam evelleret, quam plantavit. </p>
			</div>
			<div>
				<head><lb/><hi rend="bold">VI 23</hi></head>
				<pb n="153"/>
				<p><lb/>Cum sollicitudo devotionis in me ferveat circa ea, que paternitati vestre debeant complacere, supplico,
					<lb/>ut inter illos me dignemini, si placet, ascribere, quos in benevolentia vestra de gratia vendicastis,
				<lb/>cum in vobis obligaverim funiculum spei mee nulla temporis mutatione solvendum. </p>
			</div>
			<div>
				<head><lb/><hi rend="bold">VI 24</hi> </head>
				<p><lb/>Causam meam facio, si ad requirendum prosperum statum vestrum studiosius insisto; ipsi mihi
					<lb/>proficio, si requisitionis mee voto respondeat incolumis status vester. Quippe in vestra prosperitate
					<lb/>prosperor et in salute resulto, immo, quicquid vobis contingit ad conservantia boni status, ad letitiam
					<lb/>cumulatam cedit et mihi vel mihi succedit. Queso itaque, ut per solitam gratiam et iuxta promissionem
					<lb/>vestram me vestrum commendatum habentes, quam prospere, quam feliciter erga vos se
					<lb/>habeant universa, expectationi mee, si dignemini, rescribatis, scientes, si placet, quod - benedictus
				<lb/>Deus - corporis utinam anime salute gaudeo, gerens in summa voti verbo vobis et opere complacere. </p>
			</div>
			<div>
				<head><lb/><hi rend="bold">VI 25</hi> </head>
				<p><lb/>Receptis vestre dilectionis litteris ad promotionem domini G. manum apposui, prout decuit et licuit,
					<lb/>sed obtineri non potuit, cum sint aliqui apud sedem apostolicam, qui dicuntur scire interiora
					<lb/>negotii et aliter referunt , quam petitio contineret. Preterea non multum accedebat ad favorem petitionis
					<lb/>predicte, quod idem G., cum laicus sit, ecclesiam detinet, ut dicitur, velle suo. Non ergo, si
					<lb/>placet, petitionis vitium notet aliquid negligentie in amico, quoniam pro vobis et caris vestris libenter
					<lb/>expedio, quicquid possum. Verumtamen dilectionem vestram non lateat, quod secundum Deum
					<lb/>plus non debet ad meum posse diffundi, nisi quantum iustitia ferre potest. Ad hec de domino R.
					<lb/>noveritis, quod dicuntur prospera, et credo, quod in brevi grata vobis de ipso poterunt intimari.
				<lb/>Salutetis ex parte mea G. et S., quibus libenter placeo iuxta posse. </p>
			</div>
			<div>
				<head><lb/><hi rend="bold">VI 26</hi> </head>
				<p><lb/>Non credat circumspectio vestra, quod ad concordiam inter G. et I. interposuerimus partes nostras
					<lb/>in dispendium monasterii Cassinensis. Mittatis ipsi I. litteras, quas ad eum mittimus, sed primo per
				<lb/>latorem presentium presentandas.</p>
				<pb n="154"/>
			</div>
			<div>
				<head><lb/><hi rend="bold">VI 27</hi></head>
				<p><lb/>Quotiens de salubri statu et prospera continentia vestra nostris desideriis innotescit, totiens cor nostrum
					<lb/>iocunditatis suscipit incrementum. Rogamus ergo, ut, quotiens esse potest, debeatis nos certos
					<lb/>exinde reddere pariter et iocundos; de nobis scientes, quod Dei vestrique gratia plena corporis
					<lb/>sospitate vigemus. Ad hec pro dilecto P., latore presentium, preces nostras vobis duximus porrigendas,
					<lb/>rogantes omni prece, qua possumus, et pro munere deposcentes, quatenus nostri amoris intuitu
					<lb/>ipsum benigne recipere et in suis habere velitis petitionibus commendatum, ut ipse preces nostras
				<lb/>sibi sentiat fructuosas et nos vobis teneamur proinde ad gratiarum multiplices actiones.</p>
			</div>
			<div>
				<head><lb/><hi rend="bold">VI 28</hi></head>
				<p><lb/>Grato et gratioso dilectus gratiam et salutem.</p>
				<p><lb/>Ut mihi scribendi materia non deesset, amicum subito reliquistis. Sed quomodo relinquitur, cordetenus
					<lb/>et signaculis memorie collocatus, libris inscriptus et lingue cuspidi sic impressus, ut vix dies
					<lb/>sine sui memoria transeat. Sane non relinquitur, sed ubicumque dicitur, ubicumque colitur et habetur,
					<lb/>cum felicitati vestre a rege gratie quasi precipue sit indultum sic omni termino diligere, ut diligatis
					<lb/>quemlibet sine fine. Ecce, qui accusor, in accusantem me transfero, et solvo libenter, quod
					<lb/>oppono, vobis de meo tribuens, per quod ius querele decidat et fraudate amicitie satisfiat. Verum
					<lb/>quia hoc genus beneficii legi nature contrarium ab intentione dissidet, de Perusio recedens opinari
					<lb/>compellor, quod inter ea, que discessus materiam induxerunt, fuit potissimum desiderata visio archiepiscopi
					<lb/>Brundusini, cui, si ita est, datum sit Perusium properare, ibi tantum tedium habiturus,
					<lb/>quantum mihi gaudii vestra presentia presentasset. Sed quia illuc redire et alibi adire vestre potentie
					<lb/>reservatur, si placet, illius loco mihi aliud obtinete, videlicet, quod suasus vestri iuvamine preceptor
					<lb/>Apulie compleat, que missa per vos littera manifestat, et etiam de patrociniis hiis efficacia, que cedula
				<lb/>continet interclusa.</p>
			</div>
			<div>
				<head><lb/><hi rend="bold">VI 29</hi> </head>
				<p><lb/>Non secum trahit petitio consulta favorem, quem sic culpa petentis excludit, ut, nisi concurrat
				<lb/>satisfactionis emenda, frustra levioribus intercedat.</p>
				<pb n="155"/>
			</div>
			<div>
				<head><lb/> <hi rend="bold">VI 30</hi></head>
				<p><lb/>Finitis presentibus, quibus tribuit mens leta principium, mihi mesto rumor tristis insonuit, videlicet,
					<lb/>quod frater meus mortis calicem iubente Domino degustavit. Quare deplorans vestram imploro
					<lb/>gratiam, ut ipse, quanto profundiore dolore confodior, tanto, quod pie deposcitur, efficaciter
				<lb/>exequatur.</p>
				<pb n="156"/>
			</div>
		</div>
		<div type="book">
			<head type="h_1"><lb/><hi rend="bold">LIBER SEPTIMUS</hi> </head>
			<head type="h_2"><lb/><hi rend="bold">De precibus et recommendationibus</hi></head>
			<div>
				<head><lb/><hi rend="bold">VII 1</hi> </head>
				<p><lb/>Litteras domini pape recepimus in hunc modum: „Non possumus egre non ferre etc.“ Ecce, videt
					<lb/>excellentia vestra iniuncti nobis formam mandati, quod ad notitiam vestram verborum domini pape
					<lb/>expressione pertulimus, ut, dum per hoc expressius mandatoris affectum innuimus, monitio nostra
					<lb/>facilius speratum sortiatur effectum. Monemus igitur magnificentiam vestram et, quia vos non ficte
					<lb/>diligimus, devote rogamus, ut premissis molestiis et similibus prohibitionis vestre censura omnimode
					<lb/>finem imponat. Porro, cum ecclesia et imperium mutuis in Deo suffragiis fulcire se debeant, in
					<lb/>dispendium, quod absit, venire posset et scandalum, si, quos providentia divina coniunxit, machinationis
					<lb/>humane presumptio turbationum aculeis separaret, et maxime hiis diebus, quibus ecclesia
					<lb/>affectionem, quam habet secundum Deum ad ea, que sunt honoris persone vestre ac imperii, verbis
					<lb/>exhibet, factis exponit. Unde procul dubio decet et expedit equipollentis retributionis vicissitudini
					<lb/>non obiectione contrarii respondere, quoniam ad amice coniunctionis dulcedinem non accedunt
					<lb/>amari stimuli punctionum, et habet ordinate modus prudentie, ut intentionis concepte propositum
					<lb/>illis regat et dirigat actionibus, que mentis conceptum in partum operis proferant et innati favore
					<lb/>fomenti adultum negotium nutriant suis causis. Si placet, remittite cito magistrum .., cuius absentiam,
				<lb/>quantum licet, non iniuste causamur.</p>
			</div>
			<div>
				<head><lb/><hi rend="bold">VII 2</hi></head>
				<p><lb/>Petiisse meminimus, ut per intercessionis nostre favorem nobili viro Thome, comiti Celanensi,
					<lb/>benignitatis regie ianuam ad gratiam aperires; adhuc tamen intercessio nostra suum non invenit
					<lb/>effectum. Sed forte nondum previdit excellentia regia, quantum deceat quantumve expediat nonnunquam
					<lb/>in talibus plus uti mansuetudine quam rigore. Porro, si prudenter adverteres, quantum
					<lb/>maioribus consuevit afferre dispendii non curare minora, satis intelligeres per te ipsum, quod tuum
					<lb/>prosequimur nostris precibus interesse. An nescis, quam periculosa res sit desperatio? An nescis,
					<lb/>quantum profuerit spes, quam de sedis apostolice interventione concepit? Sane nos novimus et multi
					<lb/>alii non ignorant, quod ad tua servitia dictus comes esse poterit fructuosus. Unde gaudere te volumus,
					<lb/>quod sic tua promovet divina clementia commoda, ut a te petatur instanter, quod te deceret
					<lb/>offerre. Ergo, ne diutius proroget tue propitiationis habundantia gratiam exhibere, que petitur,
					<lb/>quam expedire nos expedit, illum, dum se ingerit, non repellas, cum, sicut eius assertio perhibet, sic
					<pb n="157"/>
					<lb/>per gratiosa tibi complacebit obsequia, quod pro eo de cetero apud te sufficere poterit devotionis
				<lb/>sinceritas, quam et exponet affectus et publicabit effectus.</p>
			</div>
			<div>
				<head><lb/><hi rend="bold">VII 3</hi> </head>
				<p><lb/>Dura dum creditur manus vestra fratribus Predicatoribus, qui sunt Trani, ad communem amicum
					<lb/>recurritur pro temperamento rigoris. Porro premimur, dum premuntur; relevamur tamen in hoc,
					<lb/>quod sperant de nostra intercessione levamen. Liceat, quesumus, in consistorio vestri iudicii sub
					<lb/>tribunali tranquille rationis formare libellum et deducere in querelam, quod fratres predictos, ut
					<lb/>dicitur, sagittis indignationis impetitis et impetitionibus exponitis aliorum, quamvis decentius videretur,
					<lb/>ut clauso prosequeretur ostio pater cum filiis causam suam. Ecce, hic ordo acceptus presumitur
					<lb/>in conspectu altissimi, clarus habetur in oculis fere omnium prelatorum, cum sit morum regula,
					<lb/>norma vite, discipline lucerna. Quid ergo in eis vestre paternitatidisplicuit? Si male agunt, de malo
					<lb/>corripite; si bene, cur ceditis? Ad hec, ne presbyter presulem nimis exaggeraret et, dum forsan
					<lb/>exasperat, in rigorem incidat, de quo cedit, quia blandis humanus animus facilius flectitur invectione
					<lb/>licentiata verborum, quantum licet, decet et expedit, rogamus et pro grandi gratia petimus, quatenus
					<lb/>fratres predictos tam benigni favoris remedio vestra paternitas prosequatur, quod asperitatem
					<lb/>preteritorum aboleat lenitas futurorum, et videantur ipsi per vos recenter instituti, dum gratiose
					<lb/>prosecuti fueritis institutos. Illud denique latere vos nolumus, quod fratres predicti noluerunt aures
				<lb/>pulsare maioris, credentes in auditorio vestro sufficere Thomam vestrum.</p>
			</div>
			<div>
				<head><lb/><hi rend="bold">VII 4</hi></head>
				<p><lb/>Imperiali mansuetudini gratiarum dignas referimus actiones, quod dilectum filium, nobilem virum
					<lb/>R., comitem Fundanum, pro quo specialiter et precipue magistrum Roffridum, familiarem nostrum,
					<lb/>ad te cum multa fiducia destinavimus, ad nostram presentiam remisisti. Verum, si tua meminisset
					<lb/>serenitas, cum quanto affectu quantave instantia te quam pluries non solum litteris, sed
					<lb/>viva voce pro ipso rogavimus, et quanta pollicitatione te nostris precibus annuisse spem dederis,
					<lb/>nequaquam forsitan contra ipsum in aliquo processisses, sed eum nostri specialiter honorasses obtentu,
					<lb/>et sic falsa esset quorundam opinio asserentium, quod ad hoc ipsum feceris detineri, ut nobis
					<lb/>donares eundem. Ceterum, ne liberalitatem tuam questionibus impugnare, sed potius commendare
					<lb/>laudibus deberemus, vellemus, ut prudenter, sicut decet, attenderes, quod Christus non dimidium,
					<lb/>sed totum hominem salvum fecit, et adverteres, quod proprie liberalitatis est proprium plura concedere
					<lb/>quam rogetur, eo quod semiplena est gratia, cui aliquid non adicitur, ad nos dictum comitem
					<lb/>omnino liberum remisisses, quia cum fictione iuris pater et filius intelligantur esse una persona,
					<lb/>nequaquam totum ipsum retento filio suo nobis reddidisse videris, presertim cum, nunquam affectu
					<pb n="158"/>
					<lb/>naturali fallente, pater non minus in filio quam in se ipso soleat cruciari. Ut igitur tot inculcatio
					<lb/>precum nostrarum apud te plenum sortiatur effectum nec minus tua solvat liberalitas, quam promisit,
					<lb/>imperialem celsitudinem rogamus, monemus et hortamur omni affectione, qua possumus, quatenus
					<lb/>recogitans magnanimiter, quod in donando et parcendo immensitas tanto principi optima est
					<lb/>mensura, dictum comitis filium liberaliter nobis donans a nos absolute remittas, quia pro dicto
					<lb/>comite nos fideiussorie obligamus, quod contra te nihil penitus attemptabit, sed pro posse tuis beneplacitis
					<lb/>obsequetur, sperans apud te nostro maxime interventu propensiorem gratiam invenire.
					<lb/>Preces autem nostras hac vice taliter impleas, quod mendaces ostendas illos, qui ex hoc contra te
				<lb/>mendaciter murmurant, et nos sinceritatem tuam commendantes in Domino reddas merito letiores.</p>
			</div>
			<div>
				<head><lb/><hi rend="bold">VII 5</hi></head>
				<p><lb/>Geminata nostrarum precum oblatio nondum ad exauditionis vestre gratiam introivit, sed notabilem
					<lb/>retulit repudiata repulsam, interprete facto significans, quantum profecisset extraneo, que sic in
					<lb/>vestro defecit. Certe, si rem grandem petiissem, a vobis exaudiri speraveram, nedum, quod tenor
					<lb/>oblate petitionis id tenuit, ut aperiretis manum beneficii vestro meo. Porro vester meus, ut sic loquar,
					<lb/>est magister P., qui sic factus est meus, quod vester esse non desinit, sic mihi titulo familiaritatis
					<lb/>accedens, quod a vobis subiectionis debito non recessit. Sed miror, pater, quid adeo amaricaverit
					<lb/>suavitatis vestre dulcedinem circa ipsum, quidve flexibilem benignitatis vestre gratiam induravit in
					<lb/>tantum, quod apud vos et ego contemptus invenior et summus pontifex non auditur. Sane difficultatis
					<lb/>dispendium afferre sibi non debuit, quod pro ipso et edidit dominus papa mandatum et ego,
					<lb/>quas potui, preces adieci, cum in hoc commune vobis et sibi videretur gessisse negotium, quia, si
					<lb/>mandato apostolico provideret providentia vestra vestro, excluderetur extraneus occasione sublata
					<lb/>scribendi pro alio, et ego specialis obligationis debitum precum adiectione subirem. Sed forte processit
					<lb/>ex ista cautela dilatio, ut aliquid rei petite concresceret, cum receptor interdum carius habeat
					<lb/>datum, quod speravit diu petitor dilatum. Sed hoc lex liberalitatis ignorat, hoc ius nobilitatis non
					<lb/>approbat, cum condicio largitatis non teneat, quod proveniant cum quadam diminutione dilata et
					<lb/>cum augmento festinata succedant. Vel forsan ista fuit prorogationis occasio, ut instantia vel remissio
					<lb/>deprecantis vim precum exponeret et interiorem publicaret affectum. Unde geminatis precibus
					<lb/>tertio preces inculco et adicio, si quid videtur precibus defuisse, eundem magistrum postulans prebendari,
					<lb/>ut, si cantus dulcedo, si lectionis distinctio, si prerogativa ordinis sacerdotalis suum attulisset
					<lb/>suffragium, sic anticipasset petitionem donatio, quod pro prebenda non esset ei opus insistere,
					<lb/>sed prehabita iam gauderet. Ad hec interpellet ad vos et peroret pro me totus meus .., archidiaconus
					<lb/>Nivernensis, quem uti rogo et opportunitate instanti et instantia opportuna, ut sic vestre providentie
				<lb/>et eius sollicitudini possit ascribi, quod alicuius executionis necessitas extorqueret.</p>
			</div>
			<div>
				<head><lb/><hi rend="bold">VII 6</hi></head>
				<pb n="159"/>
				<p><lb/>Non sic queso de more vestro turbari, cum preces recipitis, ut officiales vestros ab iniuriis temperetis.
					<lb/>Et quidem, si non fallor, credo, quod honori vestro satis expediat, ut in talibus aperiatur ad vos
					<lb/>aditus precibus amicorum vestrorum, quoniam, etsi porrigantur pro aliis, vestrum procul dubio
					<lb/>prosequuntur, si diligenter attenditis, interesse. Porro inter gravamina, que subditi patiuntur, illud
					<lb/>plus oneris et doloris consuevit habere, cum conquerendi facultas subtrahitur et miserabile murmurationis
					<lb/>remedium interdicitur, ut sic cogantur acceptare pressuras. Inter quos I. suam comprimere
					<lb/>queritur, cum prohibetur exponere, questionem, cui hoc suffragium attulit, hoc emolumentum
					<lb/>adduxit interventio cari amici, sicut scribitis, vestri Thome, quod, cum pro octo tarenis potuerit
					<lb/>cum officiali vestro pacisci, compulsus est cavere post intercessionis nostre gratiam de viginti. Sed
					<lb/>advertite, pater, si male gesserim causam vestram! Ecce, poterat ille conqueri summo pontifici, et
					<lb/>non multum vobis et officialibus vestris illa conquestio attulisset honoris. Unde interposui partes
					<lb/>meas, ut sic superioris excluderetur mandatum, quod in vobis posset plus gratie recognosci. Sane
					<lb/>non multum ingerebat ponderis nostra petitio, qua petebatur, quod sic temperaretur iniuria, quod
					<lb/>misericordia videretur impendi, in quo sic invenitur efficaciter exauditus amicus, quod non magnam
					<lb/>reliquistis rogandi fiduciam alienis. Ceterum nolo plus materiam talem extendere, ne in illum,
					<lb/>pro quo rogavi, indignationis vestre spiritus extendatur, quasi gravem offensam incurrerit ex
					<lb/>eo, quod amico scripsit amicus. Quapropter hanc petitionem adicio, ut non noceat ei, quod scribo,
				<lb/>quamvis ei nocueruit me pro illo vobis alia vice scripsisse.</p>
			</div>
			<div>
				<head><lb/><hi rend="bold">VII 7</hi> </head>
				<p><lb/>Litteris vestris hilari vultu et sincero corde receptis quedam de scriptis per notarium vestrum exhibitis
					<lb/>exceptata fideliter satis, ut potui, et diligenter adverti. Cumque merita cause sollicita et diligenti
					<lb/>discussione notarem et forte non perfunctorio nimis examine notata discurrerem, concreverunt
					<lb/>subito dubia, multiplicata sunt obscura negotii et consultatio plus, quam attulerat, difficultatis invenit.
					<lb/>Et casum ad presens non exprimo, ne consultationes videar reddere pro responso ac formare
					<lb/>pro solutionibus questiones. Improvidus enim solverem ansam, si nodum incurrerem pluribus implicans
					<lb/>et implicationibus forsan impediens, que paucis explicanda ac expedienda de facili credebantur.
					<lb/>Sane videtur, quod ex responsionibus, quas declino, hec elici possit obiectio, videlicet ut, si facti
					<lb/>dubium imminet, cur non redditur sub condicione responsum, si non iuris ignorantia non sine
					<lb/>quadam nota turpitudinis allegatur. Istis tamen multum non urgeor, quoniam experimento cognovi,
					<lb/>quod circa decisiones causarum, in quibus oportet iudicantem cuncta rimari, raro satisfacit ad
					<lb/>plenum condicionalis responsio consulentis. Iura quoque consuetudinaria et specialia statuta locorum,
					<lb/>que generalium sanctionum auctoritas non semper amplectitur, cum nonnunquam ab illis
					<lb/>utentium voluntates divertant, non omnes scire tenemur. Et quidem, cum a teneris annis regni fines
					<lb/>egressus me ad generalia et communia iura transtulerim, legis Lombardie, Francorum et constitutionum
					<lb/>regni Sicilie mihi scientiam non ascribo, quod, si erubescendum esset, in hiis malo ex allegata
					<lb/>ignorantia talium aliquid ruboris incurrere, quam facilitate responsionis improvide in difficultatem,
					<lb/>quod absit, incidere confusionis nomen. Unde, si placet, vestra nobilitas patienter et benigne
					<lb/>recipiat excusationem, quam offero, et tam gratis, ut sic loquar, admittat sine responsione responsum,
					<lb/>quod, etsi questioni minime satisfiat, credatur tamen satisfieri quadam tolerantia vel dissimulatione
				<lb/>querentis.</p>
				<pb n="160"/>
			</div>
			<div>
				<head><lb/><hi rend="bold">VII 8</hi> </head>
				<p><lb/>Decet providentiam ordinis .., fratribus sancte Sabine de tali providere doctore, in quo nonnulli
					<lb/>residentes in curia et multi confluentes ad ipsam inveniant opem consilii opusque doctrine. Sane
					<lb/>cum decorem et decus ordinis vestri affectione plena zelemur, super premissis offerimus bona fide
					<lb/>consilium et, cum nobis in hiis quoddam peculiare, favorabile tamen interesse queramus, opportuna
					<lb/>instantia preces porrigimus, petentes sic gratiam vestre provisionis affluere, quod sapor fontis sentiatur
					<lb/>in rivo et mittentium circumspectio cognoscatur in commisso. Ad hec presentetis, si placet,
				<lb/>vestrum Thomam orationum vehiculo coram Deo.</p>
			</div>
			<div>
				<head><lb/><hi rend="bold">VII 9</hi> </head>
				<p><lb/>Habet vos, ut asserit, .., lator presentium, dilectus nobis in Domino, apud Spoletum in sua causa
					<lb/>patronum, cui non negabitis, quod debetis. Nos autem ex habundanti preces adicimus, ut ultra
					<lb/>patroni debitum aliquid vestra sollicitudo clientulo proferat, presertim, cum inveniri possit in vobis
				<lb/>et iuris sufficientia et iuxta opinionem quorundam malitie supplementum.</p>
			</div>
			<div>
				<head><lb/><hi rend="bold">VII 10</hi> </head>
				<p><lb/>Paupercula vidua pro liberatione pauperis filii me prosequitur lacrimis, sperans in regno vestro me
					<lb/>quasi alterum invenire Paulinum. Licet autem ad illius merita non attingam, tamen lacrimantis
					<lb/>angustie compassionis debitum non subduco, ad ostium clementie vestre pulsans, ut vidue lacrima
					<lb/>pietatis conducta favore sic ad thronum vestre maiestatis ascendat, quod ad gratiam habeat exauditionis
				<lb/>ingressum.</p>
			</div>
			<div>
				<head><lb/><hi rend="bold">VII 11</hi></head>
				<p><lb/>De vestra gratia plurimum confidentes rogamus, quatenus dilecto nostro .. consuete cure vestre
					<lb/>sollicitudinem impendatis. Quod enim ei feceritis, tamquam uni de intimis nostri sanguinis reputabimus
				<lb/>fore factum.</p>
				<pb n="161"/>
			</div>
			<div>
				<head><lb/> <hi rend="bold">VII 12</hi></head>
				<p><lb/>Pro caro nostro magistro Iordano de .. precum nostrarum primitias paternitati vestre porrigimus per ..,
					<lb/>latorem presentium, exprimendas, in quibus desideramus tanto efficacius exaudiri, quanto ille,
				<lb/>pro quo rogamus, maiori iuvatur prerogativa virtutum.</p>
			</div>
			<div>
				<head><lb/><hi rend="bold">VII 13</hi> </head>
				<p><lb/>Magistrum Iacobum, latorem presentium, carum nostrum vestre gratie commendamus rogantes, ut
					<lb/>apud amicum rogantis affectum sentiat in effectu, presertim, cum gratia in arte medicine data ei a
					<lb/>Domino ipsum vobis reddere valeat gratiosum. Inveniat ergo, si placet, in oculis vestris, quod ab
				<lb/>intercessore speratur et arti debetur.</p>
			</div>
			<div>
				<head><lb/><hi rend="bold">VII 14</hi> </head>
				<p><lb/>Si prosperamini, prosperor; gaudeo, si gaudetis. Unde, si placet, de continentia vestra frequenti
					<lb/>rescripto satisfacite desiderio diligentis, ut vestris successibus me coaptem. Ad hec, quia non dubito
					<lb/>illis, de quorum manu in scolis multa bona suscepi, vos constituere debitores, petitione satis favorabili
					<lb/>postulo, quatenus domino .., canonico .. ecclesie, que me quandoque vestivit et pavit, translato
				<lb/>in vos retributionis debito pro me satisfacere dignemini, sicut placet.</p>
			</div>
			<div>
				<head><lb/><hi rend="bold">VII 15</hi> </head>
				<p><lb/>Occupatas cesaris aures gravare non audeo multiplicitate verborum, affluentis affectionis desiderium
					<lb/>paucis includens, ut favorabilior affluat liberalitas auditoris. Hinc est, quod quanta licet, decet et
					<lb/>expedit, petitionis instantia supplico, quatenus nepotes venerabilis patris domini G., tituli sancti
					<lb/>Marci presbyteri cardinalis, de potenti clementia et clementi potentia reddere dignemini libertati,
					<pb n="162"/>
					<lb/>cum titulis vestre victorie gloriosus accedat de talium liberatione triumphus. Et quidem vobis illos
					<lb/>vincula ligant, sed maiores absolutio alligabit eritque dimissio receptiva, que plus afferet quam aufrat
				<lb/>et immittet fecundius quam emittat.</p>
			</div>
			<div>
				<head><lb/><hi rend="bold">VII 16</hi></head>
				<p><lb/>Affectuose rogamus, quatenus .., latori presentium, nostri amoris intuitu in suis expediendis negotiis
				<lb/>efficaciter assistatis.</p>
			</div>
			<div>
				<head><lb/><hi rend="bold">VII 17</hi></head>
				<p><lb/>Carus in Christo .., lator presentium, quondam Ulixbonensis electus, expertus instabilem mutabilitatem,
					<lb/>fortune levis olim blandimenta sensit in prosperis et rigorem nunc aspere sustinet in adversis,
					<lb/>de prelibate gustu dulcedinis amarioris libaminis nocumenta degustans, cum infelicitati utcumque
					<lb/>adiciat aliquando fuisse felicem. Porro causam eius agnovimus casumque videmus, sed manibus
					<lb/>vestris porrigitur tabula naufrago porrigenda, ut per plene provisionis vestre suffragium de laborum
					<lb/>fluctibus ad litus possit pervenire quietis et de angustia paupertatis extranee ad abundantie cognate
					<lb/>subsidium redeat, per nobiles statui restitutus nobilium provisione conformi, per generosos redditus
					<lb/>generi conformitate vivendi. Id autem confidenter expetitur et fiducialiter expectatur a vobis, quoniam
					<lb/>talia de iure nature debetis. Nos tamen, quantas possumus, preces adicimus, ut sic in consistorio
					<lb/>gratie vestre pro illo intercessio peroret amici, quod in provisionis plenitudinem affluat liberalitas
				<lb/>provisorum.</p>
			</div>
			<div>
				<head><lb/><hi rend="bold">VII 18</hi></head>
				<p><lb/>Si prudentie vestre constaret, quam specialiter teneamur abbati, in oculis vestris multum gratie inveniret.
					<lb/>Eam quidem de sincera dilectione vestra fiduciam gerimus, ut credamus, quod amicos nostros
					<lb/>in Domino vestros esse operis executione monstretis. Unde pro munere petimus, quatenus pro
					<lb/>nobis exhibeatis in ipso, quod pro vobis nos exhibere velletis in vestro. Quare, si placet, ostendatis ei
					<lb/>per omnia, quod pro eo intercedit amicus, ut preter id, quod meritis debetur ipsius, ex nostre intercessionis
				<lb/>affectu incrementum sentiat per effectum.</p>
				<pb n="163"/>
			</div>
			<div>
				<head><lb/><hi rend="bold">VII 19</hi> </head>
				<p><lb/>Tractatur, ut vinee culture vestre commisse inserantur palmites, ordo videlicet Predicatorum, qui
					<lb/>flores producunt et fructus; flores in suavitate odoris, fructus in refectione salutis. Inveniat ergo, si
					<lb/>placet, vestra prudentia locum idoneum, in quo Perusii fratres iam dicti ordinis collocentur, pro
				<lb/>quibus nos vobis obligamur, quin immo Christus vobis obligatur in ipsis.</p>
			</div>
			<div>
				<head><lb/><hi rend="bold">VII 20</hi></head>
				<p><lb/>Inter alia opera pietatis visitatio captivorum non minimum locum tenet. Hinc est, quod fiducialiter
					<lb/>vos rogamus, quatenus intuitu Dei et nostri amoris obtentu Io. et I. filio eius in castro Capuano
					<lb/>captivatis sic aperiatis misericordie viscera, quod et ipsi fructum de nostrarum precum interventione
				<lb/>reportent et vos a Domino premium et a nobis condignam gratiarum vicissitudinem expectetis.</p>
			</div>
			<div>
				<head><lb/><hi rend="bold">VII 21</hi></head>
				<p><lb/>Reputantes nobis fieri, quod .., caro nostro, feceritis, rogamus, quatenus sic eidem satisfaciat paternitas
				<lb/>vestra, ut per effectum intelligat, quod pro eo apud amicum intercessit amicus.</p>
			</div>
			<div>
				<head><lb/><hi rend="bold">VII 22</hi></head>
				<p><lb/>Rogamus paternitatem vestram in Domino, ut audiatis et causam et casum .., latoris presentium,
					<lb/>cui consilium dedimus, ut ad agendam penitentiam assumat habitum monachalem, ad quod, si
				<lb/>placet, manum efficacis auxilii porrigatis.</p>
			</div>
			<div>
				<head><lb/><hi rend="bold">VII 23</hi> </head>
				<p><lb/>Non reputemur ingrati, si de tot missis exenniis nondum grates exsolvimus, quas suspendimus ad
					<lb/>cautelam, ut aliorum exenniorum adiectio debitum exigat gratiarum. Ad hec intelleximus, quod
					<lb/>cepit vox vestra raucescere et suo fornaria sic pertinaciter insistit officio, quod novum edificium
				<lb/>fumus inficit ante tempus.</p>
				<pb n="164"/>
			</div>
			<div>
				<head><lb/><hi rend="bold">VII 24</hi> </head>
				<p><lb/>Commendamus prudentiam vestram, quod et filium diligitis et, quantum cum Deo potestis, diligenter
					<lb/>commoda ecclesie procuratis. Unde rogamus, quatenus .., latorem presentium, in sua iustitia
					<lb/>non gravetis. Unde, si fieri potest sine ecclesie lesione, terram, pro qua rogat, salvo redditu dimittatis,
				<lb/>presertim, cum ex donatione patris sui ad vos pervenerit ecclesia memorata.</p>
			</div>
			<div>
				<head><lb/><hi rend="bold">VII 25</hi></head>
				<p><lb/>Introducat amicus ad communem dominum .., presentium portitorem. et super hiis, que littere
				<lb/>presentande domino continent, prout expedire videritis, detis cito responsum.</p>
			</div>
			<div>
				<head><lb/><hi rend="bold">VII 26</hi></head>
				<p><lb/>Sicut accepimus, adeo terra premitur monasterii Cassinensis, quod quamplures habitatores ipsius ad
					<lb/>loca se transferunt aliena. Quia vero a manu tua relevatio pressure dependet huiusmodi, sic super
					<lb/>hoc petimus provideri, quod, quanto brevius scribimus, tanto latius exauditus scribentis inveniatur
				<lb/>affectus.</p>
			</div>
			<div>
				<head><lb/><hi rend="bold">VII 27</hi></head>
				<p><lb/>Gaudemus, amice, super hiis, que nobis ex parte vestra missa pagina continebat. Hec enim speramus
					<lb/>a vobis, quod carum Deo et hominibus, sicut credimus, .., abbatem de Ferraria habebitis in
					<lb/>commissis vobis negotiis commendatum, in quo tanto plus astringimur, quanto eum sincerius diligimus
				<lb/>inter nostros.</p>
			</div>
			<div>
				<head><lb/><hi rend="bold">VII 28</hi></head>
				<pb n="165"/>
				<p><lb/>De misso exennio gratiarum referimus actiones. Ad hec mulum non meminimus promisisse, palafredum
					<lb/>non intendimus mittere, quia nobis multum est utilis ad dietas. Ceterum rogamus, ut ..
					<lb/>nuntio super negotiis, que habet promovere in curia cesaris, impendatis et consilium et auxilium
					<lb/>opportunum, ut opere sentiat, quod pro eo apud amicum intercedit amicus. Versus incorrecti mittantur,
					<lb/>sed correctio vestre discretioni relinquitur, quoniam aliquando plus discretionis et correctionis
				<lb/>in monachis quam in clericis secularibus invenitur.</p>
			</div>
			<div>
				<head><lb/><hi rend="bold">VII 29</hi> </head>
				<p><lb/>Sperat P. favore vestro et vestrorum posse morari in curia sine scandalo senatoris, et licet apud vos
					<lb/>ad id et vestros devotio sufficere credatur ipsius, precum tamen nostrarum expetit adiectivum. Nos
					<lb/>autem eas libenter paternitati vestre porrigimus rogantes, ut petentis desiderium vestre gratie propinatio
					<lb/>prosequatur, presertim, cum robore considerato persone in preliis non multum eius adiciatur
				<lb/>presentia nec absentia subtrahatur.</p>
			</div>
			<div>
				<head><lb/><hi rend="bold">VII 30</hi></head>
				<p><lb/>Desiderat .., lator presentium, ire in Campaniam, super quo se asserit vestris securitatis litteris indigere.
					<lb/>Petiit autem ad id precum nostrarum suffragium, et nos eas vobis porrigimus, petentes desiderium
				<lb/>eius admitti iuxta quod vestrum decebit honorem.</p>
			</div>
			<div>
				<head><lb/><hi rend="bold">VII 31</hi> </head>
				<p><lb/>Petrum de .. ad partes vestras in servitio .. iudicis accedentem vestre gratie recommendamus, rogantes,
					<lb/>quatenus sic recommendatum habeatis eundem, ut in recommendato monstretis, qualem ad
				<lb/>recommendantem habetis affectum.</p>
			</div>
			<div>
				<head><lb/><hi rend="bold">VII 32</hi></head>
				<pb n="166"/>
				<p><lb/>Cum pro nostris, immo pro vestris vobis porrigimus preces nostras, tanto credimus liberalius exaudiri,
					<lb/>quanto ad rogandum causa favorabilior nos inducit. Cum igitur magistrum Iohannem, carum
					<lb/>nostrum, ecclesie vestre canonicum, quem uberius beneficiari speramus a vobis, quibusdam suis
					<lb/>beneficiis dicamini spoliasse, dilectionem vestram, qua possumus, affectione rogamus, quatenus ipso
					<lb/>ad ea, sicut iustum fuerit, in integrum restituto sic eum prosequamini benevolentie vestre favore, ut
					<lb/>tam idem magister, qui vobis esse poterit pro tempore fructuosus, quam sui etiam ad vestra commoda
				<lb/>fortius obligentur.</p>
			</div>
			<div>
				<head><lb/><hi rend="bold">VII 33</hi></head>
				<p><lb/>Si essetis memores verbi vestri, in quo nobis spem dedistis super receptione magistri S., pro quo vos
					<lb/>rogavimus, super hoc non fuisset a vobis aliquid difficultatis obiectum. Sed ecce, adhuc rogamus, ut
					<lb/>impleatis efficaciter, quod negligenter hactenus distulistis, facientes nobis de gratia, quod auctoritate
				<lb/>maioris perficere poterit necessitas in invitum.</p>
			</div>
			<div>
				<head><lb/><hi rend="bold">VII 34</hi></head>
				<p><lb/>Pro G., latore presentium, a venerabili patre domino I., sanctorum Cosme et Damiani diaconi cardinali,
					<lb/>preces recipitis, quas pura producit affectio et rationis favor informat. Licet autem ei tanti
					<lb/>viri sufficere possit instantia, nos nihilominus adiectione precum affectum prosequentes eiusdem
					<lb/>paternitatem vestram rogamus, quatenus sic pro ipso preces cardinalis predicti ad exauditionis gratiam
				<lb/>admittatis, ut in illis et nostras rerum experientia probet admissas.</p>
			</div>
			<div>
				<head><lb/><hi rend="bold">VII 35</hi></head>
				<p><lb/>Pro .. vobis .. porrigit preces suas, et licet ei plene sufficere valeat tanti mandatoris auctoritas, nos
					<lb/>tamen paternitatem vestram duximus exorandam, quatenus sic misericordie vestre gratiam aperiatis
				<lb/>eidem, quod in uno duos vobis obligetis in Domino rogatores.</p>
			</div>
			<div>
				<head><lb/><hi rend="bold">VII 36</hi></head>
				<pb n="167"/>
				<p><lb/>In Christo patri et amico karissimo B., venerabili Panormitano archiepiscopo, Thomas miseratione
				<lb/>divina tituli sancte Sabine presbyter cardinalis in salutis auctore salutem.</p>
				<p><lb/>Post multarum afflictionum angustias, post paupertatis multe pressuram nonnulli Neapolitanorum
					<lb/>nobilium, dum respirare credebant, exspirare coguntur. Sane post expectationis longe suspiria, post
					<lb/>spei probabilis blandimenta in casum incidisse videntur, qui sperate consolationis remedium sustulit,
					<lb/>quod spes prodiga promittebat, et desperationis superinduxit dispendium, quod tribulationibus
					<lb/>examinata fidelitas non previdit. Plus enim afflictionis habet adversitas, que prosperitatis expectationi
					<lb/>succedit, cum spei qualitercumque solacium subtrahat, ex improviso incommodum inferens,
					<lb/>quod dedignabatur deducere ad precogitationis iudicium blande ac secure quodammodo credulitatis
					<lb/>applausus. Porro non ista retributionis stipendia de liberalitate cesaris debebantur, ut concussis in
					<lb/>guerris et oppressis egestate militibus pusillas facultatum reliquias, quas per tot tempora hostilis
					<lb/>manus non rapuit, subito fiscus auferret. O quantum ex illis imperiale accrevit erarium! O quantum
					<lb/>ex illis regale patrimonium dilatatur! Talibus sunt fulciende proventibus fiscales expense, talibus
					<lb/>olim res publica crescebat augmentis! Sed absit, ut credam, quod nobilissimis ortus natalibus de
					<lb/>imperatorum et regum stirpe descendens tam pauca concupiverit tam avare. Numquid aquila capit
					<lb/>muscas? Eritne leonis preda formica et tanti principis animus ad tam ima descendet? Quid ergo
					<lb/>imputabitur illis paucis, qui, sicut creditur, in Terra Laboris totam suis voluntatibus curiam applicarunt,
					<lb/>in oppressione nobilium sue nobilitatis insignia publicantes? Neminem iudico; unumquemque
					<lb/>de illis sua conscientia reprehendat. Sed ecce, et dominus papa compassionis viscera predictis nobilibus
					<lb/>aperit, pro eis imperiali excellentie preces porrigens et inductionem persuasionis apponens.
					<lb/>Verum, quia huiusmodi precibus grande speratur auxilium, vestre sollicitudinis industriam rogo in
					<lb/>Christo, ut propter Domini pietatem et honorem regni nec non predictorum relevationem nobilium
					<lb/>ex animo, si placet, assumatis, dirigatis ac promoveatis negotium, si forte vestre bonitatis industria
					<lb/>tollere poterit illatum de paucorum malitia, quamvis maxima, nocumentum. Ad hec, quia
					<lb/>multotiens veritas odium patitur, presentem paginam oculus nequam non videat, nam frequenter
					<lb/>interpretis lingua malivoli exponit, prout dictat affectus, sensum rectum littere subtrahens superinducta
				<lb/>falsitate.</p>
			</div>
			<div>
				<head><lb/><hi rend="bold">VII 37</hi></head>
				<p><lb/>Contulit olim .. tres annuas uncias auri dilecto socio nostro, presbytero L., quibus bone memorie ..,
					<lb/>successor eiusdem, unam adiecit et sine difficultate persolvit quattuor annis exceptis, ut fertur, cuius
					<lb/>temporis debitum ad vos creditur esse translatum, pro quo scribitur vobis a domino papa et continuatio
					<lb/>petitur in futurum. Nos autem adicimus preces nostras, ne videamur clerico nostro nimis
					<lb/>inhumane deesse saltem in illo, quod pro tempore transacto debetur. Petimus nihilominus, ut istud
				<lb/>amico non veniat in offensam, cum pro ipso parati nos simus solvere, si mandabit.</p>
			</div>
			<div>
				<head><lb/><hi rend="bold">VII 38</hi> </head>
				<pb n="168"/>
				<p><lb/>Si in archidiaconatu tuo prospere vivis, gaudeo, et ut exinde meis desideriis satisfiat, rogo, ut mihi
				<lb/>redeat tua pagina relativa.</p>
			</div>
			<div>
				<head><lb/><hi rend="bold">VII 39</hi> </head>
				<p><lb/>Pro magistro S., nepote venerabilis patris domini E., sanctorum Cosme et Damiani diaconi cardinalis,
					<lb/>certum recepistis a domino papa mandatum, et licet ei sufficere valeat tanti mandatoris auctoritas,
					<lb/>presertim cum ipsum et precedat meritorum suffragium et sequatur, nos tamen, qui pro eodem
					<lb/>prosequimur specialis affectus effectum, adicimus preces nostras affectione plena rogantes, quatenus,
					<lb/>quod vobis pro dicto magistro mandatur, sic apud vos prompti favoris prosecutionem inveniat, ut
					<lb/>mandator vos devotos intelligat et rogator sentiat gratiosos. Et quidem in hoc uno poteritis satisfacere
					<lb/>pluribus solvendo summo pontifici, quod debet devotio, et offerendo cardinalibus de libere voluntatis
				<lb/>gratia, quod posset urgens necessitas extorquere.</p>
			</div>
			<div>
				<head><lb/><hi rend="bold">VII 40</hi> </head>
				<p><lb/>Prebendam, quam I. quondam habuit in ecclesia Militensi, dominus papa magistro R. de .., familiari
					<lb/>suo, sibi et fratribus suis merito sue probitatis accepto, de mera gratia et pura liberalitate concessit,
					<lb/>super quo litteras eius recipitis et mandatum. Et licet ei sufficere valeat tanti mandatoris auctoritas,
					<lb/>nos tamen exhibere volentes, quem ad ipsum habemus affectum, preces nostras duximus adiungendas,
					<lb/>paternitatem vestram, qua possumus, affectione rogantes, quatenus sic in suscepti prosecutione
					<lb/>mandati benigni favoris et favorabilis benignitatis exhibeatis effectum, ut faciendo de necessitate
					<lb/>virtutem in alterius gratia vobis gratiam comparetis et in dono iam facto videamini vos de novo
				<lb/>donare.</p>
			</div>
			<div>
				<head><lb/><hi rend="bold">VII 41</hi></head>
				<p><lb/>Pro .., consanguineo domini .. cardinalis, certum recepistis a domino papa mandatum. Et licet ei
					<lb/>sufficere valeat tanti mandatoris auctoritas, nos tamen, qui in ipsius cardinalis negotiis assequimur
					<lb/>et prosequimur specialis affectus effectum, adicimus preces nostras, affectione plena rogantes, quatenus,
					<lb/>quod pro memorato .. vestre circumspectioni committitur, sic apud vos prompti favoris prosecutionem
					<lb/>inveniat, quod et mandator vos devotos reperiat et rogator sentiat gratiosos, presertim,
					<lb/>cum unius executione negotii trium satisfieri possit affectibus, summo pontifici devotionis debito
				<lb/>exsoluto et duobus cardinalibus gratia geminata placendo.</p>
				<pb n="169"/>
			</div>
			<div>
				<head><lb/> <hi rend="bold">VII 42</hi> </head>
				<p><lb/>Institissem forte plus precibus, quas vobis obtuli pro .., latore presentium, nisi probabiliter credidissem,
					<lb/>quod benigna liberalitate ac liberali benignitate rogati, si quid deesset, rogantis instantia suppleretur.
					<lb/>Sane fertur aliquando, quod etiam ipso silentio utrique sibi colloquuntur amici, mutuis
					<lb/>concurrentes affectibus in id ipsum. Verum, quia plus intercessionis habere consuevit adiectio, ecce,
					<lb/>iam preces alias precibus predictis adicio, ut, si quid de precedentibus videtur omissum, subsequentibus
					<lb/>suppleatur. Sed forte mirabitur aliquis, quod littere mee plus solito pulsant ad aures excellentie
					<lb/>vestre dexteramque scribentis aliquantulum importunam aut minus providam iudicabit. Certe, si
					<lb/>quis in talibus causam admirationis assumpserit, erigat ingenium altius et de divina miretur potentia,
					<lb/>que sic clementer et potenter dignata est vestris adesse negotiis, quod devoti vestri, qui habebantur
					<lb/>quandoque ridiculo, sic vobiscum, ut audacter loquar, concrevisse videntur, quod apud alios
					<lb/>eorum opinio maior et apud excellentiam vestram eorum intercessio et efficax creditur et salubris.
					<lb/>Hinc est, quod pro .., latore presentium, rogatus supplico, pro quo me ingererem etiam non rogatus,
					<lb/>quatenus consuete benignitatis affectus eidem vestra dignetur impertiri clementia, presertim,
					<lb/>cum sic et sua et generis sui devotio sufficere credatur ad gratiam, quod aliquid adiciendum presumitur
				<lb/>devoti intercessoris obtentu.</p>
			</div>
			<div>
				<head><lb/><hi rend="bold">VII 43</hi></head>
				<p><lb/>Pro magistro .. scribit dominus papa .., episcopo Nivernensi, et executores adiecit, ac nos preces
					<lb/>porrigimus iuxta posse eisque prorsus incumbimus rogantes attente, ut geratis ipsum negotium
					<lb/>quasi nostrum, memores, quod in hoc suscipitis vices nostras sicque, si placet, insistite, quod non
				<lb/>omittatur in patruo, quod consueverunt obtinere nepotes.</p>
			</div>
			<div>
				<head><lb/><hi rend="bold">VII 44</hi></head>
				<p><lb/>Pro dilecto filio R., viro quidem note probitatis et probate virtutis, domini pape subdiacono et capellano,
					<lb/>certum recipitis a domino papa mandatum. Licet autem ei sufficere valeat tanti mandatoris
					<lb/>auctoritas, nos tamen adicimus preces nostras, affectuose rogantes, quatenus id, quod pro eodem
					<lb/>capellano mandatur, sic prompto, si placet, dignemini prosequi executionis effectu, quod roganti
					<lb/>pariter et mandanti vestre sollicitudinis studio satisfiat, quoniam pro capellano predicto ratione
				<lb/>gentis et generis debitores suis benefactoribus promptius obligamur.</p>
				<pb n="170"/>
			</div>
			<div>
				<head><lb/><hi rend="bold">VII 45</hi> </head>
				<p><lb/>Precibus pro I. vestre dilectioni ex parte B. et P. porrectis ea ratione necessitatis et utilitatis preces
				<lb/>nostras adicimus, qua modicus rivus maris plenitudini mergitur, ut concrescat.</p>
			</div>
			<div>
				<head><lb/><hi rend="bold">VII 46</hi></head>
				<p><lb/>Sunt, qui apud aliquos pro extraneis intercedunt, sed apud vos intercedimus nos pro vestro, quia
					<lb/>pro magistro Martino, pro quo, dum officium intercessoris assumimus, sic nostrum geritur, quod
					<lb/>vestrum prosequimur interesse. Pro eo quidem recipitis a domino papa mandatum, et licet ei sufficiat
					<lb/>tanti mandatoris auctoritas, nos tamen preces nostras adicimus, specialis obligationis debitum in
					<lb/>ipso subire volentes, quoniam, si prudentia vestra diligenter adverterit, cuius geratur utilitas, oblata
					<lb/>pro eo petitio de facili ad exauditionis gratiam introibit. Porro Cremona dedit sibi originem, non
					<lb/>sunt vobis eius mores ignoti, non occulta scientia, et erit ecclesia Cremonensis incauta, ut talem
					<lb/>suum aliene relinquat ecclesie; alii prodiga, parca sibi. Ergo, si placet, et facilem verbis detis auditum
					<lb/>et promptas porrigatis manus ad actum, sic ipsum secundum apostolice sedis mandatum assumentes
					<lb/>in vestrum, quod et nos quoad gratiarum actiones et retributionis vicissitudinem assumi videamur
					<lb/>in ipso. Alioquin tanto plus note, tanto plus confusionis habebit in ipso repulsa, quanto gratius,
				<lb/>quanto facilius exaudiri debemus in vestro.</p>
			</div>
			<div>
				<head><lb/><hi rend="bold">VII 47</hi></head>
				<p><lb/>Pro dilecto in Domino presbytero H. certum recepistis a domino papa mandatum. Verum licet ei
					<lb/>sufficiat mandantis auctoritas, preces tamen adicimus pro eodem, quem sincera diligimus in Domino
					<lb/>caritate, rogantes, quatenus commissum vobis eius negotium sic ad debitum ducatis effectum,
				<lb/>quod ipse recognoscat per opera, quanti amoris apud vos et mandator extiterit et rogator.</p>
			</div>
			<div>
				<head><lb/><hi rend="bold">VII 48</hi> </head>
				<p><lb/>Lator presentium desiderat huius mundi vanitates abicere et in vestro monasterio sub regulari habitu
					<lb/>Domino famulari. Cum igitur talibus teneamur adesse potius quam deesse, affectuose rogamus,
					<lb/>quatenus intuitu Dei et nostri sine difficultate recipiatis eundem, ut Deum inde possitis habere
				<lb/>propitium et nos retributores pro posse.</p>
				<pb n="171"/>
			</div>
			<div>
				<head><lb/><hi rend="bold">VII 49</hi> </head>
				<p><lb/>Quoniam a nobilibus traxistis originem, credimus vos diligere nobiles, et sic pro ipsis securius vobis
					<lb/>dirigimus preces nostras et specialiter pro nobili viro .., quem speciali fovemus affectu. Sane, sicut
					<lb/>audivimus, illud a terra dicti nobilis exigitur hiis diebus, quod nunquam hactenus fuit exactum.
					<lb/>Quapropter prudentiam vestram affectuose rogamus, quatenus super hoc ipsi non patiamini de
				<lb/>cetero aliquid inferri molestie, quin immo nostre intercessionis obtentu revocetis illatam.</p>
			</div>
			<div>
				<head><lb/><hi rend="bold">VII 50</hi> </head>
				<p><lb/>Licet G., lator presentium, apud vos commendaticiis litteris non credatur egere, utpote qui per vos
					<lb/>sperat aliis commendari, tamen, ut affectum exhibeam, quem habeo erga ipsum, ex habundanti eum
					<lb/>vestre amicitie propensius recommendo, affectuose rogans, quatenus sic precum mearum obtentu
					<lb/>recommendatum habeatis eundem, quod in recommendato monstretis, qualem erga recommendantem
				<lb/>habetis dilectionis affectum.</p>
			</div>
			<div>
				<head><lb/><hi rend="bold">VII 51</hi></head>
				<p><lb/>Quidam propinqui presbyteri S. cari nostri incidisse dicuntur in bannum, ex quo trium librarum
					<lb/>tenentur ad penam. Porro, cum speret apud vos invenire remedium de intercessionis vestre subsidio,
					<lb/>supplicavit apud vos precum nostrarum interventione iuvari. Cum autem id opus pietatis esse credatur,
					<lb/>nobilitatem vestram affectuose rogamus, quatenus vel penam relaxetis predictam vel saltem in
				<lb/>parte, maxime cum non sit grave hoc nobis a persona vestra et consilio Anagnino donari.</p>
			</div>
			<div>
				<head><lb/><hi rend="bold">VII 52</hi> </head>
				<p><lb/>Cum dilectus in Christo .. speret de nostra intercessione favorem, paternitatem vestram rogamus,
					<lb/>quatenus sic in suis ablatis reditibus et aliis negotiis assistatis eidem, quod non fraudetur spe de
				<lb/>nostra intercessione concepta et opere sentiat, quod pro eo apud amicum intercedit amicus.</p>
			</div>
			<div>
				<head><lb/><hi rend="bold">VII 53</hi></head>
				<pb n="172"/>
				<p><lb/>Ablatus est mihi equus in regno, sicut .., lator presentium, plenius enarrabit. Cum igitur dictus
					<lb/>equus a iustitiario Aprutino detineri dicatur, rogamus attente, quatenus a communi domino ad
					<lb/>eundem iustitiarium pro equi restitutione predicti et aliarum rerum litteras impetretis, et quia mora
				<lb/>periculum ad se trahit, te iterum de cita expeditione rogamus.</p>
			</div>
			<div>
				<head><lb/><hi rend="bold">VII 54</hi> </head>
				<p><lb/>Carum nostrum .., quem intima cordis affectione complectimur, et pro quo presentes littere vobis
					<lb/>presentantur, gratie vestre speciali recommendamus affectu, rogantes et pro grandi dono petentes,
					<lb/>quatenus sic in ducatu et consilio opportuno recommendatum habeatis eundem, ut opere sentiat,
				<lb/>quod pro eo apud amicum interpellat amicus.</p>
			</div>
			<div>
				<head><lb/><hi rend="bold">VII 55</hi> </head>
				<p><lb/>Intendit .., abbas Ferrarie, ad partes vestras mittere pastores cum gregibus ad pascendum, quos vobis
					<lb/>duximus commendandos. Duo quidem sunt, que nos inducunt porrigere preces nostras, ordo scilicet
					<lb/>et linea parentele; pro ordine Deum retributorem habetis et pro consanguineo nos vestris beneplacitis
				<lb/>obligatos.</p>
			</div>
			<div>
				<head><lb/><hi rend="bold">VII 56</hi></head>
				<p><lb/>Durum casum reputat, ut asserit, venerabilis pater .., Salpensis episcopus, causam contentiosam
					<lb/>habere vobiscum, quia, quanto maiora de manu vestra recepit, tanto maioris nota pudoris obvolvitur,
					<lb/>si litigat quasi cum factore factura. Optans igitur consistorii vestri non declinare iudicium petiit
					<lb/>in auditorium vestre gratie intercessionis nostre suffragio introduci. Cum autem id opus censeri
					<lb/>possit amici, nostras in hoc, quas expetiit, operas non negamus, suggerentes fideli consilio et intercessione
					<lb/>pura rogantes, quatenus eundem episcopum ad paternitatis vestre gremium redeuntem
					<lb/>benigni favoris admittatis affectu et debita caritate tractetis, ut inter vos et eum loquatur concordia,
				<lb/>discordia sileat, assurgat compositio, contentio conquiescat.</p>
			</div>
			<div>
				<head><lb/><hi rend="bold">VII 57</hi></head>
				<pb n="173"/>
				<p><lb/>Consideratis, que missa pagina continebat, super hiis, que scripsistis, considerationem nostram
					<lb/>transmittimus per litteras missas G., consanguineo vestro. Ad pacis tractatum vero, quem scitis, non
					<lb/>accessimus, eo quod aliqui inter summos principes videntur machinari discessum. Quia vero melius
					<lb/>est occurrere ante tempus, quam post vulneratam causam remedium querere, et maioris prudentie
					<lb/>est integritatem servare amicitie, quam reparare corruptam, rogamus, ut sollicitetis .., fratrem vestrum,
					<lb/>quod tamquam inclitus filius separari non patiatur a patruo et matre, sed sic utrique cohereat,
				<lb/>ut coniunctionis unio non admittat medios scissure ministros.</p>
			</div>
			<div>
				<head><lb/> <hi rend="bold">VII 58</hi> </head>
				<p><lb/>Intelleximus .., latorem presentium, vobis esse devotum, quem vestre gratie commendamus rogantes,
				<lb/>quatenus et devotioni eiusdem et precibus nostris satisfaciatis in ipso.</p>
			</div>
			<div>
				<head><lb/> <hi rend="bold">VII 59</hi> </head>
				<p><lb/>Paternitatem vestram, de qua plene confidimus, affectuose rogamus, quatenus .., nepotem cari nostri
					<lb/>presbyteri Iohannis, presentium portitoris, in clericum ecclesie vestre divine retributionis intuitu
					<lb/>et nostri amoris obtentu velitis admittere, ut ex hoc vobis et ecclesie vestre teneamur in Domino
				<lb/>fortius obligati.</p>
			</div>
			<div>
				<head><lb/> <hi rend="bold">VII 60</hi> </head>
				<p><lb/>Credentes vos pupillis, viduis et orphanis esse propitios .., latricem presentium, nobilem, sed pauperem
					<lb/>viduam et omni quasi solacio destitutam vobis in Domino commendamus, rogantes, quatenus
					<lb/>apud cesarem sic recommendatam habeatis eandem, quod in causa eius per compassionis affectum
				<lb/>et subventionis effectum apud summi retributoris clementiam vestrum assequamini interesse.</p>
			</div>
			<div>
				<head><lb/> <hi rend="bold">VII 61</hi> </head>
				<p><lb/>Firmiter credimus et probabili coniectura tenemus benignitatis vestre favorem esse propitium et
					<lb/>fructuosum in nostris. Licet igitur dilecto in Christo .. apud vos sufficere valeat, quod est noster,
					<pb n="174"/>
					<lb/>tamen, ut pro ipso plenius nostrum exprimamus affectum, eum cum omni affectione, qua possumus,
					<lb/>vestre paternitatis dulcedini presertim in causa, quam habet cum .. milite, commendamus, pro
					<lb/>dono petentes sic vestre interventionis studio procurari, ut in sue consecutione iustitie cum eodem
					<lb/>possit optata tranquillitate gaudere, cui tanto maioris devotionis et subiectionis exhibebit obsequia,
					<lb/>quanto expressius accepit a nobis, quam devotum et subditum eum esse volumus vobis et vestris.
					<lb/>Sane, si ad eundem militem non dirigitur stilus ad presens, admiratio nulla consurgat, cum in patruo
				<lb/>quodammodo possit intelligi scriptum esse nepoti.</p>
			</div>
			<div>
				<head><lb/><hi rend="bold">VII 62</hi></head>
				<p><lb/>Fratrem T. ad Cassinense monasterium revertentem precum nostrarum favor prosequitur, per quas
				<lb/>ad uberioris gratie aspirat affectum et de plenitudine pleniori sperat benignitatis effectum.</p>
			</div>
			<div>
				<head><lb/><hi rend="bold">VII 63</hi> </head>
				<p><lb/>In fratre Gregorio, latore presentium, caro nobis in Domino, viscera ventri, patri filium, abbati
				<lb/>monachum commendamus, sperantes, quod unus trium debita liberaliter solvat in uno.</p>
			</div>
			<div>
				<head><lb/><hi rend="bold">VII 64</hi> </head>
				<p><lb/>Experimento didicimus, quod diligentibus nos gratia vestra exhibet plene dilectionis affectum. Unde
					<lb/>confidenter rogamus, quatenus.., carum nostrum, habeatis, si placet, sic nostri amoris intuitu
				<lb/>commendatum, ut operesentiat, quod pro eo apud amicum intercedat amicus.</p>
			</div>
			<div>
				<head><lb/><hi rend="bold">VII 65</hi></head>
				<p><lb/>Dilectum meum Acheruntini convicia querulum faciunt, et Brundusini motus continui poterunt
				<lb/>multiplicare querelam, sed cedit ad gloriam contemnere posse contemptum.</p>
			</div>
			<div>
				<head><lb/><hi rend="bold">VII 66</hi></head>
				<pb n="175"/>
				<p><lb/>Quousque tollitis animam nostram et longa expectatione suspenditis? In receptione P., nepotis cari
					<lb/>nostri .., merito anxiamur. Et quidem, si rem grandem petiissemus a vobis, meruimus exaudiri.
					<lb/>Ecce, ut audivimus, locus vacat, facultas se offert. Quapropter paternitatem vestram affectione plena
					<lb/>rogamus, quatenus dictum P. in canonicum et in fratrem recipiatis benigne ac fraterna caritate tractetis,
					<lb/>immo potius nos in ipso. Et certe, si propter hoc nos contingeret dominum papam adire, unde
				<lb/>plus aliis obligaremur, minus vobis exinde teneremur.</p>
			</div>
			<div>
				<head><lb/><hi rend="bold">VII 67</hi></head>
				<p><lb/>Caritatem vestram affectuose rogamus, quatenus iuxta promissionem vestram servetis .., latrici presentium,
				<lb/>quod debetis, ne post curiam cogatur periculose discurrere et incurrere, quod non decet.</p>
			</div>
			<div>
				<head><lb/><hi rend="bold">VII 68</hi> </head>
				<p><lb/>Fratrem .., monachum vestrum, vobis in Domino commendamus et, cum plenum speret de nostra
					<lb/>intercessione favorem, paternitatem vestram rogamus, quatenus sic, si placet, recommendatum habeatis
				<lb/>eundem, quod intercessoris affectum sentiat in effectu.</p>
			</div>
			<div>
				<head><lb/><hi rend="bold">VII 69</hi></head>
				<p><lb/>Scimus, quod estis cesaris debitores. Solvite debitum saltem in hoc, ut temperetis quosdam ministros
					<lb/>in hiis, que contra Deum et honorem ipsius imperatoris attemptant. Quod si forte illos urget
					<lb/>imperium ad excessum, apud principem supplicationibus reverenter instetis, ut reformetur ratione
					<lb/>mandatum. Ecce, clamor ascendit, quod post Templarios et Hospitalarios, post Cassinense et quedam
					<lb/>alia monasteria et post quasdam cathedrales ecclesias regni Cistercienses molestia comprehendit,
					<lb/>ut sic in regno nulla remaneat intacta religio exceptis fratribus Predicatoribus et Minoribus, in
					<lb/>quibus manus inquisitoris possessiones non invenit, unde turbet. Porro, cum Cistercienses inter
					<lb/>alios religione prefulgeant in conspectu eterni principis, gloriosi esse deberent in oculis temporalis
					<lb/>accepti. Instate igitur opportune et importune, ut in regno dicta religio non turbetur. Detrahitur
					<lb/>etenim cesari, confunduntur amici et si qui fuerint emuli, poterunt exultare. Hec autem, que scribimus,
					<pb n="176"/>
					<lb/>de corde puro et fide non ficta procedunt, et quidem, nisi multum illi displiceant, non intendimus
					<lb/>in talibus desistere a scribendo, malentes ad eum clamare in facie quam contra eum murmurare
				<lb/>post tergum.</p>
			</div>
			<div>
				<head><lb/><hi rend="bold">VII 70</hi> </head>
				<p><lb/>Matheus, nepos noster, filius utique fratris nostri, prosecutus est votum, quo tenebatur visitare Sepulcrum.
					<lb/>Sed, sicut audivimus, divertens a semita peregrini cum exercitu imperatoris, peregrinus a
					<lb/>nostro consilio, ivit Cyprum. Fertur autem, quod idem exercitus ibi succubuit non absque strage ac
					<lb/>captione quorundam. Quocirca amicitiam vestram rogamus, quatenus, si captus est idem Matheus,
					<lb/>ad liberationem eiusdem impendatis opem et operam efficacem, ut opere sentiat, quod apud amicum
					<lb/>intercedit patruus pro nepote. Ad hec de multis honoribus, quos exhibuistis eidem M., sicut
					<lb/>per litteras eius accepimus, gratiam vestram plenis prosequimur actionibus gratiarum, parati ad ea,
				<lb/>que domus vestre respiciant commodum et honorem.</p>
			</div>
			<div>
				<head><lb/><hi rend="bold">VII 71</hi></head>
				<p><lb/>Cum frequenter Deum offendatis in curia, rogamus, ut in auxilio .. vestra sollicitudine purgetis
				<lb/>offensam.</p>
			</div>
			<div>
				<head><lb/><hi rend="bold">VII 72</hi></head>
				<p><lb/>Legati legatos accepimus, sed quia plus illusionis quam fidei offerebant, absolutionis beneficio
				<lb/>caruerunt.</p>
			</div>
			<div>
				<head><lb/><hi rend="bold">VII 73</hi></head>
				<pb n="177"/>
				<p><lb/>Inter amicos, si non fallimur, nos affectus vester ascribit, et speramus, quod etiam ad eos, qui nobis
					<lb/>dilectionis vinculo coniunguntur, pure affectionis prorogetis affectum. Hinc est, quod paternitatem
					<lb/>vestram, qua possumus, prece rogamus, quatenus caros nobis in Domino .. priorem et canonicos
					<lb/>ecclesie Spoletane sic habeatis nostri amoris intuitu commendatos, ut opere clareat, quod pro dilectis
					<lb/>apud amicum interpellat amicus, presertim super cuiusdam temperatione mandati, quod de multo
					<lb/>rigore, ut dicitur, editum loci libertatem invertit et consuetudini iniuriatur antique. Ad hec, si
				<lb/>preces forte non sufficiunt, preceptum dirigit Apulus in Lombardum.</p>
			</div>
			<div>
				<head><lb/><hi rend="bold">VII 74</hi></head>
				<p><lb/>Sunt, qui rogant pro suis, sed ego pro vestris, ut interdicat expressius favorabilior exauditionis causa
					<lb/>repulsam. Et ecce, pro magistro Riccardo, meo notario, quidem vestro, vobis porrigo preces meas,
					<lb/>et, ut non nominalis tantum, sed realis existat, in eo exaudiri postulo plus quam meo, ut preces ipse
				<lb/>pro rogato satisfaciant et rogante.</p>
			</div>
			<div>
				<head><lb/><hi rend="bold">VII 75</hi></head>
				<p><lb/>Credentes vos iustitie zelatores vobis in iure suo .., latorem presentium, commendamus, petentes, ut
					<lb/>circa ipsum non plus procedatur in pena, quam inveniatur in excedente commissum, quin immo, ut
				<lb/>venia locum inveniat, si placet, plus manna quam virga utatur pii dextera correctoris.</p>
			</div>
			<div>
				<head><lb/><hi rend="bold">VII 76</hi> </head>
				<p><lb/>Care comes .. et accepte multum in Domino!</p>
				<p><lb/>Libenter vos precibus ad opera pietatis invito, ut, quem strenuitas terre magnum exhibuit, pietas
					<lb/>reddat celo maiorem. Sane causam, quin immo casum .. pauperis orphani, latoris presentium, ut
					<lb/>accepi, vestra nobilitas non ignorat, et vix manum relevationis nisi vestram invenit. Unde non vult
					<lb/>vobiscum contentiosum subire iudicium, ne ipsum moles vestre magnitudinis deprimat, sed ad
					<lb/>intercessorum recurrit suffragia, non, ut querelam instituat, sed ut ipsum ad gratiam vestram intercessio
					<lb/>multiplicata restituat et non omni solacio remaneat destitutus. Porro talibus, comes, libenter
					<lb/>me offero et fiducialiter circa magnitudinem vestram talia procuro negotia, in quibus etiam procul
					<lb/>dubio vestrum prosequor interesse, cum ille ad retributionis debitum obligetur, qui pro terrenis
					<lb/>celestia, pro caducis stabilia et pro temporalibus recompensat eterna. Ergo, si placet, hunc pauperem,
					<lb/>hunc orphanum, hunc abiectum ad vestram misericordiam introducat intercessio vestri Thome
					<lb/>vel potius et melius summi retributio redemptoris et illius intuitus, ad cuius vos obsequium devovistis.
					<lb/>Aperiat itaque huic adolescenti vestra devotio viscera pietatis, ne illi, quod absit, pauca denegetis,
				<lb/>cui vos ipsi liberaliter obtulistis.</p>
				<pb n="178"/>
			</div>
			<div>
				<head><lb/> <hi rend="bold">VII 77</hi></head>
				<p><lb/>Specialem manum auxilii debet excellentia regia viduis et pupillis. Unde pro talibus fiducialius
					<lb/>supplico, sperans efficacius exaudiri. Hinc est, quod pro devotis et fidelibus vestris B. relicta et filiis
					<lb/>eius pulso ad vestre ianuam pietatis, quatenus castrum de .., quo fuerunt contra iustitiam destituti
					<lb/>ab O., ipsius nepote, qui non minus ei in iniuriam quam in ius successisse videtur, restitui iubeatis,
					<lb/>sic super hoc scribendo, si placuerit, contra huiusmodi detentorem, quod spoliati per beneficium
				<lb/>restitutionis agnoscant preces devotionis mee apud excellentiam regiam non inanes.</p>
			</div>
			<div>
				<head><lb/><hi rend="bold">VII 78</hi> </head>
				<p><lb/>Nonnulli ob specialem devotionis affectum, quem ad excellentiam regiam me gerere ac gessisse
					<lb/>considerant, quadam coniectura presumunt petitiones suas mee interventionis suffragio ad exauditionis
					<lb/>vestre gratiam facilius introire. Porro gaudeo, quod sic credunt, cum ex hoc etiam presumptionis
					<lb/>non modice teneam argumentum me non esse vobis incognitum, quem devotio publicata per
					<lb/>opera potuit reddere satis notum. Hinc est, quod pro .. serenitati vestre preces porrigo, quatenus
					<lb/>iustis petitionibus eius benignum, si placuerit, dignemini prestare favorem, pro quo, sicut intelligo,
				<lb/>patrocinatur fidelis sinceritas et sincera fidelitas interpellat.</p>
			</div>
			<div>
				<head><lb/><hi rend="bold">VII 79</hi> </head>
				<p><lb/>Nobilis civis Romanus P. Sarracenus fidem, quam ad .., regem Anglorum illustrem, et devotionem,
					<lb/>quam ad personam vestram habet, non presumptionibus et dubiis coniecturis, sed certis probationibus
					<lb/>et evidentia facti probat. Quapropter fiducialiter ipsum vobis et per vos excellentie regie duximus
					<lb/>commendandum, sperantes et expectantes sic eum recommendatum haberi, ut preter id, quod
				<lb/>meritis debetur eiusdem, aliquid recommendantis intuitu sibi sentiat accrevisse.</p>
			</div>
			<div>
				<head><lb/><hi rend="bold">VII 80</hi></head>
				<p><lb/>De distemperantia vestra turbati petimus, ut nos certos de convalescentia recepta reddatis. Ad hec,
					<lb/>cum .., lator presentium, sub spe divine clementie et innate misericordie cesaris dubio se committat
					<pb n="179"/>
					<lb/>eventui, nos, cedentes lacrimarum instantie et prosequentes sacerdotis officium, pro eo vestram
					<lb/>sollicitamus prudentiam, ut ei viam ad veniam preparetis. Si vero, quod absit, aliquid difficultatis
				<lb/>occurrat, securitatis reditus non negetur.</p>
			</div>
			<div>
				<head><lb/><hi rend="bold">VII 81</hi></head>
				<p><lb/>Ultra vires meas est negotium mee parvitati commissum, et cum ferre non possim, sancte pater,
					<lb/>vestre humiliter supplico sanctitati, ut vel illud transferatis in humeros fortiores vel aliquem alium
					<lb/>probate virtutis ad relevationem sarcine, que me premit, mihi providentia vestre discretionis
				<lb/>adiungat.</p>
			</div>
			<div>
				<head><lb/><hi rend="bold">VII 82</hi> </head>
				<p><lb/>Cum noceat differre partes, eo quod consuevit interdum mora periculum afferre negotiis, et precibus
					<lb/>et consilio vestram sollicitamus prudentiam, ut circa reformationem pacis inter I. et B. effectu
				<lb/>celeri prosequamini, quod debetis.</p>
			</div>
			<div>
				<head><lb/><hi rend="bold">VII 83</hi></head>
				<p><lb/>Princeps regum terre, in cuius manu sunt hominum mors et vita, qui aufert spiritum principum et
					<lb/>in regno hominum dominatur, nuper de medio sustulit clare memorie .., ducem Austrie, verum
					<lb/>utique pacis amicum, verum concordie zelatorem, cuius corpus iam pro parte in Cassinensi monasterio
					<lb/>recepit sepulturam et in parte, que longi tractum itineris ferre potest, refertur ad propria, tristi
					<lb/>participio funeris exhibenda propinguis. Porro et afflicta familia tanti viri patrocinio destituta conducit
					<lb/>ossa defuncti, pro quibus paternitatis vestre dulcedini supplicamus, ut circa predictos in securo
					<lb/>conductu sic vestra benignitas in affectum prosiliat et effectum, quod etiam defuncti ossibus non
					<lb/>desit humanitas et vivis saltem in hoc consolationis remedium procuretur. Ad hec supplicantes adicimus,
					<lb/>ut iustas petitiones, quas pro .. filio eius et terra sua vobis offerri contigerit, ad exauditionis
					<pb n="180"/>
					<lb/>gratiam, si placuerit, admittatis, ut sic apud vos dux predictus in suis etiam post obitum quodammodo
				<lb/>vivere videatur.</p>
			</div>
			<div>
				<head><lb/><hi rend="bold">VII 84</hi></head>
				<p><lb/>Magister I., clericus noster, apud vos plenum de nostra intercessione sperat invenire favorem. Fiducialiter
				<lb/>itaque ipsum vestre gratie recommendamus, tamquam vestro provideri reputantes in nostro.</p>
			</div>
			<div>
				<head><lb/><hi rend="bold">VII 85</hi></head>
				<p><lb/>Erubescimus gravare prelatos, verum cum debitum urgeat, quo magistro I. tenemur, velantes erubescentiam
					<lb/>per ministrum rogamus, ut vice nostra procuretis cum aliquo prelatorum Normannie,
					<lb/>ut eidem magistro, immo nobis in ipso, provideat in aliquo beneficio prebendali, presertim cum
				<lb/>aditum pandant merita precibus et pro eo virtus probata peroret.</p>
			</div>
			<div>
				<head><lb/><hi rend="bold">VII 86</hi></head>
				<p><lb/>Ecce, iuxta consilium nostrum .. paratus est cedere, cui iam impetravimus litteras cessionis. Quia
					<lb/>vero carus est nobis et tenemur non deesse cedenti, presertim cum nostra et vestra pariter contemplatione
					<lb/>cedat et voluntate, quanto licet, decet et expedit, sinceritatis affectu ipsum vestre gratie
				<lb/>devote commendamus; nos, ut paternitati vestre placuerit, tractantes in ipso.</p>
			</div>
			<div>
				<head><lb/><hi rend="bold">VII 87</hi></head>
				<p><lb/>In .. presbytero utriusque manus amissio ministri necessitatem induxit, ut pro defectu proprie succedat
					<lb/>in subsidium aliena, eo quod, quanto minus ei sua membra deserviunt, tanto plus indiget
					<lb/>ministerio servientis. Retardat autem paupertas obsequium, et in quibusdam obsequiorum adiectio
					<lb/>facilitatem non recipit obsequendi. Ne igitur videamur omnino reputare indignam ipsius nostra
					<lb/>miseratione miseriam, mandamus, quatenus prefato presbytero a duabus ecclesiis tue diocesis in
				<lb/>quattuor libris imperialium annuatim pro sustentatione ministri facias provideri.</p>
			</div>
			<div>
				<head><lb/><hi rend="bold">VII 88</hi></head>
				<pb n="181"/>
				<p><lb/>Ad opera pietatis te, fili karissime, pleno desiderio invitamus, ut et nobis per intercessionis affectum
					<lb/>et tibi per exauditionis effectum a summi et liberalissimi retributoris clementia de premio sit sperandum.
					<lb/>Hinc est, quod pro Iacobo de Castello Maris, qui de mandato tuo carceri dicitur Mancipatus,
					<lb/>imperiali excellentie preces porrigimus, quatenus ipsum divine retributionis intuitu et nostre
					<lb/>interventionis obtentu a vinculis absolutum restitui iubeas libertati. Licet autem eundem quidam
					<lb/>excusare nitantur, nos tamen ad presens nihil excusationis pretendimus, ut, dum minus culpe subtrahitur,
				<lb/>plus adici gratie videatur, quoniam, si culpa non esset, locum venia non haberet.</p>
			</div>
			<div>
				<head><lb/><hi rend="bold">VII 89</hi></head>
				<p><lb/>In iudice quesivi iudicium, in patre subsidium et solacium in pastore. Sed queror et fidei defuisse
					<lb/>successum et querentis desideriis obstaculum accessisse, dum in querela pro me vobis a summo
					<lb/>pontifice delegata nec mandantis affectum nec petentis instantiam, prout decuit, admisistis, deferentes
					<lb/>forsan homini plus quam iuri, et amicum obedientie preponentes. Satis inducere vos debuit
					<lb/>semel emissa mandantis auctoritas, satis devotio postulantis, ut dominum L. ad restitutionem rerum
					<lb/>mihi contra iustitiam ablatarum compellere deberetis. Sed credens potius, quod sit vel surripiente
					<lb/>occupatione dilatum, vel mandatum aliud expectaveritis ad cautelam, ad vos iteratas litteras obtinui
					<lb/>destinari, quas sic placeat efficaciter exaudire, ut et iustitie debitum iudicis censura persolvat et rogantis
				<lb/>operam in gratam vicissitudinem obsequiorum invitet.</p>
			</div>
			<div>
				<head><lb/><hi rend="bold">VII 90</hi></head>
				<p><lb/>Sperans .., lator presentium, precibus nostris apud vos plus solito invenire favorem, petiit interventu
					<lb/>nostro in gratiam recipi pleniorem. Volentes igitur, ut res spei succedat et affectus non fraudetur
					<lb/>effectu, paternitatem vestram rogamus, quatenus ipsum habeatis nostri amoris intuitu propensius
				<lb/>commendatum.</p>
			</div>
			<div>
				<head><lb/><hi rend="bold">VII 91</hi> </head>
				<p><lb/>Latorem presentium G., familiarem meum, nobilitatis vestre gratie recommendo, rogans, quatenus
					<lb/>sic pro eo apud dominos suos interponatis, si placuerit, partes vestras, quod auctoritatis vestre suffragium
					<lb/>sentiat in effectu et intelligant hii, qui mei sunt, se vestre gratie non expertes, cum e contrario
				<lb/>vestros reputem satis meos.</p>
				<pb n="182"/>
			</div>
			<div>
				<head><lb/> <hi rend="bold">VII 92</hi> </head>
				<p><lb/>Alligavit scolasticis disciplinis animum Stephanus, vir Romanus, et obtulit studio totalem affectum.
					<lb/>Sed quia paupertas desiderii eius retardare posset effectum, affectuosius vos rogamus, quatenus divine
					<lb/>retributionis obtentu et nostri favoris intuitu subventionis dexteram porrigatis eidem, ut per vos
					<lb/>saltem in aliquo eius indigentia relevetur, vobis laudis cedat ad titulum proventurus ei de studii
				<lb/>labore profectus et specialis obligationis nos debitum a vestro monasterio recognoscere teneamur.</p>
			</div>
			<div>
				<head><lb/><hi rend="bold">VII 93</hi></head>
				<p><lb/>Coram vobis .. se causam habere proponit, pro quo paternitati vestre, quam ad iustitiam credo
					<lb/>promptam, porrigo preces meas, rogans, quatenus exhibeatis eidem benignum in suo iure favorem,
				<lb/>ne pro alicuius malitia plus debito sue cause decisio retardetur.</p>
			</div>
			<div>
				<head><lb/><hi rend="bold">VII 94</hi></head>
				<p><lb/>In oculis summi pontificis sic dilectus in Domino magister I., lator presentium, crevisse videtur,
					<lb/>quod pro ipso descendit ad preces, licet potuerit imperare. Et ecce, idem dominus vim auctoritatis
					<lb/>inclinans petit a canonicis Theanensibus, ut ipsum canonicent in ecclesia Theanensi. Cum igitur
					<lb/>per interventionem vestram grande in hoc sibi speret adesse suffragiumet preces vestras precibus
					<lb/>meis obtinere confidat, precor, ut, cum licuerit et decuerit, adiciatis congrue interventionis affectum,
				<lb/>ne sperato diutius fraudetur effectu et incurrat, quod absit, de nimio labore defectum.</p>
			</div>
			<div>
				<head><lb/><hi rend="bold">VII 95</hi></head>
				<p><lb/>De fratribus vestris unum me reputo et me fratrem, prout utilitas monasterii vestri exigit, devotione
					<lb/>demonstro. Sed utinam suscepte fraternitatis affectus non in hunc prorupisset effectum, ut apud vos
					<lb/>amplius aliis invenerim contemptum! Certe recurrerem ad dissimulationis qualecumque remedium,
					<lb/>nisi facti notitia iam ad audientiam sedis apostolice habuisset accessum. Sed videte, queso, si quis
					<lb/>capellanus alterius cardinalis graviorem senserit manum vestram quam meus presbyter L., cui de
					<lb/>societate vestra hoc accrevisse videtur, quod nova sentit in vobis dissidia, qui, cum adherebat aliis,
					<lb/>commoda reportabat. Sane non est vobis incognitum, sicut credo, quem et qualem cum bone memorie
					<pb n="183"/>
					<lb/>R. de .. de quibusdam terris inierit tempore retroacto contractum, quorundam ex vobis subscriptione
					<lb/>vallatum. Unde consideret prudentia vestra, si licuerit et decuerit, in factum contrarium
					<lb/>declinare. Porro non expedit, ut istud exaggerem, cum frater vester sim et dominus papa per litteras
					<lb/>suas satis insinuet, qualem decernat habitum cum I. Crasso contractum, tot subscriptionibus in tam
					<lb/>longa carta depictum. Ceterum, etsi satis sufficiat super hoc, quod recipitis ab apostolica sede mandatum,
					<lb/>preces tamen adicio, quatenus sic in isto negotio circumspectio vestra provideat, quod in
				<lb/>dicto socio meo, qui est utique totus vester, iniuriarum opprobrium non incurram.</p>
			</div>
			<div>
				<head><lb/><hi rend="bold">VII 96</hi></head>
				<p><lb/>Illustri regi Legionensi.</p>
				<p><lb/>Consueverunt preces efficaciter porrigi, quas et rogantis informat auctoritas et rogati prevenire debet
					<lb/>affectus, presertim, cum illius merita petitionem coadiuvant, qui et roganti gratus et rogato est merito
					<lb/>gratiosus. Sane, quam carus, quam acceptus sit nobis et fratribus nostris venerabilis frater noster ..,
					<lb/>Albanensis episcopus, quantumque locum in ecclesia Dei teneat, non oportet verborum suffragiis
					<lb/>exprimi, cum evidentia veritatis exponat. Preterea, quanto studio quantoque desiderio ad tuum et
					<lb/>regni tui honorem intenderit et intendat, serenitatem tuam latere non credimus, quod quamplures
					<lb/>etiam extranei non ignorant. Unde quam pure, quam sincere dilectionis affectum ei excellentie regie
					<lb/>retributio debeat, et nos probabili presumptione tenemus et nonnulli, qui sinceritatem tui animi
					<lb/>agnoverunt, expressius asseverant. Et sic, quod eius intuitu petitur, quia undique favor concurrit,
					<lb/>aliene interventionis adiectione non videtur egere, cum apud magnitudinem tuam sua proficiat,
					<lb/>prout creditur etiam alienis. Ex hiis igitur fiducialius pro tam caro tue magnitudini precum nostrarum
					<lb/>primitias porrigentes specialiter petimus, quatenus ob reverentiam apostolice sedis et nostram
					<lb/>et gratiam eiusdem episcopi, qui tibi et regno tuo esse potest multipliciter fructuosus, dilecto filio I.
					<lb/>Calvani, subdiacono nostro, magistro scolarum Legionensi, nepoti episcopi memorati, cancellariam
					<lb/>conferas regni tui, preces nostras sic efficaciter impleturus, affectui de affectu non subtrahens, et
					<lb/>effectui adiciens per affectum, quod et nos precibus tuis ex hoc specialis grata teneamur vicissitudine
					<lb/>respondere ac dictus episcopus in dilectione tua non minus inveniat, quam fama promiserit et credulitas
					<lb/>teneat plurimorum. Porro eo gravior videretur esse repulsa, quo acceptior est, pro quo formatur
					<lb/>petitio, quia, si in tuo te difficilem redderes, frustra in alieno facilem speraremus. Dat. Lateran.,
				<lb/>II. Id. Novembr., pontificatus nostri anno primo.</p>
			</div>
			<div>
				<head><lb/><hi rend="bold">VII 97</hi></head>
				<pb n="184"/>
				<p><lb/>In mari magno et spatioso ventis et procellis expositus, utinam non fluctibus obruar, et quanto latius
					<lb/>vela humanis laboribus videor expandisse, tanto plus impetum timeo aquilonis. Eia igitur, pater
					<lb/>et frater, excita tuo Thome Iesum, ne forte, quod absit, nimis obdormiat et contingat plus debito
					<lb/>spem prorogari salutis. O quantum timeo, ne terra, quam excolo, spinas et tribulos germinet! O
					<lb/>quantum vereor in hoc stadio currere, in quo currentem retardat a bravio immensa intricationis
					<lb/>perplexitas et intricatio perplexitatis immense! Hunc ergo perplexum, hunc implicitum, hunc morosum
					<lb/>trahe in odorem unguentorum tuorum, ut tuus per te apprehendere valeat, ad quod per se vix
					<lb/>aspirare presumit. Ad hec, si circa te plurali non sum usus eloquio, tua innocentia non miretur,
					<lb/>quoniam caritatis amica simplicitas verborum gloriam dedignatur et plus affectionis in caro singulare
				<lb/>innuit quam plurale.</p>
			</div>
			<div>
				<head><lb/><hi rend="bold">VII 98</hi> </head>
				<p><lb/>Oblivioni non dedimus gratiam, quam fecistis nobis in nostro. Verum, cum adhuc necessitas urgeat,
					<lb/>liberalitas preterite gratie nos facit audaces, ut cum quadam securitate rogemus, deprecantes in Domino,
					<lb/>quatenus, si placet, adhuc gratiam prorogetis eandem, ut sic iam non preterita, sed continuata
				<lb/>dicatur.</p>
			</div>
			<div>
				<head><lb/><hi rend="bold">VII 99</hi></head>
				<p><lb/>Gratum devote familiaritatis obsequium per S. canonicum dudum impensum et communicatum
					<lb/>nostris visceribus sic impressit, quod, quecumque infligeretur eidem iactura doloris, in nostre compassionis
					<lb/>incommodum verteretur. Ideoque, licet alias vobis pro ipso scripserimus, ut eum, cuius
					<lb/>animam in consensum malignorum venisse non credimus, ab illorum pene consortio vestra propitatio
					<lb/>communiret, tamen, ut affectum nostrum super hoc intercessio iterata testetur, rogamus, quatenus,
					<lb/>cum casus exegerit, sic nos consideretis in ipso, quod etiam, si qua enormis eum, quod non
					<lb/>credimus, inquinasset offensa, vestri nominis invocatione, que in gravioribus sibi quoque ad misericordiam
					<lb/>prodesse deberet, proficiat efficaciter ad veniam prosequendam, nedum ad impunitatem
					<lb/>debitam innocenti. Cum enim idem, antequam esset in nostram familiaritatem assumptus, nobis
					<lb/>nostrisque in captivitatem abductis usque Pisas occurens, de paupertatula sua indigentie nostre puro
					<lb/>affectu fecunda subsidia ministrando, nulla oblivione delende opus impleverit caritatis, omni esset
					<lb/>inhumanitate notabile, si nos non haberet in angustia sua precipuos defensores, qui tam laudabili
					<lb/>promtitudine obsequiosum exhibuit se in nostra. Cum igitur opportunitas eius exegerit in retribuendo
					<lb/>sibi vicem gratam, fungamini, quesumus, parte nostra, licet sue devotionis meritum, mercedem
					<lb/>a nobis condigne retributionis expectans, compensari digne non possit delictorum venia sine
				<lb/>uberi vicissitudine premiorum.</p>
				<pb n="185"/>
			</div>
			<div>
				<head><lb/><hi rend="bold">VII 100</hi> </head>
				<p><lb/>Patri amantissimo et reverendo, venerabili episcopo.., I., domini pape notarius, devotionem pro
				<lb/>munere et reverentiam pro salute.</p>
				<p><lb/>Quamquam ex eo mihi vos rogandi pro aliquo fiducia non prestetur, quia incognitus vobis facultatem
					<lb/>non habui vestram gratiam promerendi, tamen, quia vobis servire cupio, si possibilitas tribuatur,
					<lb/>et mee persone conferri reputo, quod meis intercessionibus elargiri contigerit homini gratioso,
					<lb/>pateritatem vestram omni, qua possum, affectione deprecor, quatenus dilectum mihi Ambrosium,
					<lb/>latorem presentium, quem suis facientibus meritis vobis commendat apostolice preeminentia sanctitatis,
					<lb/>super collatione competentis beneficii sic vestra disponatis gratia recreari, ut et ego vobis obligatus
					<lb/>ad votiva constituar et ceteri de curia, quibus idem placere studuit per devotionis obsequia
					<lb/>non remissa, super hiis gaudeant et velint haberi vigiles inhiis, que vobis valeant afferre gaudium et
				<lb/>honoris producere incrementum.</p>
			</div>
			<div>
				<head><lb/> <hi rend="bold">VII 101</hi> </head>
				<p><lb/>Petimus, quod, quanto brevius scribimus, tanto latius exauditus scribentis inveniatur affectus.</p>
			</div>
			<div>
				<head><lb/><hi rend="bold">VII 102</hi></head>
				<p><lb/>Sinceritati vestre .., latorem presentium, commendamus rogantes, quatenus, si placet, sic recommendatum
					<lb/>habeatis eundem, quod religio gratiam favoris inveniat et debitum rogatoris affectus
				<lb/>assequatur effectum.</p>
			</div>
			<div>
				<head><lb/> <hi rend="bold">VII 103</hi> </head>
				<p><lb/>Amicos, quibus volumus obligari, ut exauditi ab ipsis apto tempore, cum rogabimur, exaudiamus
					<lb/>eosdem, fiducialiter precibus prevenimus. Eapropter amicitiam vestram rogamus attente, quatenus
					<lb/>familiarem venerabilis patris domini R., sancti Angeli diaconi cardinalis, latorem presentium, carum
					<lb/>nostrum, habeatis propensius commendatum, dando sibi liberaliter aliquod bonum munus, quod
					<lb/>letificet cor ipsius ita, quod, quando redibit, se nobis commendet de vestra gratia letabundus, et nos,
					<lb/>quicquid erogabitis ei, persone nostre specialiter ascripturi vobis et vestris exinde constituamur multipliciter
				<lb/>obligati. Quicquid autem donabitis intuitu nostro sibi, rescribi nobis petimus per eundem.</p>
				<pb n="186"/>
			</div>
			<div>
				<head><lb/> <hi rend="bold">VII 104</hi></head>
				<p><lb/>Placens Deo eremitarum ordinis sancti Augustini religio, in qua divine gloria maiestatis frequentia
					<lb/>devote laudis attolitur et virtutum Domino pie vite studio iugiter deservitur, nostrum excitat et
					<lb/>inducit affectum, ut personas et loca ipsius ordinis favore benivolo prosequentes desiderantius exoptemus
					<lb/>ea merito et numero adaugeri. Cum itaque religiosi viri .. prior et fratres eiusdem ordinis
					<lb/>cupiant, sicut asserunt, ordinem ipsum in Cantebrigia vestre diocesis divina opitulante clementia
					<lb/>propagare, paternitatem vestram requirimus et rogamus attente, quatenus eis ad hoc, divini amoris
					<lb/>intuitu et precum contemplatione nostrarum, benigni favoris et favorabilis benignitatis exhibentes
					<lb/>affectum ipsis ad inveniendum et impetrandum idoneum et accommodum locum, ubi sine iuris
					<lb/>alterius lesione sibi oratorium construant et suas stabiliant mansiones, opportunum consilium et
					<lb/>efficax auxilium impendatis, habendo eos in hoc et in suis opportunitatibus propensius commendatos,
					<lb/>ita, quod exinde apud Deum vestrorum augeatur cumulus meritorum et nos vobis proinde
				<lb/>teneamur ad gratiarum uberes actiones.</p>
			</div>
			<div>
				<head><lb/><hi rend="bold">VII 105</hi></head>
				<p><lb/>Prudentiam vestram affectuose rogamus, quatenus .., clericum nostrum, in possessionem ecclesie ..
					<lb/>iuxta statum pristinum reducentes de fructibus inde subtractis taliter sibi satisfacere procuretis,
					<lb/>quod preces nostras sibi sentiat fructuosas, cum prudentis sit in liberalitatis deducere speciem, quod
				<lb/>alias iuris rigor et iustitie necessitas extorqueret.</p>
			</div>
			<div>
				<head><lb/> <hi rend="bold">VII 106</hi> </head>
				<p><lb/>Peto, karissime, ad vestre notitie gratiam introduci .., qui, licet apud omnes privilegiatus in multis
					<lb/>in se ipso abundare credatur, tamen, si placet, in abundantia vestre benignitatis inveniat, quod meritorum
				<lb/>substantivo debetur et quod de intercessoris adiectivo speratur.</p>
			</div>
			<div>
				<head><lb/> <hi rend="bold">VII 107</hi></head>
				<p><lb/>Opportunitas .., latoris presentium, suggessit, ut scriberem, sed importunitas, ut pauca dictarem.
					<lb/>Astitit enim et obstitit. Ut se mihi tamquam transiens obtulit simul et abstulit nimirum, baculo iam
					<pb n="187"/>
					<lb/>munitus et pera, ita se mihi exhibuit repentinum, ut, cum nondum unde scriberem cogitassem, de
					<lb/>se me compulerit exordiri. Placeat igitur dominationi vestre salutatio simplex, que, etsi non implet
				<lb/>officium, demonstrat affectum.</p>
			</div>
			<div>
				<head><lb/><hi rend="bold">VII 108</hi></head>
				<p><lb/>In ecclesia collata dilecto socio nostro, magistro R., non expectavit vestra paternitas preces nostras,
					<lb/>quin immo etiam recipientis affectum doni anticipavit effectus. Sed, ut audivimus, monachus quidam
					<lb/>otii claustralis impatiens et communis sollicitudinis avidus et donatori detrahit, dum donum
					<lb/>impugnat, et receptorem offendit, dum possessionem perturbat. Et quidem nos ipsos offensa
					<lb/>huiusmodi non preterit, quia, cum fuerimus gratie precedentis participes, non sumus iniurie subsequentis
					<lb/>expertes. Sic igitur circumspectio vestra provideat, ut vestram munificentiam ad iniuriarum
					<lb/>occasionem temeritas presumptoris non pertrahat et premisse liberalitatis titulum subsecute turbationis
				<lb/>patientia non excludat.</p>
			</div>
			<div>
				<head><lb/> <hi rend="bold">VII 109</hi> </head>
				<p><lb/>Licet vexationes creditorum noverim, que vos urgent, et debitorum non ignorem onera, que vos
					<lb/>premunt, pro .. tamen preces porrigimus et mandamus, quatenus super hiis, que pro feudo, quod ab
					<lb/>ecclesia obtinet, deberi dicuntur, possibilitati gratia se conformet, presertim, cum eius devotio mereatur,
					<lb/>ut exactionis temperetur instantia et exacti pretii quantitas restringatur. Alioquin nec gratia
					<lb/>liberalitatis titulo poterit insigniri nec liberalitas susceptione gratie informari, si exactio debitum
				<lb/>extremis finibus prosequatur.</p>
			</div>
			<div>
				<head><lb/> <hi rend="bold">VII 110</hi> </head>
				<p><lb/>Cum ecclesias et personas ecclesiasticas benemeritas celsitudini regie commendamus, non minus
					<lb/>honori regio quam earum utilitati consulere arbitramur. Unde, quanto pro ipsis apud te fiducialius
					<lb/>intercedimus, tanto nos debes efficacius exaudire, cum, dum nobis gratificari videris, nihilominus
					<lb/>interesse proprium prosequaris, laudes tibi exinde incomparabiles apud Deum et homines comparando.
					<lb/>Licet igitur venerabilis frater Colocensis archiepiscopus non credatur alienis intercessionibus
					<lb/>indigere, qui suis obsequiis creditur meruisse, ut pro aliis apud te esse valeat perpetuus intercessor,
					<lb/>tamen, ut promptum caritatis affectum, quem nos et fratres nostri pro sue probitatis meritis gerimus
					<lb/>erga eum, magnificentie regie ostendamus, serenitatem tuam rogamus, monemus et hortamur, quatenus
					<lb/>ob reverentiam apostolice sedis et nostram te sibi exhibens favorabilem et benignum ipsum
					<lb/>honorificentia debita prosequaris; ecclesiam suam, quam sub speciali apostolice sedis et nostra protectione
					<pb n="188"/>
					<lb/>recepimus, habendo modis omnibus commendatam, ita, quod ex hoc protectionem divinam
				<lb/>merearis uberius et nos mansuetudinem tuam debeamus merito commendare.</p>
			</div>
			<div>
				<head><lb/> <hi rend="bold">VII 111</hi> </head>
				<p><lb/>Verborum phaleris abdicatis desidie me fateor nota respersum, quod vestram hucusque distuli personaliter
					<lb/>visitare personam; recepta tamen, quam in me grata radicavit antiquitas, de vestra benignitate
					<lb/>fiducia credo, quod constantem et placidum animum vestrum brevis temporis intervalla non
					<lb/>minuant nec localia quevis impedimenta permutent. Ecce igitur, ex parte fratris mei .., [qui], nisi
					<lb/>diebus istis ipsa clementia commota sit, vos affectuose salutat, duo nepotes mei, devoti vestri, ad
					<lb/>pedes vestre paternitatis accedunt, quos, si placet, auctoritas vestra benigne recipiat, ad ordines clericales
				<lb/>promoveat et ad sperate glorie lumen admittat.</p>
			</div>
			<div>
				<head><lb/> <hi rend="bold">VII 112</hi> </head>
				<p><lb/>Non equa retributione recurritur, si vos, quem apostolica sedes honore prevenit, inveniat indevotum,
					<lb/>et ingratum sentiat, quem sola gratia liberalitatis erexit. Sane nuper in causam admirationis
					<lb/>advenit, quod, cum dilecto nostro .., domini pape capellano, ecclesia quedam in diocesi vestra fuerit
					<lb/>ipsius domini auctoritate concessa, vos tamen non absque iuris iniuria et ecclesie Romane contemptu
					<lb/>postmodum alteri contulistis, quod tanto molestius reputamus et grave, quanto eum domino
					<lb/>pape, nobis ac fratribus omnibus sua faciunt merita cariorem. Quare paternitatem vestram affectuose
					<lb/>rogamus, quatenus vel ei subtractam ecclesiam restituatis vel in provisione simili recompensare
					<lb/>velitis eidem, ut exaudita petitio, que non absque rubore inexaudita rediret, eo plus habeat meriti,
					<lb/>quo carior ex petentium affectione procedit, ac nos ad gratam vicissitudinem obliget, qui nobis
					<lb/>conferri petimus, quod rogamus, nec magister idem superioris compellatur suffragium implorare,
				<lb/>cuius favorem specialiter obtinet, et satis poterit vobis pro meritis respondere.</p>
			</div>
			<div>
				<head><lb/> <hi rend="bold">VII 113</hi> </head>
				<p><lb/>De vestre paternitatis, ut possum, honore solita caritate sollicitus vobis non tam placere quam prodesse
					<lb/>desiderans ea cupio promovere, que cedant in vestre magnitudinis incrementum, sepositis
					<lb/>quibuslibet obstaculis et sopitis. Cum igitur, sicut intellexi, Henrico .. auctoritate quarundam litterarum
					<pb n="189"/>
					<lb/>sibi ad favorem domini .., auditoris, sui patrui, concessarum de beneficio sit provisum, quam
					<lb/>provisionem nitimini quibusdam rationibus, quas sapientes curie frivolas reputant, impedire; attendentes,
					<lb/>quod dictus auditor, qui vobis in curia potest esse plurimum fructuosus, gratiam vestram
					<lb/>habere multum desiderat et amorem, paternitatem vestram, vobis fideliter consulendo, attente deprecor
					<lb/>et requiro deposcens nihilominus pro munere gratie specialis, quatenus vos dicte provisioni,
					<lb/>quocumque iure tuti fueritis, nullatenus opponatis, sed prefato auditori super hoc negotio sic vos
					<lb/>reddatis favorabiliter gratiosos, quod, cum idem memoratum beneficium non tam litterarum apostolicarum
					<lb/>beneficio quam vestra munificentia dictum nepotem suum letabitur assecutum, vestris
					<lb/>beneplacitis et obsequiis, quibus obligari sponte desiderat, quasi coactus previo gratie vestre dono
				<lb/>fortius obligetur. Quicquid autem duxeritis faciendum, mihi, rogo, etc.</p>
			</div>
			<div>
				<head><lb/> <hi rend="bold">VII 114</hi> </head>
				<p><lb/>In plantario Iesu Christi plantula novella succrescit, videlicet ordo fratrum penitentie Iesu Christi,
					<lb/>que a religionis Christiane fidelibus eo est fovenda benignius, quo humilius paupertatis insequendo
					<lb/>speciem Christum imitantur operibus et exemplo. Unde, cum nos eos speciali prosequamur prerogativa
					<lb/>favoris, utpote de vestre protectionis auxilio specialiter confidentes, discretionem vestram vel
					<lb/>nobilitatem seu paternitatem vel excellentiam requirimus et rogamus, quatenus divine pietatis intuitu
					<lb/>nostrorumque precaminum interventu fratres eosdem recommendatos habentes sic in hiis, que
					<lb/>status eorum quietem et consolationem respiciunt nec non et ordinis incrementum, vos exhibere
					<lb/>velitis gratiosos, favorabiles et benignos, ut divine retributionis exinde premium promereri possitis
				<lb/>nosque vobis exinde teneamur ad merita gratiarum.</p>
			</div>
			<div>
				<head><lb/> <hi rend="bold">VII 115</hi> </head>
				<p><lb/>Celestis altitudo consilii alta et ineffabili providentia universa disponens rerum vicissitudines non
					<lb/>sine dispensatione certe rationis alternat: nunc egentes faciens habundare, nunc habundantes egere,
					<lb/>ut humana conditio per alternationem huiusmodi et sui status instabilitatem agnoscat et alterutrum
					<lb/>sibi compatiens et subveniens impleat legem Christi, qua iubemur proximos nostros diligere et alter
					<lb/>alterius onera supportare. Ecce, famem vocasse videtur Dominus super Urbem et in ea firmamentum
					<lb/>panis graviter contrivisse, nonnullis potentibus ipsius Urbis, quos habundare nulli dubium est,
					<lb/>malitiose suam habundantiam occultantibus et nequaquam timentibus illud incurrere maledictum:
					<lb/>maledictus, qui abscondit frumentum, aut curantibus benedictionem accipere, de qua continuo
					<lb/>subinfertur: benedictio autem super caput vendentium, nec denique attendentibus, quod necessitates
					<lb/>huiusmodi habundanti tribuunt grandem materiam diminuendi peccata et divinam gratiam
					<lb/>uberius promerendi. Urgente igitur necessariorum inopia confluit ad nos populi multitudo clamoribus,
					<lb/>quos sine lacrimis audire non possumus, alimenta deposcens nec aliter, quam si lapides convertere
					<pb n="190"/>
					<lb/>possemus in panem aut in farinam terre pulverem transmutare. In huiusmodi ergo necessitatis
					<lb/>articulo ad te, fili, duximus fiducialiter recurrendum, recolentes, quod felicis recordationis Alexander
					<lb/>et Lucius, Romani pontifices, predecessores nostri, ad inclite recordationis reges Sicilie, predecessores
					<lb/>tuos, in casu simili habuere recursum et eos liberales, prout regalem munificentiam decuit,
					<lb/>invenerunt, quod de liberalitate tua nobis non indigne promittitur, cum non minorem habeamus ad
					<lb/>te caritatis affectum, quam ad ipsos reges habuerunt pontifices antedicti, nec minorem, quam fuerat
					<lb/>eorundem regum ad illos, tuam ad nos benevolentiam estimemus. Imperialem itaque liberalitatem
					<lb/>cum omni, qua possumus, affectione deposcimus, quatenus prudenter attendens opportunitatem
					<lb/>gratiam promerendi divinam populumque Romanum ad amorem et devotionem tuam artius obligandi
					<lb/>esse a Domino tibi datam et eam hilariter ac libenter amplectens exemplo Ioseph, qui pari
					<lb/>necessitate patrem pavit et fratres, nobis et ipsi populo, qui sicut ad patrem esurientes filii ad nos
					<lb/>clamant, debeas largitatis tue dexteram aperire, ut huiusmodi articuli angustias per auxilium tuum
					<lb/>evadere valeamus et generatio hec opera tua laudet et eructet tue memoriam largitatis, preces nostras
					<lb/>ita hilariter et efficaciter auditurus, quod ab omnium largitore bonorum tuam agnoscere habundantiam
					<lb/>comproberis, et non frustra censearis preceptum eius audivisse dicentis: Omnia quecumque
					<lb/>vultis, ut faciant vobis homines, et vos illis similiter faciatis, ne, si, videns nos hanc necessitatem
					<lb/>habere, nobis contra spem nostram tua viscera clauseris caritatis, quod absit, videaris nobis auferre
					<lb/>illam, quam gerimus, de tua serenitate fiduciam, si passi fuerimus in tam favorabili tamque pia petitione
				<lb/>repulsam.</p>
			</div>
			<div>
				<head><lb/> <hi rend="bold">VII 116</hi> </head>
				<p><lb/>Litteras recepimus, quas misistis, et iterum vos affectuose rogamus, quatenus super restitutione armorum
					<lb/>facta promissio plenum sortiatur effectum, ut liberalitatis vestre gratiam plenis prosequamur
					<lb/>actionibus gratiarum. Ad hec, si placet, in casu simili non excludatis a gratia, in quo etiam vobis
				<lb/>intendimus specialiter obligari.</p>
			</div>
			<div>
				<head><lb/> <hi rend="bold">VII 117</hi> </head>
				<p><lb/>Firma credulitate ac probabili presumptione tenemus, quod aliorum iura de certa scientia non turbatis.
					<lb/>Hinc est, quod paternitatem vestram maiori fiducia et plena affectione rogamus, quatenus
					<lb/>dilecto et devoto nostro .. super quodam feudo, quod predecessores sui tenuerunt et ad ipsum iure
					<lb/>hereditario dicitur devolutum, impertiamini, si cum Deo et honore vestro poteritis, fructuosi favoris
					<lb/>assensum. Et quidem plus instaremus precibus, nisi dubitaremus, quod propter coniunctionem
				<lb/>presumeretur forte procedere non de communi iustitie debito, sed de peculiari affectu.</p>
			</div>
			<div>
				<head><lb/> <hi rend="bold">VII 118</hi> </head>
				<pb n="191"/>
				<p><lb/>Confisi de paternitatis vestre dulcedine rogandi propositum audacter assumimus, quadam spe certa
					<lb/>et fiducia firma tenentes, quod preces, quas iuste porrigimus, non patientur in conspectu vestro
					<lb/>repulsam, sed potius ad exauditionis gratiam admittentur. Hinc est, quod paternitatem vestram
					<lb/>affectuose rogamus, quatenus caro nostro .. ecclesiam de .. interventionis nostre intuitu, si placuerit,
					<lb/>conferatis, ut idem .. et sui vobis maioris devotionis debito teneantur et nos vestris et ecclesie vestre
				<lb/>utilitatibus specialioris obligationis obsequiis astringamur.</p>
			</div>
			<div>
				<head><lb/> <hi rend="bold">VII 119</hi> </head>
				<p><lb/>Quod odorosus fiat meus hortulus et amenus et virentibus foliis pretiosisque fructibus omni tempore
					<lb/>fecundetur, ornari desiderat limonis arbusculis et citrinis. Igitur, quod a vestro sicut a primitivo
					<lb/>meus hortulus derivetur, si potestis absque vestri pomerii lesione, limonum citrorumque mihi plantulas
					<lb/>vel de pullulantibus surculis impendatis, qui procul dubio non obsunt, sed prosunt, si de matrum
					<lb/>pedibus evellantur, profecto, cum ad patres provehantur, ut crescant et plantis vel semine
				<lb/>cuncta suo genere procreentur.</p>
			</div>
			<div>
				<head><lb/> <hi rend="bold">VII 120</hi> </head>
				<p><lb/>Nobilem virum .. affectione plena vestre gratie commendamus, sperantes, quod preter id, quod eius
				<lb/>probitas promeretur, quantum apud vos valeat intercessoris affectus, exhibebitis in effectu.</p>
			</div>
			<div>
				<head><lb/> <hi rend="bold">VII 121</hi> </head>
				<p><lb/>Re vera iure temeritatis arguitur et merito potest de audacia condempnari, qui nullis precedentibus
					<lb/>meritis vel obsequiis famulatus se promptum offert ad precandum et suas preces postulat exaudiri.
					<lb/>Hinc est, karissime, quod, licet a me servitia nulla processerint, quibus mediantibus vestram amicitiam
					<lb/>rogandi fiduciam habeam, tamen inducunt me vestre merita benignitatis, ut dominationi vestre
				<lb/>supplicem, cum oportet. Supplico igitur, ut etc.</p>
			</div>
			<div>
				<head><lb/> <hi rend="bold">VII 122</hi> </head>
				<p><lb/>Si servientis meritum nullum premium sequeretur, aut rarus aut nullus esset, qui Deo vel hominibus
					<lb/>deserviret, sed ut servientium invitetur affectus, et retributor bonorum omnium, quem omnes
					<lb/>imitari tenemur, non pro meritis, sed ultra merita recompensat. Sane, quam fideliter, quam fructuose
					<lb/>domui vestre servierit, melius gestorum evidentia narrat quam litterarum posset series explicare.
					<pb n="192"/>
					<lb/>Non enim latet vos labor ipsius, non diligentia poterit occultari, qui fidem ipsius et sollicitudinem
					<lb/>comprobastis. Quare, si placet, ad memoriam vestre paternitatis reducimus, ut, cum expedire videritis,
					<lb/>ipsius devoti memoriam habeatis, ut beneficiorum perceptione persentiat, quod domui vestre
					<lb/>non elegit in vacuum famulari. Et si locus aptus in curia ei poterit inveniri, ipsum pro beneficio vel
				<lb/>etiam ad beneficium reputabit.</p>
			</div>
			<div>
				<head><lb/> <hi rend="bold">VII 123</hi> </head>
				<p><lb/>Recognosco me forte in via morum errare ex eo, quod vos litteris meis pro amicis sepe fatigo, non
					<lb/>attendens, quod frequens importunitas reddit hominem tediosum. Verumtamen benignitatis vestre
					<lb/>gratiam, non meis confisus meritis vel obsequiis, audeo deprecari, ut speciali amico meo R. securitatem
				<lb/>itineris conferatis.</p>
			</div>
			<div>
				<head><lb/> <hi rend="bold">VII 124</hi> </head>
				<p><lb/>Spiritus, qui ubi vult spirat, .. et .., latrices presentium, inspiravit, ac post Marthe sollicitudinem
					<lb/>transire ad Marie requiem cupientes religionis habitum unanimiter assumpserunt, ut in ipso Deo
					<lb/>devotius serviant et continentie votum reddant. Et quia Brundusium veniunt, in monasterium
					<lb/>Sancte Marie de monialibus recipi confidentes, vos, qui dicti monasterii pater estis et tam ex officii
					<lb/>debito quam ex innate probitatis gratia religiosis personis vos favorabiles exhibetis, pro eis affectuose
					<lb/>rogamus, quatenus velitis tam efficaciter interponere partes vestras, ut ipsas abbatissa cum ceteris
				<lb/>monialibus in consortio suo recipiant, ut ibidem in Dei servitio perseverent.</p>
			</div>
			<div>
				<head><lb/> <hi rend="bold">VII 125</hi> </head>
				<p><lb/>Pro devoto vestro et amico a pueritia nostro, qui ad porrigendas dominationi vestre pro negotio suo
					<lb/>preces apud nos institit, non minus fiducialiter quam suppliciter intercedo, ut inter ceteros, quos
				<lb/>continua lenitate fovetis, ipse in suo negotio vestrum sentiat cum efficacia consueta favorem.</p>
			</div>
			<div>
				<head><lb/> <hi rend="bold">VII 126</hi> </head>
				<p><lb/>Ad vos, domine, singulare refugium spei mee, unicum in opportunitatibus adiutorem, indesinenter,
					<lb/>licet impudenter, clamo plus animo quam scriptura, plus affectu quam voce, ut statui meo, si tamen
					<lb/>est aliquis, qui est in lapsu continuo et qui ambulat in circuitu locum non habens, manum consueti
					<pb n="193"/>
					<lb/>iuvaminis, qua in vos sperantes erigitis, misericorditer apponatis, adicientes de gratia, quod oratio
				<lb/>non presumit.</p>
			</div>
			<div>
				<head><lb/> <hi rend="bold">VII 127</hi> </head>
				<p><lb/>Audemus apud conscientiam vestram .., latorem presentium, tamquam clare conscientie hominem
					<lb/>commendare, cum satis eum merita et vita commendent. Ostendat ergo, quesumus, vestra bonitas
					<lb/>benevolentiam illam sibi, quam semper bonis ostendere consuevit, quia et Deo inde placebitis et
				<lb/>ecclesie, ad quam vocatur, beneficium facietis.</p>
			</div>
			<div>
				<head><lb/> <hi rend="bold">VII 128</hi> </head>
				<p><lb/>Illius vos amicitie habeo, ut quodammodo post mortem amicos vivere vobis credam. Ne igitur domini
					<lb/>Capuani memoriam affectui vestro sepultura subtraxisse credatur, efficacis favoris auxilio, si
					<lb/>placet, ostendite, quod vivat patruus in bepote, qui se imperiali conspectui representat. Preterea non
					<lb/>decet nec expedit, ut illos dumtaxat prosequamur amicos, quos fortuna conducit. Unde nos ipsi pro
					<lb/>eo preces adicimus, obligari volentes in ipso, si tamen aliquid remanserit in nobis, quod non sit
				<lb/>vobis annexum obligationis titulo speciali.</p>
			</div>
			<div>
				<head><lb/> <hi rend="bold">VII 129</hi> </head>
				<p><lb/>Dominum G. consanguinitate contingimus et specialis amicitie brachiis amplexamur. Unde ipsum
					<lb/>et suos speciali vobis recommendamus affectu rogantes, quatenus, si placet, ostendatis in ipsis, quod
					<lb/>apud vos preces nostre gratiam exauditionis inveniant et spes, quam de intercessoris suffragio conceperunt,
					<lb/>sperato non frustretur effectu. Et quidem satis probabili presumptione tenemus, quod
					<lb/>manus ad ipsorum non extendetis iniuriam nec patiemini, quantum officii vestri possibilitas poterit,
				<lb/>contra iustitiam eorum iura turbari.</p>
			</div>
			<div>
				<head><lb/> <hi rend="bold">VII 130</hi> </head>
				<p><lb/>Rogamus universitatem vestram, ut G., latori presentium, famulo nostro, in negotio, pro quo ipsum
					<lb/>mittimus, detis auxilium et consilium opportunum, prout videritis expedire, ut vobis teneamur
				<lb/>grata vicissitudine respondere.</p>
				<pb n="194"/>
			</div>
			<div>
				<head><lb/> <hi rend="bold">VII 131</hi> </head>
				<p><lb/>Precedentis gratie vestre preconium, que mihi spem liberaliter contulit, spei sequentis auget audaciam,
					<lb/>ut, cuius in affectu cor finxisse me memini, auctorem bonorum meorum precipuum non ignorem.
					<lb/>Erubesco quidem scribere nec non et temptare pavesco, ut accepti a vobis beneficii in me memoria
					<lb/>non marcescat nec alicuius inveniar servitii retributor. Sola igitur vestra benignitas suadet, ut
					<lb/>confidenter pulsem ad vos rogans attentius, quatenus petitiones, quas R. ex parte nostra duxerit
				<lb/>assignandas, promovere dignemini, si placebit.</p>
			</div>
			<div>
				<head><lb/> <hi rend="bold">VII 132</hi> </head>
				<p><lb/>Hominem istum, quem vobis missa pagina representat, sic mihi quedam cordis affectio counivit, ut
					<lb/>idem sibi cupiam, quod et mihi. Eius igitur amore devictus dignanter a fraternitate vestra deposco,
					<lb/>quatenus circa factum suum favorem vestrum sic promptum inveniat, sic paratum, ut pro firmo
				<lb/>teneat, quod iure fraternitatis et curie mihi curatis obsequi et placere.</p>
			</div>
			<div>
				<head><lb/> <hi rend="bold">VII 133</hi> </head>
				<p><lb/>Res est honoris et commodi, quod amici domus vestre vestro iuvamine prosperentur. Placeat igitur
					<lb/>preeminentie vestre, ut S., lator presentium, domini pape familiaris, perveniat securus Brundusium
					<lb/>vestrarum patrocinio litterarum, quas industria vestra sic formari iubeat, quod sibi eas ipse fore utiles
					<lb/>recognoscat. Hoc quidem domui vestre gratie fructus afferet et persone vestre gloriam laudis
					<lb/>acquiret, quia vir est rectoribus curie satis gratus; vir est, cui multum creditur, cui secretiora negotia
					<lb/>committuntur, quin immo, cui tamquam principis secretario occulta domus agenda sepius scienda
				<lb/>imminent et tractanda.</p>
			</div>
			<div>
				<head><lb/> <hi rend="bold">VII 134</hi> </head>
				<p><lb/>Vir gratiosus et gratus, magister I., lator presentium, gratiam vestram in multis multipliciter meruit,
					<lb/>sed nondum obtinuit, quia eius ad vos notitia non pervenit. Nunc igitur, quia presenti littera revelante
				<lb/>ipsum recognoscitis et remunerandi tempus habetis, benignitatem vestram precor attente etc.</p>
				<pb n="195"/>
			</div>
			<div>
				<head><lb/> <hi rend="bold">VII 135</hi> </head>
				<p><lb/>Pro devoto ecclesie nobili viro .. de Insula a domino papa et fratribus recipitis litteras, ut ad liberationem
					<lb/>filii eius detis opem et operam efficacem. Licet autem talium et tantorum littere credantur
					<lb/>ad id plene sufficere, quia tamen et mee apud vos non levis ponderis reputantur, meas adicio rogans
					<lb/>et supplicans, quatenus super hoc, quod decebit et licebit, in Domino faciatis, ut et ego inter alios
				<lb/>videar exauditus.</p>
			</div>
			<div>
				<head><lb/> <hi rend="bold">VII 136</hi> </head>
				<p><lb/>Scio, pater, quod apud vos precibus vestri Thome pauca verba sufficiunt, cum ea consueta vestra
					<lb/>benignitas ad exauditionis gratiam introducat. Hinc est, quod brevis epistole serie, firma tamen
					<lb/>fiducia magistrum G., virum satis note virtutis ac bonitatis experte, paternitatis vestre dulcedini
					<lb/>recommendo, rogans, ut talem ei, si placet, exhibeatis affectum, quod in effectu recommendationis
				<lb/>intelligat, quis pro eo apud quem quantum et qualiter intercedat.</p>
			</div>
			<div>
				<head><lb/> <hi rend="bold">VII 137</hi> </head>
				<p><lb/>Episcopo Vicentino.</p>
				<p><lb/>Fide purus et devotione sincerus .., lator presentium, quem dudum in notarium meum obtinui
					<lb/>specialem, pridem in recessu vestro mihi quendam anulum aureum ex dono vestre benevolentie
					<lb/>presentavit, quem conservo corde hilari credens, quod ipsum receperim in signum gratie specialis.
					<lb/>Humiliter itaque pietati vestre supplico, quatenus, cum divina sit vobis dispensatione concessum, ut
					<lb/>erigere devotos in prosperis et benemeritos condigno prosequi honore possitis, me, vestrum devotissimum,
					<lb/>circa personam .., fratris mei, habeatis in qualicumque beneficio commendatum, de quo
					<lb/>mihi ad laudem vestri nominis vicis proveniat possibilitas congruentis sicque gratum in oculis Domini,
					<lb/>qui tamquam iudex conscientiarum et cordium in vestris obsequiis mee novit devotionis
				<lb/>affectum.</p>
				<pb n="196"/>
			</div>
		</div>
		<div type="book">
			<head type="h_1"><lb/><hi rend="bold">LIBER OCTAVUS</hi> </head>
			<head type="h_2"><lb/> <hi rend="bold">De gratiarum actionibus</hi> </head>
			<div>
				<head><lb/> <hi rend="bold">VIII 1</hi> </head>
				<p><lb/>Tetigi montem et fumigavit, fumum dedit acceptum in suavitatis odorem; percussi petram, et fluxerunt
					<lb/>aque salientes in vitam eternam. Nonne montem tetigi, nonne petram percussi, quando Petrum,
					<lb/>excelsum eminentia scripturarum et firmum veritate doctrine, qui circa vite vesperam ad privatas
					<lb/>et peculiares lectiones ingressus curiosus sibi et otiosus aliis videbatur, impuli precibus, ut
					<lb/>egrederetur, quin immo reverteretur in publicum, fluenta scientie in senio avare non subtrahens,
					<lb/>que iuvenis liberaliter ministrarat? Nonne rediit ad publica commoda, qui tamquam scriba doctus
					<lb/>de thesauro suo proferens nova et vetera sequestratum hactenus magisterii nunc resumet officium?
					<lb/>Nonne diebus istis locutus est mihi et per me multis in libro novello, robuste per scripturam vicariam
					<lb/>prosequens, quod non potest voce iam tremula per se ipsum? Sed quis est hic et laudabimus
					<lb/>eum? Quis? Certe tu es Petrus, et super hanc petram post petram Christum edificabo, quod potero
					<lb/>ad salutem, quantum divina liberalitas dederit, animarum. Ecce, quanti apud te ponderis fuerunt
					<lb/>preces mee; ecce, quantum sollicitudinis ingesserunt, quod quasi reminiscens senis ingenium tam
					<lb/>brevi tempore pertulit tantum opus! Ecce, quantus in rogato affectus, quod exauditionis habundantia
					<lb/>spem rogantis exuberans, que optabantur, obtulit et, quod petitio non presumpsit, adiecit! Sane
					<lb/>profiteor, quod desiderii mei desideratum opus a paternitate vestra recepi et diffiteri non audeo,
					<lb/>quod in eo plus, quam desiderare sciverim, adinveni; mirans sic in preterito esse provisum, quod de
					<lb/>hiis, que circa talia in futuro peti poterant, creditur satisfactum. Verumtamen, ut impetrata venia
					<lb/>loquar, tue humilitatis epistola, que libro comiti detrahere videbatur, quia non decuit, quod intendit,
					<lb/>calumpnie notam incurrit. Quid enim sibi voluit clausula illa calumpniantis epistole, que opus
					<lb/>oblatum prolixitatis, contemptus et furti arguere voluit? Porro prolixum dici non debet, in quo
					<lb/>legentis desiderium, de finis acceleratione suspirans, aliquid appetit ultra finem; non contempnendum,
					<lb/>quod alterius involvens sententias sermonibus circumcisis facit delicias audiendi; non furtivum,
					<lb/>quod ferventis studii pretio et labore longi temporis acquisitum sic est receptum ab aliis, ut
					<lb/>prorogetur ad alios, sic accedens ad alios, quod ab aliis non recedit. Cum enim talia liberalitate distributoris
					<lb/>accrescant et dando melius serventur, in hiis nec furti nec condictione furtiva probabiliter
					<lb/>agi potest. In isto ergo iudicio in delatricem epistolam libere liber obtinuit, ad titulum sue laudis
					<lb/>invitans solius patrocinium lectionis. Quid igitur pro munere tanto retribuam nonnisi me ipsum,
					<lb/>ut, si forte sufficio, totus ad debitum retributionis accedo. Ad ultimum peto, ne turbetur oculus
					<lb/>honoris avidus, si forte pluralis locutionis applausum in pagina presenti non invenit, cum ornatu et
				<lb/>superficie pluralitatis non egeat simplex et pura sinceritas amicorum.</p>
			</div>
			<div>
				<head><lb/> <hi rend="bold">VIII 2</hi> </head>
				<p><lb/>Ab Ungaro missi enses ad Apulum aut future presagium audacie continent aut ad presentis perveniunt
					<lb/>munimenta timoris. Porro multum virtutis enses haberent Ungarie, si Apulum transformarent
					<lb/>in Ungarum, de uno in alterum animi vigore transfuso. Sane qualiscumque fuerit mittentis intentio,
					<lb/>interpretationem tamen recipiens ad commodum applicat, liberalitatem vestram plenis prosequens
					<pb n="197"/>
					<lb/>actionibus gratiarum. Ceterum ab Apulo Ungaro fibula mittitur, que terre blanditias delicatas pretendat
				<lb/>et quasi sub quodam affectionis mutue circulo coniunctionem insinuet animorum.</p>
			</div>
			<div>
				<head><lb/> <hi rend="bold">VIII 3</hi> </head>
				<p><lb/>Missus predo pro preda venit in predam, et quem manus Apula contulit, sustulit Anagnina. Nos
					<lb/>autem mittenti ad grates assurgimus, presertim, cum nisus sic gratus advenerit, quod fieri poterat
				<lb/>contentio petitorum.</p>
			</div>
			<div>
				<head><lb/> <hi rend="bold">VIII 4</hi> </head>
				<p><lb/>Placuit excellentie vestre dilectum nepotem nostrum, magistrum I., vestris annumerare devotis,
					<lb/>quod procul dubio placet et nobis, qui prompto desiderio aspiramus ad vestre beneplacitum voluntatis.
					<lb/>Porro, cum debitores simus vobis in multis, solutioni nos promptos offerimus, etsi non, quantum
				<lb/>volumus et debemus, saltem, quantum permittimur et valemus.</p>
			</div>
			<div>
				<head><lb/> <hi rend="bold">VIII 5</hi> </head>
				<p><lb/>Benignitatis vestre gratiam circa magistrum I., nepotem nostrum et consanguineum vestrum, quibus
					<lb/>possumus, prosequimur actionibus gratiarum, parati ad ea, que vestre persone respiciunt commodum
				<lb/>et honorem, presertim, cum interesse vestrum in ipsius utilitatibus prosequamur.</p>
			</div>
			<div>
				<head><lb/> <hi rend="bold">VIII 6</hi> </head>
				<p><lb/>Excellentie vestre ad grates inclino, quia me fecistis participem illius letitie, quam de prosperis Terre
					<lb/>Sancte rumoribus concepistis. Et utinam cepti materiam gaudii felicium augmento successuum
					<lb/>divina clementia prosequatur, ut spem, quam dedit initium, continuata prosperitas ad optatum rei
					<pb n="198"/>
					<lb/>perducat effectum, eo quod finis, non pugna coronat! Licet de .. et me scripseritis, sicut placuit, ego
					<lb/>tamen circa vos, quod in Domino potero, non omittam. Unde pro Terre Sancte succursu, pro pace
					<lb/>populi Christiani, pro honore vestro et prospero statu vestrorum supplico et consulo, quantum licet,
					<lb/>quatenus inter vos et ecclesiam non patiamini differri concordiam, de qua procul dubio plura bona
					<lb/>proveniunt et de contrario multa mala. Ecce, liberavi animam meam; faciat Dominus, quod credatis
				<lb/>melius litteris, quam credideritis vive voci.</p>
			</div>
			<div>
				<head><lb/> <hi rend="bold">VIII 7</hi> </head>
				<p><lb/>Satis est sapida suis Anagnia; nos tamen illum preferimus, quem exhibet terra nostra, saporem. Ad
					<lb/>hec missa blandita sunt gustui et extulerunt prudentiam iuvenis, qui suffragio talium senescentis
					<lb/>reparat appetitum. Merito igitur ad grates assurgimus, presertim, cum effectum aliquando inductionis
				<lb/>tacite habeant blanda recognitio perceptorum et prompta relatio gratiarum.</p>
			</div>
			<div>
				<head><lb/> <hi rend="bold">VIII 8</hi> </head>
				<p><lb/>De recepto Greco regratior, cui quoddam tuum significatum misse littere ascribebant. Sed ecce,
					<lb/>significatio littere id tenuit, quod circa quedam preterita grecizasti. Verum quia sapienti pauca sufficiunt,
					<lb/>tuo relinquitur ingenio, ut intellectum eliciat, quem cautela scriptoris sub brevitate reclusit.
					<lb/>Ad hec sic loquor, quoniam diligo, et ne forsan emulus oculus ex hiis improbe lingue aliquid detractionis
				<lb/>accommodet, pagina lecta frangatur.</p>
			</div>
			<div>
				<head><lb/> <hi rend="bold">VIII 9</hi> </head>
				<p><lb/>Palam loquimur et publice confitemur nos vobis ad multa teneri. Porro non infitiamur obligationis
					<lb/>debitum, quo nos vobis beneficia preteriti temporis astrinxerunt; non infitiamur obligationis debitum,
					<lb/>cui data vobis a Domino gratia nos reddit obnoxios. Unde fiducialiter vestro Thoma utamini
					<lb/>ad omne, quod potest, quia nec ingratitudine nec negligentia, dante Domino, arguetur. Ad hec de
					<lb/>exenio ex parte vestra per .. exhibito ad gratiarum vobis assurgimus actiones, quem paternitati vestre
					<lb/>recommendamus secure, cum eum reddat non solum devotio, sed et meritorum exigentia
				<lb/>commendatum.</p>
			</div>
			<div>
				<head><lb/> <hi rend="bold">VIII 10</hi> </head>
				<pb n="199"/>
				<p><lb/>Gratiam vestram in missis plenis prosequimur actionibus gratiarum, in quibus eo plus obligamur ad
				<lb/>grates, quo digniori creduntur ministerio deputata.</p>
			</div>
			<div>
				<head><lb/> <hi rend="bold">VIII 11</hi> </head>
				<p><lb/>De vasis valde gratis, que valde gratanter accepimus, ad gratiarum vobis assurgimus actiones,
				<lb/>prompti et parati ad ea, que vobis et ecclesie vestre cedere valeant ad commodum et honorem.</p>
			</div>
			<div>
				<head><lb/> <hi rend="bold">VIII 12</hi> </head>
				<p><lb/>Quantis possumus, prosequimur actionibus gratiarum sinceros et utiles caritatis affectus, quos liberaliter
					<lb/>expenditis in Iohanne. Sane quantum ex hiis vobis et monasterio regimini vestro commisso
					<lb/>debitorum obligationibus astringamur, nos scimus, et satis probat beneficiorum evidentia receptorum.
					<lb/>Fiducialiter igitur a tali debitore potestis exigere, quicquid potest, cum etiam ultra possibilitatis
					<lb/>effectus obsequiose proroget terminos voluntatis. Ad hec non miremini, si dispensatio, pro qua
					<lb/>scripsistis, non sit obtenta Iohanni, licet multa se obtulerit facultas obtinendi. Ex causa siquidem
					<lb/>factum est, quam ad cautelam reticemus ad presens. Creditur tamen per aliam viam utcumque ei
				<lb/>fore provisum.</p>
			</div>
			<div>
				<head><lb/> <hi rend="bold">VIII 13</hi> </head>
				<p><lb/>Ad gratiarum vobis assurgimus actiones de honore ac beneficiis, que circa .., amicum nostrum, liberaliter
					<lb/>effudistis, pro quo nos nobilitati vestre, qua possumus, erimus retributionis vicissitudine
				<lb/>debitores.</p>
			</div>
			<div>
				<head><lb/> <hi rend="bold">VIII 14</hi> </head>
				<p><lb/>Cum attendimus, que misistis, sorti satisfactum esse credimus et usure. Pro equo quidem missus est
					<lb/>equus, et hic est satisfactio sortis. Exametum est additum, quod deduci poterit in usuram. Verum
					<lb/>quia neutrum necessitas debiti solvit, sed utrumque liberalitatis gratia obtulit, ad grates vobis assurgimus
					<pb n="200"/>
					<lb/>pro utroque. Ad hec quoddam pomum vobis transmittimus, quod visui frequenter exhibitum
				<lb/>mittentis memoriam representet.</p>
			</div>
			<div>
				<head><lb/> <hi rend="bold">VIII 15</hi> </head>
				<p><lb/>Pro misso equo liberalitatis vestre gratiam plenis prosequimur actionibus gratiarum, presertim, cum
				<lb/>sic dirigat gressus ad placitum, quod sessoris arbitrium explorare videtur.</p>
			</div>
			<div>
				<head><lb/> <hi rend="bold">VIII 16</hi> </head>
				<p><lb/>Missus liber a caro et gladium et speculum attulit: gladium verbi, speculum morum, gladium acutum
					<lb/>et elimatum, speculum sine macula, sine nube. Quid autem retribuam Petro? In bonis non
					<lb/>habeo, cum gratiarum actionem exuberet et vicissitudinem retributionis excedat. Ipsius enim lectio
					<lb/>gloriosa totiens dona multiplicat, quotiens fructus auget talique augmento et habundantem et inopem
					<lb/>efficit debitorem: habundantem scientie opibus, inopem recompensationis effectu. Sed quid
					<lb/>retribuam? Sane possibilitatis mee facultates in debitum veniunt, sed obligationem solutio non extinguit,
					<lb/>quia quanto liber ille plus legitur, plus obligat, et quantum in eo mihi plus solvitur, tibi
					<lb/>procul dubio plus debetur. Quid ergo retribuam? Et quidem, quod potero, faciam; quod non potero,
					<lb/>credam posse, animo debitum perferens, ut, quod casus sterilis subtraxisse videtur, fortuna pinguior
					<lb/>recompenset. Illud denique silentio non relinquo, quod novissime diebus istis ultra sortis mee
				<lb/>substantiam pro te mutuo recepissem, si se facilem prebuisset maioris gratia creditoris.</p>
			</div>
			<div>
				<head><lb/> <hi rend="bold">VIII 17</hi> </head>
				<p><lb/>Dum utilitatem advertimus missi libri, miramur, unde liberalitas tanta provenit, que illo Campanum,
					<lb/>ut ditaret Apulum, spoliavit. Sed forsan dedit hoc Francia, ut nutritura plus afferat quam
					<lb/>origo. Et quidem non expedit progressum liberalitatis exquiri, cum desideranti sufficiat receptionis
					<lb/>effectus, in quo recepti commoditas superat desiderium receptoris. Ex hiis igitur vestra prudentia
				<lb/>grates eliciat, quas debemus.</p>
			</div>
			<div>
				<head><lb/> <hi rend="bold">VIII 18</hi> </head>
				<p><lb/>De .. ex parte vestra receptis ad gratiarum vobis assurgimus actiones, parati plura recipere, si pateretur
					<lb/>locorum distantia ea mitti. Ad hec rescribite, que debemus, quia, cum alia solvimus debita, in
					<pb n="201"/>
					<lb/>vestrorum nolumus solutione cessare, remansuri nihilominus obligati, eo quod exterioris exsolutio
				<lb/>debiti obligationem interioris non perimit satisfactione crescente.</p>
			</div>
			<div>
				<head><lb/> <hi rend="bold">VIII 19</hi> </head>
				<p><lb/>Cum venerabilis patris .., Calaguritanensis et Calciatensis episcopi, labia vestro sint plena preconio
					<lb/>vestrisque laudibus affluant, apud vos pro eo preces videntur superflue et commendaticiis non creditur
					<lb/>litteris indigere, quem in specialis consolationis affectum inter afflictiones et angustias, que ipsum
					<lb/>hiis temporibus premunt, anticipantis liberalitas gratie iam suscepit. Sane cum causa eius causa
					<lb/>ecclesie censeatur, expedit talem habere patronum, qualem ecclesia Tholetana produxit, et cum pro
					<lb/>iustitia patiatur episcopus, decet ad defensionis subsidium principaliter prodire primatem. Ceterum,
					<lb/>cum eidem episcopo nos iungat affectio specialis, gratiam ipsi a vobis exhibitam in preterito specialibus
					<lb/>prosequimur actionibus gratiarum et prorogari petimus in futurum, ut negotium hactenus
					<lb/>quorundam iniuriis lacessitum tanti patroni munitum suffragio tranquilla iustitie statione letetur.
					<lb/>Ad hec, quia vestre liberalitatis affluentia beneficiorum consuevit multiplicatione concrescere, credimus,
					<lb/>quod adicietis preteritis, quod in ipsum episcopum rogati signum exauditionis insinuet:
				<lb/>exuberantis gratie adiectivum.</p>
			</div>
			<div>
				<head><lb/> <hi rend="bold">VIII 20</hi> </head>
				<p><lb/>Missus equus a cesare promptam manum recipientis invenit, ne difficultas gratiam mittentis offenderet
					<lb/>et eum, cui mittebatur, notaret a lege sui ordinis alienum. Restat igitur, ut pro eo imperiali
					<lb/>excellentie ad grates inclinem, presertim, cum sic dirigat gressus ad votum, quod videtur arbitrium
				<lb/>presagire sessoris.</p>
			</div>
			<div>
				<head><lb/> <hi rend="bold">VIII 21</hi> </head>
				<p><lb/>De affectu, quem ad nos habetis, et de gratia facta pro nobis magistro H., clerico nostro, prudentiam
					<lb/>vestram plurimum commendamus. Decet igitur, ut pro gratia facta nobis vobis teneamur ad
				<lb/>gratiam et pro affectu subsequatur effectus.</p>
			</div>
			<div>
				<head><lb/> <hi rend="bold">VIII 22</hi> </head>
				<pb n="202"/>
				<p><lb/>Ex affectu, quem ad illustris memorie patrem vestrum habuimus, debitores nos vobis esse fatemur ,
					<lb/>sed iam ex persona vestra, que Deo et ecclesie, ut asseritur, est devota, incipimus plus debere. Vestrum
					<lb/>igitur erit expetere debitum, ut placebit, et nostrum exsolvere iuxta posse. Ad hec de .. ex
					<lb/>parte vestra transmissis ad gratiarum vobis assurgimus actiones, pro dono petentes dona non mitti,
				<lb/>eo quod in amicis manum non requirimus, cordis liberalitate contenti.</p>
			</div>
			<div>
				<head><lb/> <hi rend="bold">VIII 23</hi> </head>
				<p><lb/>In aureo calice, quem misistis, et mittentis et recipientis notatur affectus: mittentis in metalli excellentia,
					<lb/>quod profertur, recipientis in dignitate ministerii, cui debetur. Quanto ergo maiori deputatur
					<lb/>officio, tanto magis contrahitur debitum gratiarum. Verum cum sit, qui solvere possit plus homine,
					<lb/>sic nos tenemur ad grates, quod nihilominus illum, qui plus ceteris adicere poterit, relinquimus
					<lb/>debitorem. Decet enim, ut illi mittens offeratur in misso, qui unigenitus Deo patri misse mysterio
				<lb/>in reparatione salutis offertur.</p>
			</div>
			<div>
				<head><lb/> <hi rend="bold">VIII 24</hi> </head>
				<p><lb/>Dilectus in Christo I., ecclesie Neapolitane cimiliarcha, nobis ascribit illud honoris et gratie, quod
					<lb/>illi prudentia vestra fecit; videlicet, quod quasi per vos nos satisfecisse videamur eidem. Hanc igitur
					<lb/>gratiam plenis prosequimur actionibus gratiarum, rogantes, ut continuetur in ipso favoris vestri
				<lb/>liberalitas gratiosa.</p>
			</div>
			<div>
				<head><lb/> <hi rend="bold">VIII 25</hi> </head>
				<p><lb/>De vino Greco grates referimus et super hiis, que missa pagina continebat, volumus id, quod vultis,
					<lb/>licet rogemur, ut pro alio scribamus .. abbati. Si tamen contingat nos scribere, informabimus secundum
				<lb/>iustitiam scriptum nostrum.</p>
			</div>
			<div>
				<head><lb/> <hi rend="bold">VIII 26</hi> </head>
				<pb n="203"/>
				<p><lb/>De grato Greco et caseo grates referimus copiosas. Tanto enim fuit acceptius, quod misistis, quanto
				<lb/>minus erat vinum Reatine regionis acceptum.</p>
			</div>
			<div>
				<head><lb/> <hi rend="bold">VIII 27</hi> </head>
				<p><lb/>Non nos pretereunt illate vobis iniurie, cum gravamina vestra propria reputemus. Ad hec munificentie
				<lb/>vestre ad grates assurgimus de cibo transmisso, recipere adhuc mittenda parati.</p>
			</div>
			<div>
				<head><lb/> <hi rend="bold">VIII 28</hi> </head>
				<p><lb/>De coopertorio duplici nobis misso per .., presentium portitorem, abbatem .., munificentie vestre
					<lb/>ad grates assurgimus et illam nihilominus gratiam, que, prout per relationem eiusdem abbatis et
					<lb/>aliorum audivimus, serenis actibus relucet in vobis, plenis prosequimur actionibus gratiarum. Ex
					<lb/>ministerio enim, quod in prosecutione vestre promotionis habuimus, bonorum, que facitis, credimus
					<lb/>a non expertes. Cum igitur reputemur in vestris meritis utcumque mereri, sic divinam in vobis
					<lb/>expectamus et expetimus affluentiam gratiarum, ut lucerna bonorum operum non extinguatur in
					<lb/>vobis, sed continuatis serenius virtutibus accendatur, quatenus sic in conscientia vobis per meritum
					<lb/>caritatis ardeat, quod vivat te vivente splendor in subditis per exemplum. Ad hec, cum inter amicos
					<lb/>illustris regis Ungarie ascribamur, per vos illi consulimus bona fide, ut in hiis, que debet nobili viro ..,
					<lb/>difficultatem, si placuerit, non opponat. Non enim decet, ut munificentia regis circa debita se
					<lb/>gravem et difficilem prebeat, que ad ea se facilem et favorabilem exhibet, que gratia producit in
				<lb/>donis.</p>
			</div>
			<div>
				<head><lb/> <hi rend="bold">VIII 29</hi> </head>
				<p><lb/>Licet fuerit pro dono petitum dona non mitti, eo quod in amicis manum non querimus, corde contenti,
					<lb/>quia tamen pannus per presentium portitorem ad usum capelle nostre transmissus sic venit ad
					<lb/>votum, quod mittentis gratie plena debetur prosecutio gratiarum, grates solvimus, quas debemus.
					<lb/>Ceterum de duabus petitionibus vestris altera dextera diligentis in auditorium principis introducta
					<pb n="204"/>
					<lb/>per opportune importunitatis suffragium ad exauditionis pervenit effectum. Sed reliqua passa repudium
				<lb/>verecunda redit ad dominum, amici pulsantis instantia remittentis obstaculo fatigata repulse.</p>
			</div>
			<div>
				<head><lb/> <hi rend="bold">VIII 30</hi> </head>
				<p><lb/>Lingua stridebat, animus diligentis sub expectatione solliciti languebat super continentia votiva
					<lb/>dilecti. Sed pagina missa satisfecit desiderio expectantis, convalescentiam optatam insinuans cari
					<lb/>Thome, cui vinculo caritatis in Domino iungitur alter Thomas. Restat igitur, ut scribenti assurgamus
					<lb/>ad gratias et salutis auctori inclinemus ad grates, immolantes ei vitulum labiorum, eo quod in
					<lb/>sanitate vestra per misericordiam salvatoris, quod spes non audebat promittere, res integra iam
				<lb/>exsolvit.</p>
			</div>
			<div>
				<head><lb/> <hi rend="bold">VIII 31</hi> </head>
				<p><lb/>In calice ac turibulo missis, in quibus opus et materia se mutuis excedunt excessibus, nostrorum
					<lb/>rapiuntur mentes artificum in excessum, quia presumit ingenium ad exemplar, sed manus in prosecutione
					<lb/>subsistit; affectus accenditur, tepescit effectus; gaudet oculus, brachium obstupescit. Dum
					<lb/>ergo missorum speciem specialem, mittentis pretiosam voluntatem attendimus, grates querimus
					<lb/>coequales; sed cum sufficientia desit, illius retributoris expetimus supplementum, ad cuius ministerium
				<lb/>deputata sunt. que misistis.</p>
			</div>
			<div>
				<head><lb/> <hi rend="bold">VIII 32</hi> </head>
				<p><lb/>Allectia missa cum gratiarum actione recepimus, que sapore salis insinuant recipientis memoriam
				<lb/>conservativam fore mittentis.</p>
			</div>
			<div>
				<head><lb/> <hi rend="bold">VIII 33</hi> </head>
				<p><lb/>Episcopo Theatinensi.</p>
				<p><lb/>Licet propositi et desiderii nostri fuerit, ut nullus prelatus de regno aliquid oneris sentiret ex nostris,
					<lb/>tamen, ne credamur ingrati, ad grates vobis assurgamus de gratia, quam exhibuistis clerico nostro,
					<lb/>nepoti nostri Iohannis. Illud autem, quod fecistis cantori et Hugoni de .., plenioribus prosequimur
					<pb n="205"/>
					<lb/>actionibus gratiarum, parati cum Deo sustinere sarcinam questionis, si quam contra predictos duos
				<lb/>moveri contigerit occasione mandati, quod nuper pro alio recepistis.</p>
			</div>
			<div>
				<head><lb/> <hi rend="bold">VIII 34</hi> </head>
				<p><lb/>Cum apud vos .. et .. preces nostras sibi senserint fructuosas, gratiam eis factam plenis prosequimur
					<lb/>actionibus gratiarum, ipsos vobis tanto securiori recommendantes affectu, quanto plus vos mereri
				<lb/>speramus eorundem suffragiis apud Deum.</p>
			</div>
			<div>
				<head><lb/> <hi rend="bold">VIII 35</hi> </head>
				<p><lb/>In gravaminibus monasterii vestri gravamur, incommoda eius propria reputantes, super quibus,
				<lb/>quod poterimus, faciemus. Ad hec regratiamur de missis, petentes pro gratia plura non mitti.</p>
			</div>
			<div>
				<head><lb/> <hi rend="bold">VIII 36</hi> </head>
				<p><lb/>Iocundum receptionis affectum, quem in equo transmisso gratia vestre serenitatis exhibuit, plenis
					<lb/>prosequimur actionibus gratiarum, cum hilaris facies recipientis et donum magnificarit oblatum et
					<lb/>videatur recipiendo donasse. Fecit autem hoc aut dilectionis intentio, ut mittens honoraretur in
					<lb/>misso, aut doctrine cautela, ut datum gratiose receptum alios ad similia blandimento laudis alliceret
					<lb/>et ad alia nihilominus dantis animum invitaret. Ad hec, si rescribenti libera datur responsi facultas,
					<lb/>poterit sine veritatis offensa rescribi, quod, si sors militie clericalis vos numero cardinalium ascripsisset,
				<lb/>super hiis, que finis vestre pagine continebat, cardinalibus, ut sic loquar, cardinaliores essetis.</p>
			</div>
			<div>
				<head><lb/> <hi rend="bold">VIII 37</hi> </head>
				<p><lb/>Sic effudit se liberalitatis vestre gratia circa meos, quod exuberantibus profusis beneficiis posse
					<lb/>meum ad retributionis effectus non sufficit, et quodammodo factus sum minor per incrementa
					<lb/>meorum. Quid retribuam? Sane, cum facultates non suppetant, se ipsum inducit in debitum obligatio
				<lb/>debitoris.</p>
				<pb n="206"/>
			</div>
			<div>
				<head><lb/> <hi rend="bold">VIII 38</hi> </head>
				<p><lb/>Ad grates vobis assurgimus de gratia, quam in oculis vestris invenit .., lator presentium, carus noster.
					<lb/>Verum, quia sperat nostris precibus aliquid adici, pro ipso affectione plena rogamus, quatenus
					<lb/>spem, quam de premisse gratie liberalitate concepit, ad effectum liberalitatis adiectio precum adiectione
				<lb/>perducat.</p>
			</div>
			<div>
				<head><lb/> <hi rend="bold">VIII 39</hi> </head>
				<p><lb/>Petitiones vestras remitto utiliter expeditas, et multiplicem liberalitatis affectum, quem in promptam
					<lb/>petitionis admissionem dedistis, gratis prosequor actionibus gratiarum, sic ut recepta munuscula
					<lb/>sua sorte non careant, que venerunt de sinceritatis gremio cariora. Hoc autem appetit recipientis
					<lb/>intentio, hoc affectat, ut tempore congruo in mittentis obsequium uberiori retributione recurrat.
					<lb/>Non ergo de futuro tepeat prompta manus nec obstaculum querat in solutione sequenti, ut amicum
				<lb/>devotiorem efficiat beneficiis successivis.</p>
			</div>
			<div>
				<head><lb/> <hi rend="bold">VIII 40</hi> </head>
				<p><lb/>Docta manus nostra vestra recipere de receptis ad grates assurgit, spem ad recipienda producens.</p>
			</div>
			<div>
				<head><lb/> <hi rend="bold">VIII 41</hi> </head>
				<p><lb/>Non fuit intentio nostra, carissime, ut equum vobis utilem ad Terre Sancte subsidium relinqueretis
					<lb/>pro nobis. Non enim commoda nostra querimus cum incommodo amicorum, nec consuevimus sic
					<lb/>nos indifferenter ad petitiones infundere, ut usum velimus incommodis vestris dare. Verumtamen
					<lb/>vestro regratiamur affectui, quia nescimus, cuius super hoc ultro procurantis vestra negotia verba
					<lb/>secutus non speratum temporibus istis produxit effectum. Ad hec rogamus, ut, si non executio plena
					<lb/>petitionibus vestris accesserit , vestra sinceritas non turbetur, memor, quod nec matris filiorum
				<lb/>Zebedei petitio iuxta petentis arbitrium ad exauditionis gratiam introivit.</p>
				<pb n="207"/>
			</div>
			<div>
				<head><lb/> <hi rend="bold">VIII 42</hi> </head>
				<p><lb/>Duo tue caritatis epistola continebat: ut viverem et ut crucesignatis assisterem. De utroque regratior.
					<lb/>De primo, quod desiderii tui sinceritas sic optat mihi spatia temporum, quod tandem finis temporis
					<lb/>sit perpetuitatis initium, et mors vite non interruptionis dispendium, sed commodum continuationis
					<lb/>adducat. Et utinam sic vivere libeat, quod mors, dum videtur concludere, copulet, et dum vite
					<lb/>venit ad limitem, vitam proroget in immensum! De secundo, prout potui, manum extendi et nihilominus
					<lb/>ad grates accedo, quia, dum me ad ea, que sunt caritatis, sollicitas, vigilitas mihi merita,
					<lb/>vigilitas et ad premia, dum sic, quem diligis, excitas ad exercitium meritorum, ut, quantum consistit
					<lb/>in homine, tua sollicitudine provehas ad gloriam premiorum. Ad hec de premissis in singulari numero
				<lb/>tua prudentia non miretur, cum amicitie vere simplicitas querat efficaciam, non applausum.</p>
			</div>
			<div>
				<head><lb/> <hi rend="bold">VIII 43</hi> </head>
				<p><lb/>Cultellum nuper a tua mihi cura transmissum de manibus porrigentis letus accepi, in quo mihi
					<lb/>premium et forme novitas placuit et tenendi aptitudo consedit. Illud etiam mihi eum reddidit
					<lb/>commendatum, quod tenax acies nullis hebetanda cesuris, cum ad durum forsan alliditur, potius
					<lb/>habet reverti quam ledi. Cuius rei profecto, si medullas eduxeris, hunc habet verbi series intellectum,
					<lb/>quod caritas vestra sinceris placet affectibus et nullum patiens vigoris integritas illibata defectum
					<lb/>nec tempore cadit in irritum nec per absentiam novit abire retrorsum. Addens, quod adiacens
					<lb/>lateri pendulum munus insigne tuum tam carum, tam bellulum non prius vagine claustris educitur,
					<lb/>quam panis mense positus crucis benedictione signetur, et quia moris est mihi, ad incidendos panes
					<lb/>me ipsum habere ministrum, de beneficio preacuti suscipio, quod in scindendis appositis minus ipse
					<lb/>laboro. Sic igitur tanti muneris acceptione letatus debitum gratiarum exsolvo; non quantum tibi
				<lb/>debetur ex munere, sed quantum habet devotionis affectus in mente.</p>
			</div>
			<div>
				<head><lb/> <hi rend="bold">VIII 44</hi> </head>
				<p><lb/>Recepta vestre liberalitatis exenia, que iam per totam discurrere Campaniam, mittentis sic extulere
					<lb/>preconium, quod sigillo silentii videntur illorum ora signata, qui nostro Iohanni nitebantur impingere
					<lb/>nomen avari. Que autem allegationis instantia, que persuasionis adiectio efficacius potuit reportare
					<lb/>de partis contrarie oblocutione triumphum? Non cesset igitur manus vestra, quoniam casus
				<lb/>huiusmodi dextera melius quam lingua peroret.</p>
				<pb n="208"/>
			</div>
			<div>
				<head><lb/> <hi rend="bold">VIII 45</hi> </head>
				<p><lb/>Vestre liberalitatis donum, quod ad multam instantiam .., nuntii vestri, recepimus, dignis prosequimur
					<lb/>actionibus gratiarum. Verum pro munere petimus, si placet, de cetero munera sub interdicto
					<lb/>concludi, ne, quod absit, de inculcatione donorum vel oblator prodigus vel receptor avidus censeatur.
					<lb/>Sic etenim nobis vestre sinceritatis affectus accedit ad plene sufficientie supplementum,
				<lb/>quod manum non querimus, corde contenti.</p>
			</div>
			<div>
				<head><lb/> <hi rend="bold">VIII 46</hi> </head>
				<p><lb/>Sufficere poterant, pater, multorum beneficiorum tot et tanta de manu vestra recepta, ut rebus vestris
					<lb/>saltem it absentia parceretis. Ecce, fateor me ad retributionem non sufficere de perceptis. Quid
					<lb/>ergo adicitis? An ita me reputatis immemorem, ut etiam sine scypho vestri memoriam non conservem?
					<lb/>Procul dubio mentis exilium paterer, si obliviscerer ego vestri! Equidem, si obliviscar id, quod
					<lb/>sum, oblivisci potero eius, qui post Deum me duxit adesse. Ut ergo non credar ingratus, ad grates
				<lb/>inclino de scypho recepto, licet gratum non fuerit, quod misistis.</p>
			</div>
			<div>
				<head><lb/> <hi rend="bold">VIII 47</hi> </head>
				<p><lb/>Etsi aliene rei non egeat, cui servit copia rerum, munus tamen exile non despicit interdum a devoto
				<lb/>transmissum.</p>
			</div>
			<div>
				<head><lb/> <hi rend="bold">VIII 48</hi> </head>
				<p><lb/>Super opinionem propriam et etiam plurimorum desideriis meis clementer est actum, cum inter
					<lb/>devotos nominis vestri collatione beneficii, per quam colligitur adiectio gratie, munificentie vestre
					<lb/>largitas me beavit. Hinc de merore raptus ad gaudia gaudeo cum iocundis, hinc ipse mihi magis
					<lb/>complaceo et iam me melior sum effectus. Si verum fateor, tota mee condicionis navicula fluctuabat
					<lb/>et aquilonis agitata turbinibus vicinum oculis periculum minabatur. Suam unusquisque enim dies
					<lb/>acediam precedebat, et ut dies e vestigio sequebatur, suo erat deterior precedenti. Nunc autem succedente
					<lb/>austro, qui procellas mutavit in equora, presidii vestri remigio de tenebris ad lucem caput
					<pb n="209"/>
					<lb/>exserui, inexcogitatam gratiam recognoscens. Qua devotione obliger? Quibus titulis dominum efferem?
					<lb/>Copia me facit inopem, et dum trahor ad omnia, premor magnitudine singulorum. Erubesco,
					<lb/>fateor, quia, dum verba desunt, me miserum ingratitudinis arguo; tot beneficiorum immemorem
				<lb/>semper accuso, qui sum ad recipiendum avidus nec sufficiens ad solvendum.</p>
			</div>
			<div>
				<head><lb/> <hi rend="bold">VIII 49</hi> </head>
				<p><lb/>Equus missus venit in domum, habitus pro recepto. Verum quia volumus, quod serviat nobis in
				<lb/>vobis, sic cum gratiarum remittitur actione, quod apud remittentem remansisse videtur.</p>
			</div>
			<div>
				<head><lb/> <hi rend="bold">VIII 50</hi> </head>
				<p><lb/>Friderico etc. Thomas sacrosancte Romane ecclesie cardinalis etc.</p>
				<p><lb/>Equus Hispanus ad vos pro exennio mittitur, qui victoriosi militis cupit ascensum et senescentis
					<lb/>presbyteri respuit sessionem; qui etiam, licet parvus non sit, vellem propter vos grandior, ac eum in
					<lb/>omni eo, quod equi est, laudare possum preterquam in cursu, quem nec in eo nec in alio equo experior
				<lb/>meis usibus deputato.</p>
			</div>
			<div>
				<head><lb/> <hi rend="bold">VIII 51</hi> </head>
				<p><lb/>Caro carus care plenitudinem caritatis.</p>
				<p><lb/>Tria electi vini barilia ex parte vestra cum gratiarum recepimus actione, sed licet ternarius numerus
					<lb/>omni sit veneratione colendus, accepissemus tamen libentius in exenii missione numerum ampliorem.
					<lb/>Sane delectat gustum suo libamine vinum istud, sed habunde haustum sic absorbentis haurit
					<lb/>ingenium, quod illud ab haustu superioris irrigui lentum reddit. Verumtamen, quia reputatis illo
					<lb/>repletos vino exultare spiritu ac ameno ipsius poculo invanescere vires mentis, providimus in agendis
					<lb/>nostris huiusmodi vini calicem habere vicinum, ut eius ope illa, etsi non forte plene, saltem hilariter
				<lb/>operemur.</p>
			</div>
			<div>
				<head><lb/> <hi rend="bold">VIII 52</hi> </head>
				<p><lb/>Letanter vidimus et gratanter solito more recepimus exenia, que misisti, sed mittentem vidissemus
					<lb/>libentius totisque personam eius amplexibus strinxissemus. Quia igitur viarum aditus, quos pridem
					<lb/>nubili caligo velaverat, sereni claritas iam revelat, expedire videtur, quod festinus accedas ad matris
				<lb/>solamina consueta.</p>
				<pb n="210"/>
			</div>
			<div>
				<head><lb/> <hi rend="bold">VIII 53</hi> </head>
				<p><lb/>Recepta nuper dilecti pagina letatus est animus meus, et mens pressa laborum tediis medelam recreationis
					<lb/>optate suscepit. Sane missa dona presentata socio vicinam mox eius dexteram habuere, ne
					<lb/>lenta manus difficultatem ingerens mittentis incurrisset offensam et ut eisdem illecta prompta receptioni
					<lb/>munerum habeatur. Verum novo notario donorum mittentes primitias, quem nondum talem
				<lb/>facti evidentia exhibebat, videmini futuri honoris presagium habuisse.</p>
			</div>
			<div>
				<head><lb/> <hi rend="bold">VIII 54</hi> </head>
				<p><lb/>De fringillo mihi transmisso grates ut de fasiano recipias, quia fuit utilitate maximus, licet fuerit
					<lb/>minimus quantitate, patienti amico plurimum opportunus, per quem pavit esuriem et ieiunio
				<lb/>satisfecit.</p>
			</div>
			<div>
				<head><lb/> <hi rend="bold">VIII 55</hi> </head>
				<p><lb/>Missus mulus, si potuisset sine mittentis offensa remitti, non fuisset admissus. Sed ecce, recepimus
					<lb/>eum, eligentes potius legem nostri propositi ledere, quam turbare doni remissione donantem. Ad
					<lb/>hec ad gratiarum vobis assurgimus actiones, pro gratia multa petentes, ut quoad nos liberalitas vestra
				<lb/>cesset a talibus, quoniam corde contenti manus non querimus in amico.</p>
			</div>
			<div>
				<head><lb/> <hi rend="bold">VIII 56</hi> </head>
				<p><lb/>Vestre liberalitatis affectum, qui communiter habet effectum, plenis prosequimur actionibus gratiarum,
					<lb/>pro gratia multa petentes, ut nobis in notam iniuriarum non veniat, si mulum remittimus,
					<lb/>cum sit causa remissionis honesta, que, cum ad iudicium vestre discretionis pervenerit, ad probate
					<lb/>dilectionis gratiam admittetur. Ad hec noveritis, quod super recepti revocatione mandati apud
					<lb/>communem insistemus dominum iuxta posse. Et quia nescimus, quale simus recepturi responsum,
				<lb/>sub huiusmodi dubio vobis remittimus palafredum.</p>
				<pb n="211"/>
			</div>
			<div>
				<head><lb/> <hi rend="bold">VIII 57</hi> </head>
				<p><lb/>Pro indumento letitie pannum recepimus, quem misistis, assurgimusque ad grates. Verum ne tua
				<lb/>videamur munuscula inhiare, mitti de cetero prohibemus.</p>
			</div>
			<div>
				<head><lb/> <hi rend="bold">VIII 58</hi> </head>
				<p><lb/>Nepos est mihi, cui creditur esse ingenium satis applicabile studio et addiscendi studiosa voluntas.
					<lb/>Id autem, quod hactenus defuit, videlicet bonorum subsidium ad expensas, pie satis et multum
					<lb/>liberaliter obtulistis, in quo munificentie vestre ad gratiarum actiones assurgens retributionis confiteor
					<lb/>debitum et cuiusdam tacite obligationis recognosco contractum. Utatur igitur confidenter in
					<lb/>Domino et ad commoda vestra et Laudensis ecclesie tali talis, creditor debitore, qui, quod poterit,
					<lb/>solvet, et, si potentie deerit, credule voluntatis obsequio recompenset. Et utinam Dominus sic opera
				<lb/>desideriis subministret, ut verbis facta satisfaciant et affectus effectui recompenset!</p>
			</div>
			<div>
				<head><lb/> <hi rend="bold">VIII 59</hi> </head>
				<p><lb/>Pro latore presentium paternitati vestre quasi timide scripsisse meminimus, sed rogati gratia et spem
					<lb/>et gratiam rogatoris excessit sue habundantia largitatis. Licet autem in hoc Deum, retributorem
					<lb/>omnium, vobis ad retributionis debitum teneri credamus et tanti retributio plene sufficiat, ne tamen,
					<lb/>quod absit, ingratitudinis vitium incurramus, liberalitati vestre ad gratiarum assurgimus
				<lb/>actiones.</p>
			</div>
			<div>
				<head><lb/> <hi rend="bold">VIII 60</hi> </head>
				<p><lb/>Contingit interdum, quod manus nostras a quorundam muneribus revocamus, sed ipsas ad vestra
					<lb/>libere et libenter extendimus, quia in eis quodammodo utimur iure nostro. Nihilominus tamen in
				<lb/>hoc vestro nostro ad gratiarum vobis assurgimus actiones de pellibus marturinis.</p>
				<pb n="212"/>
			</div>
		</div>
		<div type="book">
			<head type="h_1"><lb/> <hi rend="bold">LIBER NONUS</hi> </head>
			<head type="h_2"><lb/> <hi rend="bold">De constitutionibus, preceptis,</hi>
			<lb/> <hi rend="bold">commissionibus et gratiis faciendis ac dispensationibus</hi> </head>
			<div>
				<head><lb/> <hi rend="bold">IX 1</hi> </head>
				<p><lb/>Summi providentia principis peculiarem populum, quem pretulerat aliis gratie privilegio specialis,
					<lb/>fovebat manna misericordie ac rigoris virga regebat, beneficiis affluens, ultionibus non remissus.
					<lb/>Amicus etiam Domini Moyses pro eodem populo vitulum obtulit labiorum et manuum sacrificium
					<lb/>non omisit, post supplicationis hostiam holocausto satisfactionis oblato causam populi coram Domino
					<lb/>precibus, et Dei causam in populo gladiis prosecutus. Sane in maligno positi mundi malitia,
					<lb/>dum impunitis excessibus per campum licentie discurrit effrenis, claustra iuris infringit, aditum
					<lb/>pandit iniuriis, legem dampnat honesti, privilegium permittit errori, et dum spem impunitatis ad
					<lb/>alios prorogat, ad culpam nonnullos invitat. Sicque fit penalis impunitas, cum penis reservet maioribus
					<lb/>puniendos et per impunite transgressionis exemplar blanditur aliis ad offensam. Unde interdum
					<lb/>utcumque tyrannice parcitur et misericorditer desevitur, cum publice utilitatis intersit, ut excessus
					<lb/>vindicta coerceat et pena sit limes offense. Hinc est, quod propter presumptam in quosdam
					<lb/>de fratribus nostris temeritatis audaciam, ne celestis regis contumeliam, qui honoratur et spernitur
					<lb/>in ministris, dissimulationi relinquere ac Christiane religionis opprobrium, dum christi Domini,
					<lb/>quos ad Christianorum omnium salubre consilium et servitium apostolica sedes assumit, crudeliter
					<lb/>impetuntur, dare negligentie videamur, non tamquam iniuriarum ultores nostrarum, seu honoris
					<lb/>sponse Christi et immunitatis domus Domini zelatores, de communi fratrum nostrorum consilio
					<lb/>hac in perpetuum valitura constitutione sancimus, ut, si quis fame sue prodigus, salutis immemor et
					<lb/>reverentie divine calcator in hoc sacrilegii genus irruperit, quod sancte Romane ecclesie cardinales
					<lb/>hostiliter fuerit insecutus vel percusserit aut ceperit seu, quod absit, occiderit vel socius fuerit facientis
					<lb/>aut postea receptaverit huiusmodi sceleris patratores vel defenderit scienter eosdem, sicut reus
					<lb/>lese criminis maiestatis perpetuo sit infamis, diffidatus nihilominus et bannitus; sit intestabilis, ut
					<lb/>nec testandi liberam habeat factionem nec ad alicuius bona ex testamento vel ab intestato vocetur,
					<lb/>quatenus ab omni successione repulsus publicaque repulsa confusus minus inveniat sue malitie successorem;
					<lb/>fiant habitationes eius deserte et dentur cuncta ipsius edificia ad ruinam, et ut perpetua
					<lb/>nota infamie perpetua ruina testetur, nullo tempore reparentur. Nullus ei debita reddere, nullus
					<lb/>respondere in iudicio teneatur. Quicquid etiam in bonis invenietur ipsius, fisci vel rei publice dominio
					<lb/>applicetur, ut ex illis nil transmittat ad alios, sed potius cum ipso quodammodo dampnentur
					<lb/>et sua. Si qua vero feuda, locationes, officium vel beneficium spirituale ab aliquibus ecclesiis obtinet,
					<lb/>sit eis ipso iure privatus, que sic libere ad ecclesias revertantur, quod ecclesiarum rectores de ipsis
					<lb/>pro sua voluntate disponant. Quod si filium habeat clericum, non prelatum, ecclesiasticum beneficium
					<lb/>obtinentem, illo privetur, spe collationis alterius omnino sublata. Nulli preterea talium et
					<lb/>descendentium ab eisdem usque ad quartum gradum alicuius ianua pateat dignitatis aut honoris
					<lb/>ecclesiastici vel mundani; ad alicuius loci regimen non ascendat; sit ei postulandi negata facultas; sit
					<pb n="213"/>
					<lb/>notarie, iudicatus et quodlibet aliud officium seu ministerium publicum interdictum. In iudiciis
					<lb/>eius assertio contra quemquam nihil fidei, nihil credulitatis inveniat, ut ad testimonium prorsus
					<lb/>reddatur indignus. Sit ei ad ordines ascensus prohibitus, sit ad beneficium vel officium ecclesiasticum
					<lb/>negatus accessus, et ut magis famosa sit eius infamia, ad actus legitimos nullus ei pateat aditus,
					<lb/>nulla porta pandatur. Ad hec presenti nihilominus adicimus sanctioni, ut ex insecutione predicta,
					<lb/>sicut ex iniectione manuum violenta, excommunicationis sententiam quis incurrat, et tam insecutor
					<lb/>quam alii supradicti tanti mali participes, quamdiu in sua contumacia perdurarint, singulis diebus
					<lb/>dominicis et festivis, pulsatis campanis et candelis accensis, per omnes illius loci ecclesias, in quo
					<lb/>tantum fuerit facinus perpetratum, nec non civitatum et diocesum vicinarum excommunicati publice
					<lb/>nuntientur, nec ab alio quam a Romane pontifice cum fratrum suorum et iniuriam passi consensu
					<lb/>possint absolutionis beneficium obtinere, nisi mortis articulus immineret. Cum autem fuerint
					<lb/>absolvendi, primo sufficienter satisfaciant et idonee caveant, quod inferende pene parebunt et auxiliante
					<lb/>Domino penitentiam peragent iniungendam. Deinde per omnes illius loci ecclesias principales
					<lb/>et vicinorum locorum diebus dominicis et sollempnibus incedant nudi coram populo, femoralia
					<lb/>tantum habentes et virgas ferentes in manibus, cum quibus per easdem ecclesias publice fustigentur;
					<lb/>ituri postmodum ultra mare, ibidem acturi penitentiam per tres annos ad minus, nec exinde postmodum
					<lb/>reversuri absque sedis apostolice licentia speciali. Verum cum tales gratiam reconciliationis
					<lb/>meruerint, beneficio absolutionis obtento abstrahantur a banno et diffidatio revocetur, indulgeatur
					<lb/>facultas, ut suam et suorum iniuriam prosequantur, et debitorum illorum, que contracta fuerint de
					<lb/>postmodum acquisitis, repetitio non negetur. Illud autem non duximus omittendum, ut, si quis
					<lb/>fuerit in premissis nudo consilio vel simplici favore culpabilis, penitentia metiatur in culpa, ut secundum,
					<lb/>quod excessus exegerit, vindicta procedat. Si quis vero sic totus in scelus corruerit, sic se
					<lb/>dederit totum flagitio, sic fedus cum morte pepigerit, ut divini et humani timoris pariter et amoris
					<lb/>nullis reservatis reliquiis occiderit cardinalem, ultra, quam premissa contineant, sic in eum potestas
					<lb/>iurisdictionis insurgat, sic rigor ultionis insiliat, quod contra vite supplicium mortis solacium invocet,
					<lb/>vivens pene, non culpe; vindicte speculum, non offense. Per hoc quoque secularibus potestatibus
					<lb/>non adimimus facultatem utendi legibus contra tales, quas adversus sacrilegos catholici principes
					<lb/>ediderunt. Quis enim locus regiminis poterit esse tutus, quis rector securitate gaudebit, si Romana
					<lb/>ecclesia, que omnium ecclesiarum, disponente Domino, caput est et magistra, casibus istis
					<lb/>subicitur, si eius filii speciales huiusmodi periculis exponuntur? Quem ecclesie filium, quem fidei
					<lb/>zelatorem contumelia tanta non tangeret et confusio tam aspera non moveret? Porro, qui filius est,
					<lb/>dolebit; qui fidelis, matre fidei lesa ledetur. Ad hec, si princeps, potestas, consul vel alius dominus
					<lb/>seu rector loci, quocumque nomine censeatur, presentis constitutionis tenorem non fecerit observari,
					<lb/>tam ipse quam officiales ipsius infra mensem, postquam res ad notitiam eorum pervenerit, excommunicatione
					<lb/>notentur. Quod si populus fuerit circa predicta remissus et ad satisfaciendum rectores
					<lb/>et officiales eius non compulerit, Romanus pontifex cum suis fratribus omnibus infra mensem
					<lb/>exeat locum illum, si eum ibidem contigerit commorari, et antequam plenarie satisfaciat, minime
					<lb/>revertatur, nisi forsan inevitabilis necessitas immineret, propter quam exitus eius et fratrum procul
					<lb/>dubio periculosus ecclesie redderetur. Preterea, si populus rectorem sic excommunicatum tertio
					<lb/>monitus, sicut poterit, a regimine amovere contempserit, supponatur civitas ecclesiastico interdicto,
					<lb/>usque quo congrue satisfiat. Indignum est enim rectoris officium, cuius soluta remissio sic illorum
					<lb/>indulget malitiis, quod innocentes exponit iniuriis et vexationibus, et tribulationibus dat quietos;
					<lb/>iniuriosos excitans correctionis et indulgentie negligentia et per impunitatis audaciam animans
				<lb/>turbatores.</p>
			</div>
			<div>
				<head><lb/> <hi rend="bold">IX 2</hi> </head>
				<pb n="214"/>
				<p><lb/>Habet utilitas stimulos acutius illos sollicitans, quos specialius respicit interesse. Sane per rectores
					<lb/>extraneos ecclesie Romane patrimonium hactenus gubernatum multe negligentie patuit multoque
					<lb/>dispendio fuit expositum ex multiplici distractione multorum, qui commoda sibi, non se commodis
					<lb/>patrimonii applicabant. Hinc est, quod de communi fratrum nostrorum consilio presenti sanctione
					<lb/>statuimus, ut semper deinceps aliqui ex fratribus nostris per tempora totius patrimonii regimini
					<lb/>deputentur, qui gubernantes in equitate ac iustitia universa diligenti custodia servent habita, occupata
					<lb/>defendant, alienata sollicite revocent et restaurare non negligant dissipata; papa, qui pro tempore
					<lb/>fuerit, consilium et auxilium iuxta fratrum suorum consilia ministrante. Custodiam vero arcium
					<lb/>personis ecclesiasticis providis et fidelibus papa committat. De proventibus autem, deductis
					<lb/>expensis, fiat divisio in tres partes, quarum una cedat camere pape, secunda fratribus, tertia ecclesie
					<lb/>Romane thesauro, communibus ecclesie Romane necessitatibus de fratrum suorum consilio
				<lb/>applicanda.</p>
			</div>
			<div>
				<head><lb/> <hi rend="bold">IX 3</hi> </head>
				<p><lb/>Rex excelsus, filius summi regis, Deus et homo Iesus Christus, quem legi necessitas non subiecit,
					<lb/>factus est voluntate sub lege, formam relinquens vicario, ut, licet pre ceteris libertatem in excellentia
					<lb/>dignitatis acceperit, recognoscat tamen cum ceteris quandam in officii debito servitutem, sacrarum
					<lb/>observatione sanctionum gratuito alligans utrumque: necessitatem voluntariam et necessariam voluntatem,
					<lb/>ut, dum prelationem sic subicit, maior appareat ex huiusmodi subiectione prelatus. Auctoritatis
					<lb/>est quoque posse statuere, sed virtutis, ut, quis suo subiciat se statuto, per alterum potens
					<lb/>&lt;fit&gt; in subditis, per reliquum potentior in se ipso, presertim, cum efficacius statuat, dum exponit
					<lb/>apertius sui prosecutione statutum, eo quod lingue manus interpres quasi preco semitam verbo
					<lb/>parat. Sane felicis recordationis Symmachus papa, volens quodammodo legi subicere potestatem, in
					<lb/>ecclesie prediis alienandi licentiam interdixit, ut, quod licere non expedit, licitum non putetur. Nos
					<lb/>autem super hoc illius vestigiis inherentes unanimi fratrum desiderio et petitione concordi hac in
					<lb/>perpetuum valitura constitutione sancimus, ut de patrimonialibus sine communi fratrum consilio et
					<lb/>assensu alienatio nulla fiat. Sit uni facultas, quod ex causa legitima obstaculum libere contradictionis
					<lb/>opponat. Si vero fuerit in alienatione processum, factum ipso iure non teneat, per successorem,
					<lb/>quasi predecessor de facto processerit, et eo ipso, quod processum sic fuerit. revocandum &lt;sit&gt;, de
					<lb/>alienantis vita, consentientium numero et sollempnitate scripture nullum adminiculum tali suscipiente
					<lb/>contractu. Ceterum ad cautelam quedam loca specialioris inhibitionis vinculo astringenda
				<lb/>speciali expressione nominum presenti pagine fecimus annotari.</p>
				<pb n="215"/>
			</div>
			<div>
				<head><lb/> <hi rend="bold">IX 4</hi> </head>
				<p><lb/>Arca federis, que virgam continebat et manna, pectus providi prefigurabat rectoris, in quo rigor et
					<lb/>lenitas esse debent; rigor discipline, lenitas misericordie, ut, quod pena exaggerat, pietas leniat successivi
					<lb/>restauratione remedii, oleo infuso post vinum vulneribus sauciati. Sane cum per inobedientie
					<lb/>vitium in superba nostri mandati repulsa super virginis receptione cuiusdam posueritis in religionis
					<lb/>vestre gloria maculam, sedis apostolice gratie, que vos libertate donarat, retributionem ingratitudinis
					<lb/>opponentes, nos adempto privilegio libertatis vos sub iugo reduximus obedientie durioris, iurisdictione
					<lb/>videlicet .., episcopi Tudertini, qui, sicut asseritur, vos sententiarum fulminibus impetit et
					<lb/>comminationum terret intonatione maiorum. Porro audivimus, quod premissa sunt vobis lamentationis
					<lb/>materia et causa ploratus, uberes oculis resolutis in lacrimas, si forte culpe satisfieri posset et
					<lb/>pene, cum eas et dolor offense tamquam debitas exigat et amaras extorqueat acerbitas ultionis, et
					<lb/>utrumque flerent oculi non solvendo, nisi remissionis providentia posuerit in exactione mensuram.
					<lb/>Et quidem pervenit ad nos baiula relatione quorundam fletus gementium reclusarum, et in auribus
					<lb/>nostris vox lacrimarum insonuit instititque nostrorum supplicatio fratrum, ut considerantes, quid
					<lb/>sexus fragilitas exigat, quid favor religionis exposcat, porrigeremus manum misericordie sic attritis et
					<lb/>aperiremus pietatis viscera sic confusis. Quia vero illius, licet immeriti, vicem tenemus in terris, qui
					<lb/>non continet miserationes in ira, qui post nubilum dat serenum, de affluentis plenitudine gratie vos
					<lb/>et monasterium vestrum, quasi quodam beneficio restitutionis in integrum, in statum reducimus
				<lb/>pristine libertatis, litteras contrarias ad memoratum episcopum destinatas penitus revocantes.</p>
			</div>
			<div>
				<head><lb/> <hi rend="bold">IX 5</hi> </head>
				<p><lb/>Fecit Deus hominem rectum, sed ipse questionibus se immiscuit infinitis et cor adinventionum
					<lb/>laqueis implicans multiplicatis studiis in retia incidit, que nature primitiva simplicitas non tetendit.
					<lb/>Hinc est, quod questiones insurgunt, contentiones augentur, querele concrescunt, lites ex litibus
				<lb/>oriuntur, et interdum nodus incurritur, dum creditur ansa solvi.</p>
			</div>
			<div>
				<head><lb/> <hi rend="bold">IX 6</hi> </head>
				<pb n="216"/>
				<p><lb/>Si iustitia in iudicium convertatur, iniuria confusa succumbit, ratio gloriosa triumphat, lex libera
				<lb/>reddit litigantibus, quod debetur.</p>
			</div>
			<div>
				<head><lb/> <hi rend="bold">IX 7</hi> </head>
				<p><lb/>Moyses veteris legis, amicus Dei et divini colloquii familiaritate preclarus, cum per se causis non
					<lb/>posset sufficere populi, ne ipse labore consumeretur inani et concursus multitudinis iudicia retardaret,
					<lb/>viros assumpsit electos, ut distributa per plures regiminis sarcina levius portaretur. Moyses etiam
					<lb/>nove legis, filius Dei et ipse Deus, cui erat in voluntate potestas, quia poterat, quod volebat, apostolos
					<lb/>sui evangelii cooperatores elegit, vicarium, scilicet Romanum pontificem, instruens, ut in plenitudine
					<lb/>potestatis assumptus aliquos in partem sollicitudinis advocaret, officii debitum efficacius
					<lb/>prosequens sua cum subditis onera partiendo. Porro non censeretur plena potestas, si eam circa
					<lb/>personam sic aliqua meta restringeret, quod infra se ipsum sua potentia clauderetur, sed in hoc potestatis
					<lb/>habundantia eminet, in hoc potentie maiestas exuberat, cum auctoritatem, quantum decet,
					<lb/>communicans facit alios de suo posse potentes, quatenus et ipse plene possit in subditis et de sua
					<lb/>plenitudine possint participata potestate subiecti. Dives siquidem vena, que in fontem erumpit irriguum,
					<lb/>non tantum locum replet originis, sed affluens in alia influit et uberis affluentia fontis plenis
				<lb/>consideratur in rivis.</p>
			</div>
			<div>
				<head><lb/> <hi rend="bold">IX 8</hi> </head>
				<p><lb/>Ab exordio conditionis humane lex obedientie vitium transgressionis incurrit, cum primitivi parentes
					<lb/>sui conditoris prohibitione postposita pomum, quod singularis et universalis Dominus speciali
					<lb/>subiecerat interdicto, in totius posteritatis periculum attemptarunt, sicque de corrupta radice corrupti
					<lb/>processere ramusculi et de parentum vitio notam progenies subsecuta contraxit. Nonnulli
					<lb/>enim Ade filii, dum elate mentis prosequuntur affectus, fines sue conditionis excedunt et irreverenter
					<lb/>a superioribus dignitates subtrahunt, que diligenter ab inferioribus exigunt et aliquando violenter
					<lb/>extorquent. Sane cum regulariter nemo sibi ius dicere debeat, tam utilitas evidens quam necessitas
					<lb/>urgens exposcit, ut ab ore sedentis in throno procedat gladius bis acutus, qui secat utrimque, reddens
					<lb/>utrique litigantium, quod debetur. Gladius autem hic probabiliter dicitur sententie diffinitive
					<pb n="217"/>
					<lb/>decisio, per quam circumcisis superfluitatibus voluntatum ad metam sue cogitationis mens ratione
				<lb/>reducitur et examinata iustitia lis sopitur. Hinc est etc.</p>
			</div>
			<div>
				<head><lb/> <hi rend="bold">IX 9</hi> </head>
				<p><lb/>Ex sinceritatis affectu, quem ad personam nostram geris, instruimur, quod opportuno tempore ea
					<lb/>prompta devotione perficias, in quibus merito delectamur. Hinc est, quod, cum votivum sit nobis
					<lb/>singulos ecclesie filios presertim favoris nostri suffragium in necessitatibus implorantes secure libertatis
					<lb/>sic obtinere gaudium, ut nullum in personis aut rebus ipsis immineat detrimentum, sinceritatem
				<lb/>tuam etc.</p>
			</div>
			<div>
				<head><lb/> <hi rend="bold">IX 10</hi> </head>
				<p><lb/>In recti statera iudicii non, quid dubium voluntatis arbitrium, sed, quid certa ratio iuris appendat,
					<lb/>librantis moderamen debet advertere, supponens clavibus humeros et legi subiciens potestatem,
					<lb/>dum libitum refrenat sub debito et pares litigantibus laxat habenas, censendo simili censura dissimiles
				<lb/>et parificando dispares equa libra. Sane etc.</p>
			</div>
			<div>
				<head><lb/> <hi rend="bold">IX 11</hi> </head>
				<p><lb/>Ceterum, cum pro ipso magistro, sicut a pluribus fidedignis asseritur, meritum vite peroret, litterature
					<lb/>suffragium interpellet, ne quassatus litium fluctibus videatur relictus utcumque naufragio, ne
					<lb/>litteras gratie rigor iudicii prorsus oblitteret et in desperationis exitum lubricet spes concepta favoris,
					<lb/>mandamus, ut, memorato W., si possidet, vel quolibet alio detentore post suprascripti collationem
					<lb/>abbatis ab ecclesia nominata remoto, ipsam cum suis pertinentiis auctoritate nostra sepefato magistro
					<lb/>R., sublato more dispendio, conferas eumque facias pacifica possessione gaudere. Quod si forsan
					<lb/>aliquis alius, antequam abbas processerit, ius habuisse probetur in illa, ne iam dictum magistrum
					<lb/>attritum laboribus et attenuatum expensis in morum iniuriam et contemptum scientie ulterius
					<lb/>iteratio itineris atterat et paupertatis improbitas opprimat, precipimus, ut ad minus in equivalenti
				<lb/>beneficio, appellatione cessante, provideas eidem.</p>
				<pb n="218"/>
			</div>
			<div>
				<head><lb/><hi rend="bold">IX 12</hi> </head>
				<p><lb/>Iniuriatur memorie frequenter oblivio, et longinquitate sepe fit temporis, quod res clara presentibus
					<lb/>redditur obscura futuris, et sic interdum recisa repullulant, suscitantur sopita et sepulta resurgunt.
					<lb/>Unde adversus oblivionis dispendium de scripture suffragio prudentium cautela providit, presertim
					<lb/>in illis, que post litium sumptus, post iudiciorum strepitus ad metam producta sententie iudiciali
					<lb/>calculo terminantur. Hinc est, quod sententiam, quam inter ecclesiam Ravennatensem et commune
					<lb/>Cervie tulimus, fidei scripture duximus committendam, facientes eandem presenti pagina annotari
					<lb/>et nostri sigilli impressione muniri, cuius tenor talis est etc. Sane, dum petitionum expressione quorundam
					<lb/>litigantium verba tenuimus, rusticitatem sermonis forsan incurrisse videmur. Maluimus
					<lb/>tamen verbis incultis, sed intellectui regionis accommodis petentium affectum exprimere, quam sub
				<lb/>locutionis ornatu intellectum ingerere partium sensibus alienum.</p>
			</div>
			<div>
				<head><lb/> <hi rend="bold">IX 13</hi> </head>
				<p><lb/>Inter assiduas curas et immensas sollicitudines, que ministerio apostolice sedis incumbunt, de salubri
					<lb/>statu catholicorum orbis terre regum et principum sollicite cogitare nos convenit, ut in regnis
					<lb/>eorum vigeat tranquille beatitudo quietis et solide pacis gratia nutriatur, ne in illis dissentionis turbine
					<lb/>fluctuante animisque populorum circa exercitium guerrarum intentis ac emergentibus exinde
					<lb/>corporum animarumque dispendiis fidelium tepescat devotio et cultus fidei Christiane lentescat.
					<lb/>Verum licet ad singulas regiones sub eiusdem professione fidei constitutas mentis nostre intuitum
					<lb/>diffundimus, tamen de statu regni Dacie tanto nimirum ferventius excitamur, quanto illud in ecclesie
					<lb/>Romane devotione semper ferventius perstitit et sine interruptione persistit. Cum igitur ab olim
					<lb/>peccatis exigentibus in eodem regno diversarum et grandium turbationum tempestas emerserit et ex
					<lb/>eis carissimus in Christo filius noster .., eiusdem regni rex illustris, multiplicium vexationum iugiter
					<lb/>detrahatur angustiis, ac ecclesiis et personis ecclesiasticis dicti regni gravia multipliciter immineant
					<lb/>detrimenta, nec non quamplurium horrendorum excessuum fuerit per hoc idem regnum enormitate
					<lb/>respersum, expedit, quod ad reformationem status eiusdem apostolice partes auctoritatis plenis et
					<lb/>efficacibus studiis exponantur. Quare de creditis tibi dono celesti virtutibus plenam in Domino
					<lb/>fiduciam obtinentes, cum scias et possis per tue circumspectionis industriam succensas odiorum
					<lb/>flammas extinguere ac in gentilium cordibus veritatis spiritum suscitare, discretioni tue per apostolica
					<lb/>scripta mandamus, quatenus ad ea, que sunt pacis et concordie, pro reformatione pacifici status
					<lb/>eorundem regis et regni operationes tuas tamquam vir sermone potens et opere virtuosus efficaciter
					<lb/>interponas, statuens et ordinans circa hec ea, que ad eorundem regis et regni statum prosperum et
					<lb/>tranquillum videris pertinere, ita quod huiusmodi fomitibus odiorum extinctis in locum pristinum
					<lb/>pax et concordia, Deo propitio, restaurentur, cumque in commisso tibi legationis officio eo salubrius
					<lb/>et utilius proficere valeas, quo maiori tranquillitate fruetur status composite regionis, et de sollicitudine,
					<lb/>quam circa hec duxeris adhibenda, possis dignis in Domino laudibus commendari. Ut autem
					<lb/>in protectione et auxilio dicti regis adsit tibi favoris apostolici promptitudo, volumus et simili
					<lb/>tibi auctoritate mandamus, quatenus non permittas ipsum in suis perturbari iuribus vel offendi, et
					<pb n="219"/>
					<lb/>tam perturbatores quam offensores huiusmodi, si qui fuerint, quam eis contra ipsum quomodolibet
					<lb/>adherentes consilio vel favore, quod ab ipsius iniuriis et molestiis conquiescant, monitione prehabita,
				<lb/>per censuram ecclesiasticam, appellatione remota, compellas.</p>
			</div>
			<div>
				<head><lb/> <hi rend="bold">IX 14</hi> </head>
				<p><lb/>Inter occupationes multiplices et immensas, quibus assidue angimur et distrahimur supra vires, de
					<lb/>subsidio Terre Sancte vehementius cogitantes, ad hec attenta sollicitudine et attentione sollicita
					<lb/>instantius vigilamus, ut eiusdem Terre succursui opportuno provideatur remedio et crucis ac crucifixi
					<lb/>negotium, auctore Domino, feliciter dirigatur. Nam, licet nonnulli predecessores nostri, summi
					<lb/>pontifices, grandis ad hec diligentie studio ferventer institerint, nos tamen, qui statum ipsius Terre
					<lb/>presentialiter novimus, quique ipsius discrimina experientia palpavimus manuali, eo affectuosius
					<lb/>cupimus eidem Terre celeri et efficaci subsidio subveniri, quo Terra eadem in graviori est hoc tempore
					<lb/>necessitatis articulo constituta. Cum igitur nos centesimam omnium ecclesiarum proventuum
					<lb/>totius regni .. usque ad quinquennium eidem Terre de fratrum nostrorum consilio duxerimus concedendam,
					<lb/>fraternitati tue per apostolica scripta mandamus, quatenus huiusmodi centesimam annuatim
					<lb/>usque ad predictum quinquennium per te vel per alium seu alios integre colligens, quicquid
					<lb/>collectum fuerit, .. et .., nuntiis eiusdem Terre, vel eorum procuratoribus seu alteri eorundem absque
				<lb/>diminutione aliqua assignare procures.</p>
			</div>
			<div>
				<head><lb/> <hi rend="bold">IX 15</hi> </head>
				<p><lb/>Dignum est, ut, qui non solum sua, verum etiam semet ipsos salubriter abnegantes carnem suam
					<lb/>cum vitiis et concupiscentiis crucifigunt, in claustris claustralibus se claudendo, gratis attollantur
				<lb/>favoribus et congruis presidiis muniantur, ut eo devotius, quo quietius, pacis famulentur auctori.</p>
			</div>
			<div>
				<head><lb/> <hi rend="bold">IX 16</hi> </head>
				<p><lb/>Simonem, latorem presentium, quem presbyter de soluta suscepit, notavit origo, egritudo castravit.
					<lb/>Sane, cum tales lex promotionis in clero generationis vitio non agnoscat et ius matrimonii amissione
					<lb/>genitalium ad tori debitum non admittat, idem inter utrumque, quoad hec utrimque repulsus, censetur
					<lb/>quodammodo quasi neuter. Verum, cum causam corruptionis in ipso casus incidens prius
					<pb n="220"/>
					<lb/>preciderit, quam carnis lubrico etatis innocentia laberetur, ad clericatus assurgit desiderium, cuius
					<lb/>munditie ipsum virginalis integritatis necessitas coaptavit; vocis modulatione offerente favorem et
					<lb/>spe scientie prestante suffragium, quam ingenii studiosi sollicitudo pretendit. Super hiis apostolice
					<lb/>sedis clementiam adiit, ut ipsius pietas ad desiderata ei aditum pandat, quem progenitorum corruptela
					<lb/>dampnarat. Quia vero nonnunquam dampnum radicis et caries flore compensatur et fructu,
					<lb/>dum virtus in filiis abolet maculam, quam intulere parentes, mandamus, quatenus prefato S. quoad
					<lb/>susceptionem ordinum et perceptionem beneficii ianuam dispensationis aperias, prout pulsaverit
					<lb/>instantia meritorum, ut, quem culpa parentum partum protulit odiosum, gratia matris quadam
				<lb/>regeneratione providentie favorabilem pariat genituram.</p>
			</div>
			<div>
				<head><lb/> <hi rend="bold">IX 17</hi> </head>
				<p><lb/>Turbat filios, amicos offendit venerabilis patris .. episcopi mors amara, sed eo dolor tolerabilius
					<lb/>pretereundus est, quo certius in quolibet sors futura speratur. Sane nuper in patris obitu .. ecclesia
					<lb/>exsurgat iam de lamentis et lacrimis, &lt;cum&gt; digni successione presulis reparetur. Conveniant igitur
					<lb/>in capitulo canonici et unanimi consensu ecclesie viduate de marito provideant, et destituto gregi
					<lb/>subveniant de pastore, quem non tam dignitas presulatus offerat, quam ipse suis meritis dignitatem
					<lb/>extollat, ut uxoris ecclesie demissa facies viri fraudate solacio novo hilarescat in coniuge, gaudeat sub
					<lb/>eius sollertia, que decessoris nonnunquam deploravit incuriam. Letetur tali commissa sponso, qui,
					<lb/>matrimonii iura custodiens, que legi coniugali debentur, exsolvat instruendo sermone populum et
					<lb/>exemplis salutaribus informando, ita quod mater ecclesia, verbi divini semine bonorumque operum
					<lb/>exemplo concipiens, laudabilem erumpat in sobolem, fructus proborum actuum ex devote mentis
					<lb/>utero producendo. Verum cum liberum non habeam sine permissione discessum et ex iniuncti officii
					<lb/>debito corporalis interdicatur absentia, idcirco .., canonico vestro, vicem meam in hac parte
				<lb/>committo, ut ipse, meo nomine prestans assensum, defectum suppleat absentie corporalis.</p>
			</div>
			<div>
				<head><lb/> <hi rend="bold">IX 18</hi> </head>
				<p><lb/>Porrecta nobis ex parte vestra petitio continebat, quod, cum B., quondam vester conversus, immo
					<lb/>perversus, nefario coitu prout nota publicabat infamie, pecoribus se commiscens omnes, qui habebant
					<lb/>in partibus illis pecora, tanto rancore involverat, quod a lacticiniis, de quibus ibi precipue vivitur,
					<lb/>abstinebant. Homines loci conversum eundem ad foveam, ubi tales vivi sepeliuntur iuxta legem
					<lb/>patrie, adduxerunt, non intendentes ipsum in persona ledere, sed ab eo dumtaxat per huiusmodi
					<lb/>terrorem elicere, ad quorum accesserat pecora, veritatem, ut reliquorum lacte sine abominationis
					<lb/>opprobrio vescerentur. Quo inter alia enormia, que de carnis lubrico confitebatur, cum equa se
					<lb/>commiscuisse dicente, populus terre, qui aderant, horrendi sceleris enormitate turbati tradiderunt
					<lb/>eum vivum bestiali cum bestiis sepulture, ut sepeliretur facti memoria cum sepultis, vel, si superviveret
					<lb/>aliquibus, haberet superstitem vitam pene. Sane immanitas criminis promittebat quodammodo
					<pb n="221"/>
					<lb/>meritum in vindicta, et in hominem iurisdictionis alterius manum utcumque licentians ultioni
					<lb/>eum cuiuslibet iudicio videbatur exponere, qui per innaturalis lapsus iniuriam nihil servaverat de
					<lb/>iure nature. Super quo, cum multitudo maxima sit in culpa, eorum provideri saluti per sedem apostolicam
					<lb/>petiistis. Quia vero, ubi multorum strages iacet, severitati est aliquid subtrahendum, discretioni
					<lb/>vestre per apostolica scripta mandamus, quatenus eisdem super casu premisso absolutionis
					<lb/>beneficium iuxta formam ecclesie impendatis, iniungentes eorum cuilibet pro modo culpe penitentiam
					<lb/>competentem et alia, que debent talibus et consueverunt iniungi, temperantes modificatione
				<lb/>rigorem, prout excessus precedentis acerbitas ulciscentium provocavit offensas.</p>
			</div>
			<div>
				<head><lb/> <hi rend="bold">IX 19</hi> </head>
				<p><lb/>Gemme, sororis A. diaconi et V. acoliti, presentium portitorum, subdiaconus quidam violentus
					<lb/>aggressor florem pudicitie attemptavit et iuri virginitatis iniurians claustra pudoris infregit. Cumque
					<lb/>fratrum animos doloris recentis urgeret aculeus et inconsultus calor accenderet ultionis, adiunctis
					<lb/>sibi duobus fratribus, quos ipsis et dolor et caro coniunxerat, sic sunt aggressorem aggressi, quod
					<lb/>virium suarum suffragium ad vindictam manum imbecillem sororis armavit, que lesi pudoris iniuriam
					<lb/>prosequens in pudenda impudentis insiluit, illis abscisis, quos iniuriosus habuerat sue libidinis
					<lb/>incentores. Sane cum illi sit medici cura subventum, supplicarunt humiliter circa ordinum susceptionem
					<lb/>sacrorum dispensationis subsidio subveniri, ut causa commotionis probabilis sic casum
					<lb/>huiusmodi culpe subiciat, quod misericordie remedium non excludat. Nos autem de speciali mandato
					<lb/>domini pape paternitati vestre committimus, quatenus, iniuncta prefatis A. et V. penitentia
					<lb/>competenti, tandem, si eis et vite meritum et fame testimonium suffragantur aliudque canonicum
				<lb/>non obsistat, cum expedire videritis, ipsos super petitis ad dispensationis gratiam admittatis.</p>
			</div>
			<div>
				<head><lb/> <hi rend="bold">IX 20</hi> [&lt;/br&gt;]</head>
				<p><lb/>&lt;Venerabili patri ..&gt;, episcopo Bergamensi, Thomas &lt;miseratione divina tituli sancte Sabine presbyter&gt;
				<lb/>cardinalis salutem in Domino.</p>
				<p><lb/>Habet assertio Albertini, latoris presentium, quod olim, dum matris penderet ab ubere, nutricis
					<lb/>incuria dubio relictus eventui, rapide suis aggressui patuit et corporis partes inferiores amisit; in
					<lb/>illum incidens circa pudenda pudorem, quod in ipso inferior regio femine coniecturam non habet,
					<lb/>quam natura non dedit, et viri probationem non exhibet, quam casus ademit. Cum autem prefatus
					<lb/>Albertinus religioni desiderium applicet, cui eum aptiorem fecit eventus, auctoritate domini pape
					<lb/>paternitati vestre committimus, quatenus super hoc eiusdem Albertini proposito prestet optatum
					<lb/>manus vestra subsidium, et ad ordines sacros ascendendi, si aliud canonicum non obsistat, tribuat
				<lb/>benigna licentia facultatem.</p>
				<pb n="222"/>
			</div>
			<div>
				<head><lb/><hi rend="bold">IX 21</hi> </head>
				<p><lb/>Archiepiscopo.</p>
				<p><lb/>Habet hoc casus V. presbyteri, latoris presentium, quod ei de genitalibus alterum sus inimica precidit
					<lb/>et reliquum manus medici non dimisit, et sic in illo iniuriam et in isto curam deplorans petit sibi
					<lb/>super sui executione officii apostolice sedis providentia subveniri. Quia vero in talibus impetus aliene
					<lb/>malitie vel casus ingruentia repentini aut necessarie curationis utilitas quoad susceptum officium
					<lb/>afferre non consuevit obstaculum, paternitati vestre etc., quatenus, si prefati sacerdotis assertio suffragio
					<lb/>veritatis innititur et aliud canonicum non obsistat, ipsius desiderium ad exauditionis gratiam
				<lb/>admittatis.</p>
			</div>
			<div>
				<head><lb/> <hi rend="bold">IX 22</hi> </head>
				<p><lb/>Legato.</p>
				<p><lb/>Desiderium pauperum dirigentium ad scientiam vota sua, quod est nobis valde gratissimum, clementer
					<lb/>tibi committimus adiuvandum, ut ex hoc Deo et hominibus affectu placeas cum effectu.
					<lb/>Hinc est, quod pro .. paupere clerico, latore presentium, qui amore scientie litteralis illectus Parisius
					<lb/>se transtulit ad studendum, multis tamen paupertatis incommodis conculcatus, fraternitatem tuam
					<lb/>rogamus, monemus et hortamur attente, per apostolica tibi scripta mandantes, quatenus eundem
					<lb/>divine pietatis intuitu habeas commendatum, ac nostri consideratione subsidii disciplinis scolasticis
					<lb/>insudanti saltem in decem libris provideri facias annuatim, ita quod misertus pauperis Domino
				<lb/>laudabiliter fenereris et nos pro eo tibi referamus gratiarum debitas actiones.</p>
			</div>
			<div>
				<head><lb/> <hi rend="bold">IX 23</hi> </head>
				<p><lb/>Bonorum presagium futurorum, quod de laudabilibus etatis tue auspiciis iam transacte collegimus,
					<lb/>nos invitat, ut tibi, qui in gratiam nostre familiaritatis assumptus per honeste conversationis obsequium
					<lb/>acceptum te plurimum reddidisti, debeamus apostolice munificentie dexteram aperire, ut
				<lb/>avidius studeas merita cumulare virtutum pregustata dulcedine premiorum.</p>
			</div>
			<div>
				<head><lb/> <hi rend="bold">IX 24</hi> </head>
				<p><lb/>Etsi sedes apostolica veluti pia mater nonnunquam extraneis et ignotis se liberalem consueverit exhibere,
					<lb/>devotis tamen et cognitis non debet eius provisionis munificentia non adesse, sed tanto ipsis
					<lb/>in retributionem assurgere meritorum, quanto se reddunt nobis per grata devotionis obsequia gratiores.
					<pb n="223"/>
					<lb/>Hinc est, quod pro dilecto filio .., nato nobilis viri .., civis Romani, universitatem vestram
				<lb/>monendam duximus et hortandam, per apostolica vobis scripta mandantes, quatenus etc.</p>
			</div>
			<div>
				<head><lb/> <hi rend="bold">IX 25</hi> </head>
				<p><lb/>Petrus, canonicus de .., nobis exposuit, quod, cum nos olim venerabili fratri nostro .. episcopo et
					<lb/>capitulo nostris dederimus litteris in mandatis, ut ipsum in ecclesia ipsa ob reverentiam apostolice
					<lb/>sedis et nostram in fratrem et canonicum admittentes prebendam, si qua ibidem forsitan tunc vacabat
					<lb/>vel quam cito tunc vacare contingeret, assignarent, venerabili fratre nostro .. episcopo sibi super
					<lb/>hoc executore concesso, ac idem executor prebendam, quam quondam .., decanus eiusdem ecclesie
					<lb/>obtinuerat, assignarit eidem, ignorans eam prius collatam fuisse G., canonico ecclesie memorate,
					<lb/>nobis humiliter supplicavit, ut, cum prebendam eandem utpote collatam alii nequiverit obtinere, ac
					<lb/>idem executor occasione collationis huiusmodi, quasi officio suo functus, nolit in negotio ipso procedere
					<lb/>pluries requisitus, super hoc providere sibi paterna sollicitudine dignaremur. Quocirca discretioni
					<lb/>tue per apostolica scripta mandamus, quatenus ad provisionem ipsius procedas iuxta continentiam
				<lb/>litterarum ad eundem episcopum directarum.</p>
			</div>
			<div>
				<head><lb/> <hi rend="bold">IX 26</hi> </head>
				<p><lb/>Cum nonnunquam extraneis et ignotis consueverit apostolica sedes de benignitate solita providere,
					<lb/>decet eam illos precipue provisionis ecclesiastice gratia prosequi, qui sibi continuis placentes obsequiis
				<lb/>dignoscuntur in illa generali ecclesie deservire.</p>
			</div>
			<div>
				<head><lb/> <hi rend="bold">IX 27</hi> </head>
				<p><lb/>Cum nonnunquam ignotos beneficiorum nostrorum faciamus participes, ageremus indigne, si eos,
					<lb/>quos nobis assidua obsequiorum devotio et continua devotionis obsequia reddunt notos, gratie nostre
					<lb/>relinquamus expertes. Merito igitur liberalitatis apostolice ianua, cum pateat interdum extraneis,
					<lb/>circa devotos et familiares repagulum non admittit. Hinc est etc., quatenus ipsum, qui per se
					<lb/>ac suos vobis et ecclesie vestre poterit esse, auctore Domino, plurimum fructuosus, pro nostra et
					<lb/>apostolice sedis reverentia liberaliter in ecclesia vestra in fratrem et canonicum admittentes ei de
					<lb/>prebenda etc., preces et mandatum nostrum taliter impleturi, quod id totum liberalitati vestre possit
				<lb/>ascribi et devotionem vestram commendare merito valeamus. Alioquin damus etc.</p>
			</div>
			<div>
				<head><lb/> <hi rend="bold">IX 28</hi> </head>
				<pb n="224"/>
				<p><lb/>Digne credimus agere, cum pro illorum provisione scripta nostra dirigimus, quos ad huiusmodi
					<lb/>gratiam obtinendam sue adiuvant merita probitatis. Hinc est, quod pro .., de cuius merito et scientia
				<lb/>laudabile nobis testimonium perhibetur, universitatem vestram etc.</p>
			</div>
			<div>
				<head><lb/> <hi rend="bold">IX 29</hi> </head>
				<p><lb/>Digne credimus agere, si affectum, quem ad officiales et familiares nostros inter alios specialiter
					<lb/>gerimus, ad suos eorum intuitu aliquando extendentes illis beneficientie dexteram porrigamus, ut
					<lb/>hii, qui nostris et ecclesie Romane insistunt obsequiis, non solum sibi per hoc, sed etiam aliis apostolice
				<lb/>sedis gratiam mereantur.</p>
			</div>
			<div>
				<head><lb/> <hi rend="bold">IX 30</hi> </head>
				<p><lb/>Digne etc. usque dirigimus, qui sue probitatis meritis digni huiusmodi gratia reputantur, quia et
				<lb/>ipsis retributione congrua respondetur et alii ad virtutum cultum eorum invitantur exemplis.</p>
			</div>
			<div>
				<head><lb/> <hi rend="bold">IX 31</hi> </head>
				<p><lb/>Non solum prodesse bonis eorum bonitas videatur, non est ipsorum tantum utilitatibus deputanda,
					<lb/>sed, ut etiam aliis fructuosa probetur, debet personam sui transgredi possessoris. Unde nonnunquam
					<lb/>interventu bonorum aliquibus intendamus gratiam facere specialem, quibus alias minime
				<lb/>faceremus. Hinc est etc.</p>
			</div>
			<div>
				<head><lb/> <hi rend="bold">IX 32</hi> </head>
				<p><lb/>Quos morum probitas et litterarum peritia viteque insignit honestas, maiorum beneficiorum suffragio
				<lb/>condecet honorari.</p>
			</div>
			<div>
				<head><lb/> <hi rend="bold">IX 33</hi> </head>
				<p><lb/>Pro dilecto filio magistro S., qui diu ecclesie tue propriis stipendiis servivisse proponitur, scripsisse
					<lb/>meminimus, ut ei non habenti ecclesiasticum beneficium, quo possit secundum persone meritum
					<lb/>congrue sustentari, provideres de beneficio prebendali. Verum, sicut accepimus, nondum ipsi nostre
					<lb/>littere fructum aliquem attulerunt, sed ipsum potius subiecisse laboribus, exposuisse videntur expensis.
					<pb n="225"/>
					<lb/>Sed attendat tue fraternitatis prudentia, si decuerit super hoc precibus nostris aliquid difficultatis
					<lb/>opponi, qui non pro incognito, non pro non benemerito rogabamus. Nolentes igitur, quod de predicto
					<lb/>magistro pie incepimus, relinquere inexpletum, mandamus, quatenus unam de prebendis illis,
					<lb/>quibus est annexa cura, si qua vacat vel cum se facultas obtulerit, sine cuiuslibet dispendio difficultatis
					<lb/>assignes, non obstante beneficio, quod idem magister in ecclesia .. de .. dicitur obtinere, cum de
					<lb/>ipso, consideratis persone meritis, non credatur competenter esse provisum. Sic autem secundum
					<lb/>preceptum nostrum libenter exaudias et efficaciter studeas adimplere, quod et signa tue devotionis
					<lb/>ex opere clareant et liberalitas gratiam habeat, si coactionis instantiam non expectet. Alioquin, ne de
				<lb/>tot litteris spem rudem et sterilem impetrator non sine scribentis rubore reportet, damus etc.</p>
			</div>
			<div>
				<head><lb/> <hi rend="bold">IX 34</hi> </head>
				<p><lb/>Quod venias, scribitur, quod non tardes, iniungitur, quod verba mandes effectui, &lt;non&gt; propulsatur,
					<lb/>ut more preterite culpas veniendi velocitas abluat et expectanti placeas, quem de non veniendo
				<lb/>noveris offendisse.</p>
			</div>
			<div>
				<head><lb/> <hi rend="bold">IX 35</hi> </head>
				<p><lb/>Equitas rationis et approbata consuetudo requirit, ut iurgantium questiones, que grate pacis limite
					<lb/>terminantur, ad cautelam presentium et memoriam posterorum redigi debeant in scripturam, ne
					<lb/>lites dampnosas certo fine decisas incertitudo succedens quandoque resuscitet, quas intercedens
				<lb/>Concordia sepelivit. Sane etc.</p>
			</div>
			<div>
				<head><lb/> <hi rend="bold">IX 36</hi> </head>
				<p><lb/>Presidente rationis imperio in animo iudicantis sedet in examine veritatis pro tribunali iustitia et
					<lb/>quasi rex in solio iudicii rectitudo, cuius dissipatur intuitu proprie voluntatis arbitrium et acceptio
					<lb/>personarum. Ex quo fit, ut parvi et magni, pauperes et divites, potentes et debiles, absentes etiam et
				<lb/>presentes equo libramine iudicentur.</p>
			</div>
			<div>
				<head><lb/> <hi rend="bold">IX 37</hi> </head>
				<pb n="226"/>
				<p><lb/>Ne cum cadentibus cadant et cum decedentibus decedere videantur, que laudabilibus assumuntur
					<lb/>initiis, factis sunt restauranda similibus, ut sic vivere credantur exemplis. Sane bone memorie C.,
					<lb/>predecessor tuus, in annua pensione quindecim marcarum argenti, quas dilecto filio magistro G.,
					<lb/>notario nostro, solvebat, argumentum prudentie ac signum devotionis ostendit, in unius liberalitatis
					<lb/>affectu procurans gemine utilitatis effectum. Porro prudentis providentia extitit virum tam utilem,
					<lb/>tam acceptum suis et ecclesie sue negotiis obligare; devoti quoque sinceritas habuit in officialis beneficio
					<lb/>prosequi apostolice sedis honorem. Verum largitor ille decessit et continuationem affectus sors
					<lb/>extrema precidit, sed nunquam huiusmodi largitas decidet et efficacia liberalitatis deficiet, cum fructuosa
					<lb/>materia quodammodo vivat et efficax causa supersit. Prudentia siquidem in te habere dicitur,
					<lb/>quod tua devotio non aliena, sed quasi domestica creditur. Predecessorem tuum in utraque precedis,
					<lb/>et officialem predictum frequentior usus officii et uberior gratia nostra nec non et fratrum nostrorum
					<lb/>efficit tuis et ecclesie tue commodis aptiorem. Ecce, nihil deest materie, nihil cause. Spe igitur
					<lb/>firma et secura fiducia fraternitatem tuam rogamus, per apostolica tibi scripta mandantes, quatenus
					<lb/>dicto magistro ob reverentiam apostolice sedis et nostram ac sue merita probitatis eandem pensionem
					<lb/>annis singulis facilitate voluntaria et voluntate facili solvere non omittas, tuas sibi super hoc
					<lb/>litteras concedendo, ut voluntatem difficultas non ingerat et voluntas difficultatem aliquam non
					<lb/>inducat, eo quod veniunt quasi cum quadam diminutione dilata, et quasi cum augmento festinata
					<lb/>succedunt. Et quidem verecundie nota et quadam confusionis macula non careret, si apud te nostre
					<lb/>intercessionis auctoritas pro illo alicuius contradictionis obstaculum inveniret, pro quo gratis ad
					<lb/>gratiam, precum preparatorium non expetens nec expectans, se predicti predecessoris tui liberalitas
					<lb/>offerebat. Denique ad id sufficere poterit insinuatum esse plenarie viro tam devoto, tam provido,
				<lb/>quid velimus.</p>
			</div>
			<div>
				<head><lb/> <hi rend="bold">IX 38</hi> </head>
				<p><lb/>Cum sedes apostolica, in apostolorum principe Petro fundata, a petra Christo et decorem dignitatis
					<lb/>et potestatem principatus acceperit, debitum retributionis exposcit, ut nos, qui, licet immeriti, sedi
					<lb/>apostolice presidemus, eiusdem principis basilicam et decoremus honoribus et privilegiis muniamus.
					<lb/>Dignum est siquidem, ut illius ecclesie bona inconcussa stabilitate firmentur, in cuius soliditate fidei
					<lb/>providentie divine potentia universalis fidem ecclesie firmitate perpetua stabilivit. Sane predecessorum
					<lb/>nostrorum in talibus libenter vestigiis inheremus, ut, dum ipsorum dona grata conservatione
					<lb/>prosequimur, efficiamur utcumque in eorum liberalitatibus liberales, et quibus affectu communicamus
					<lb/>in donis, eisdem effectu participemus in premiis, de illius profusa largitate sperantes, qui
					<lb/>filios in peculio credito sibi efficit donatores, et suis etiam obligatur in commissi negotiatione talenti,
				<lb/>de suo in suis faciens meritum, quod coronat.</p>
				<pb n="227"/>
			</div>
			<div>
				<head><lb/><hi rend="bold">IX 39</hi> </head>
				<p><lb/>Mirari possumus et debemus, quod vocatus a nobis ad regimen ecclesie Casertane nec nostro te
					<lb/>conspectui presentasti, nec moram tanti temporis excusatio iusta purgavit. Nos autem factam tibi
					<lb/>gratiam prosequentes mandamus, quatenus ad presentiam nostram accedas, memoratam ecclesiam
				<lb/>cum favore nostro et imperiali gratia adepturus.</p>
			</div>
			<div>
				<head><lb/> <hi rend="bold">IX 40</hi> </head>
				<p><lb/>In tribus, que sancte trinitatis tribus personis, potentia, sapientia et benignitate videlicet, attribuuntur
					<lb/>vocabulo, quoniam earum quelibet essentialiter communis est tribus et trium una, regnum
					<lb/>Francie patet a longis retro temporibus pre regnis aliis claruisse ac per hoc habuisse in se vestigium
					<lb/>trinitatis: in strenuitate militum potens, in clero litterarum scientia predito sapiens, et in clementi
					<lb/>principum bonitate benignum; quorum medio si duo destituantur extrema, in vitia convertentur,
					<lb/>quoniam potentia, nisi fuerit sapientia temperata, in presumptionem luxuriat, se ad arrogantiam
					<lb/>extollendo; benignitas vero, si eadem suffulta non fuerit, in dissolutionem degenerat, et efficitur
					<lb/>fatuitati cognata. Igitur sapientia necessaria est utrique, sine qua neutra illarum nomen virtutis obtinet
					<lb/>vel effectum. Sapientia vero nutritur studio litterarum, quo, quasi fluvio de loco deliciarum
					<lb/>egresso, non solum regnum predictum irrigatur et fecundatur per Spiritus sancti gratiam, verum
					<lb/>etiam paradisus ecclesie generalis, cuius alveus Parisiensis civitas ex eo, quod idem studium Parisius
					<lb/>viguit hactenus, noscitur extitisse. Unde vestra credimus interesse sollicita diligentia et sollicitudine
					<lb/>satagere diligenti, ut studium diebus vestris translatum alibi a Parisius illuc quasi flumen ad alveum
					<lb/>revocetur, ne forsan ex translatione huiusmodi ad nihilum redigatur, per plura loca divisum velut
					<lb/>fluvius, qui distractus ab alveo et in rivos divisus arescit, ac per hoc celum claudi scripture ac imbrem
					<lb/>suum nubes continere contingat, et incomplutam terram universalis ecclesie remanere, nec
					<lb/>non in tenebras solem et lunam converti stellasque involvi caligine huiusmodi tenebrarum, ac sic de
					<lb/>predicto regno deleri trinitatis vestigium prelibatum, quoniam in vestram ignominiam redundaret,
					<lb/>si diebus vestris idem regnum huiusmodi gloria privaretur. Sane ad nostram noveritis audientiam
					<lb/>pervenisse, quod inter vos ex parte una etc. ut in alia usque transferendo. Nos ergo utilitatibus proventuris
					<lb/>etc. usque obviare .. et .. nostris damus litteris in mandatis, ut ipsi vice nostra inter vos et
					<lb/>magistros ac scolares prefatos interponant sollicite partes suas, ac imponant sollicitudinem diligentem
					<lb/>et operam efficacem, ut studium Parisius revocetur. Quocirca etc. usque exequentes, ne, si secus
					<lb/>egeritis, quod non credimus, sapientiam et benignitatem, sine quibus vix potentie unitas potest
					<lb/>persistere, videamini abiecisse, ac nos, qui regnum ipsum hactenus celitus benedictum, ut dedecoretur
					<pb n="228"/>
					<lb/>a decore huiusmodi, non possumus equanimiter tolerare, super hoc providere aliter
				<lb/>compellamur.</p>
			</div>
			<div>
				<head><lb/> <hi rend="bold">IX 41</hi> </head>
				<p><lb/>Si iuris sinceritas virtutum lumine coruscantis ire stimulantis aculeo perurgente nubilum commotionis
					<lb/>admisit, amoris interim vigor exsurgat, qui, cuiusquam turbationis excussa caligine, vexate
				<lb/>menti quietis solacium largiatur, ut delicie pacis exuberent et deliramenta dissidie delitescant.</p>
			</div>
			<div>
				<head><lb/> <hi rend="bold">IX 42</hi> </head>
				<p><lb/>Imminente tibi cura gregis dominici ex officio pastorali, sicut experimento didicimus, vigilanter
					<lb/>invigilas noctis vigilias, ne errantes oves illius lupi vigilis faucibus pereant, qui non dormit, sed vigilat,
					<lb/>et congregatis interdum circa ipsum precavere satagis. ne oves oberrent et lupus rapax, qui circuit
					<lb/>querens, quem devoret, incessanter congregatas dispergat et perdat, quoniam ad hoc rapit, ut
					<lb/>voret. Ex parte tua siquidem nobis fuit humiliter supplicatum, ut, cum quidam clerici tue civitatis et
					<lb/>diocesis atque provincie pro carnis lubrico excommunicati et ab officii executione suspensi divina
					<lb/>presumpserint celebrare, eis post patris verbera matris porrigere ubera dignaremur, ut post virgam
					<lb/>manna degustent et post vini rigorem olei sentiant lenimentum, cum intendant libidini dare repudium
					<lb/>et continentie cingulo stringere lumbos suos. Nos autem de presenti tua sollicitudine colligentes,
					<lb/>quid de futura speremus, tue circumspectioni committimus, ut, cum predictis clericis post susceptionem
					<lb/>temporis competentis, si eis vite meritum et fame testimonium suffragabitur, aliudque
					<lb/>canonicum non obsistat, auctoritate nostra dispenses, proviso prudenter, ut simplices et iuris ignaros
					<lb/>eo minus circumspecto moderamine pena puniat et plus misericordie gratia relevet, quo minus culpe
					<lb/>simplicitas recipit et ignorantia plus excusationis admittit. Denuntiari tamen volumus, quod de
					<lb/>cetero sub simplicitatis et ignorantie relicto clipeo non latebunt, quos infinita transgressionis scientia
				<lb/>producet in publicum feriendos.</p>
			</div>
			<div>
				<head><lb/> <hi rend="bold">IX 43</hi> </head>
				<p><lb/>Iudici.</p>
				<p><lb/>Illis ecclesiarum committendum est regimen, qui morum honestate decori subditos exemplis bonis
					<lb/>informent et lucidi splendore scientie ignorantie nube respersos illustrent, ut exultet ecclesia tradita
					<lb/>tali sponso, qui matrimonalia iura custodiens, que lege coniugali debentur, exsolvit. Gaudeat sub
					<lb/>talis pastoris sollertia, qui dominici gregis custos sollicitus oves Christi congreget et ovili concludat,
					<lb/>ne lupi terrore irruentis abacte perdantur; letetur huiusmodi subiecta prelato, qui misericordiam
					<lb/>discipline consocians correctione debita solvat penas, culpe quas exigunt subditorum, ut qualitatem
					<pb n="229"/>
					<lb/>criminis supplicii quantitas non excedat, ita quod ipsos nec nimio rigore coerceat nec superflua
					<lb/>lenitate relaxet. Sane nuper ad nos baiula quorundam relatione pervenit, quod I. de .. clericus, annum
					<lb/>decimum vix attingens, ecclesias plures obtinuit curam animarum habentes, dux aliorum effectus,
					<lb/>duce cum egeat, magisterii assumptus in regimen, quem disciplinalis subiectio non instruxit, et
					<lb/>tutor datus ecclesie, cui propter defectum etatis tutor noscitur importunus. Et quidem, cum etas
					<lb/>infantie ignorans providentie semitas nequaquam, quid agat, advertat, cum puerilis affectus discretionis
					<lb/>regula minime limitetur, cum in suis actibus infans circumspectionis oculo non ducatur, indigne
					<lb/>talis regimini preficitur aliorum et in decore prelature decoratur honore, quem et iuris equitas
					<lb/>preesse non patitur, et cui regimen etatis minoritas contradicit. Nolentes igitur, ut in offensam canonum
				<lb/>et periculum subditorum predicti I. perniciosa prelatio toleretur, mandamus, quatenus etc.</p>
				<pb n="230"/>
			</div>
		</div>
		<div type="book">
			<head type="h_1"><lb/><hi rend="bold">LIBER DECIMUS</hi> </head>
			<head type="h_2"><lb/> <hi rend="bold">De inquisitionibus, de ordine iudiciario, prebendis et electionibus</hi> </head>
			<div>
				<head><lb/><hi rend="bold">X 1</hi> </head>
				<p><lb/>Ordinate vicis officium auris et oculus, lingua et manus habent in iudice suis limitibus terminatum.
					<lb/>Nam suscipit auris excessum, quem relatio defert, oculus inspicit, quem declarat probatio, lingua
					<lb/>dampnat sententia, manus pena castigat. Sane ad aures nostras Humanatensis ecclesie clamor ascendit;
					<lb/>clamat de presule, qui Dei dono adimit legem doni, quia, dum sacramenta ecclesiastica inhumane
					<lb/>pertractat honorum venditor et expositor dignitatum, gratia redditur in ipsius inordinata
					<lb/>ordinatione venalis, repugnantibus tamen effectibus, cum venditio gratie detrahat et gratia venditioni
					<lb/>repugnet, eo quod nec gratiosa venditio nec venalis gratia tali commercio se compatiuntur in
					<lb/>sacris. Ecce, in foro eius ordines huiusmodi fori esse dicuntur, quod subdiaconatus trium solidorum
					<lb/>accedit ad pretium, diaconatus procedit ad quinque, presbyteratus ascendit ad septem. Sed non hoc
					<lb/>decorum est pretium, quo appretiantur sacra profanis, non in premissis ternario, quinario et septenario
					<lb/>ministerium insigne signatur. Hiis nihilominus rumor adiecit, quod in illius mercato ecclesias
					<lb/>et ecclesiastica beneficia mercantur Simonis mercatores, quamvis ad Simonem Petrum non prestet
					<lb/>introitum Simon magus. Quid ergo relinquit invenditum, qui talia vendere non veretur? Et mirum,
					<lb/>quod in istis contractibus contractor occurrit, in quibus quoad executionem non habet venditor,
					<lb/>quod venumdet, et emptor non recipit, quod intendit; mutuis tamen affectibus contrahitur hinc
					<lb/>inde sola culpa. Verum non talia passus est ecclesie princeps in mago, in Giezi non sustinuit Eliseus,
					<lb/>non dissimulavit Christus in venditoribus columbarum. Unde, si Petro successimus, si habemus
					<lb/>aliquid Elisei, si vicem Domini gerimus, nullatenus hoc in illo Humanatensi feremus, sicut prediximus,
					<lb/>inhumano. Ut igitur oculus probatione cognoscat, que auris relatione percepit, lingua
					<lb/>dampnet et dextera puniat, que dampnationis et pene stipendia merebuntur, mandamus et in virtute
					<lb/>obedientie districte precipimus, quatenus tam per Humanatensem diocesim quam vicinas inquisita
					<lb/>super premissis sollicite veritate, quicquid inveneritis, nobis fideliter rescribatis, illi episcopo peremptorium
					<lb/>terminum prefixuri, quo nostro se conspectui representet pro meritis recepturus. Ceterum,
					<lb/>licet sint culpe, in quibus est culpa relaxare vindictam et excedatur interdum, dum excedens
					<lb/>non ceditur et non exaggeratur excessus, in pontificalis tamen reverentiam dignitatis de quadam
					<lb/>humanitate in hoc illi providendum duximus Humanatensi, ut eundem ante sue mentis oculos
					<lb/>statuatis, salubriter consulentes, quod clamanti ecclesie corpore cedat, cui creditur utilitate cessisse,
					<lb/>nec inutili umbra terram ulterius occupet arbor, ut dicitur, non tam sterilis quam nociva, eo quod
					<lb/>hactenus fructus protulit potius ad pestem quam ad pastum, refectionis nihil aut modicum, sed
					<lb/>infectionis multum habentes. Ipsum quoque volumus non latere tot de suis ordinatis pro gratia
					<lb/>dispensationis ad sedem apostolicam accessisse, quod de predictis plus, quam credat, credulitatis
					<lb/>habemus, et tales ordinati plus publicant, quam talis ordinator abscondat. In hiis autem ignem et
					<lb/>aquam eidem apponimus, ut, ad quod voluerit, manum extendat: vel ignis ardorem expectans iudicio
				<lb/>vel aque refrigerium expetens cessione.</p>
				<pb n="231"/>
			</div>
			<div>
				<head><lb/><hi rend="bold">X 2</hi> </head>
				<p><lb/>Ad audientiam nostram noveris pervenisse, quod .., abbas monasterii sancti .., vitio simonie, incontinentie
					<lb/>ac periurii nec non et aliis criminibus irretitus, monachali penitus honestate abiecta et regularis
					<lb/>observantie virtute calcata, vitam ducit extra monasterium cum personis secularibus dissolutam.
					<lb/>Ipse quoque, utpote prorsus effectus incorrigibilis et perversus, super corrigendo ipsius monasterii
					<lb/>statu negligens et remissus, bona eiusdem dilapidat enormiter et consumit, propter que et alia, que
					<lb/>committit enormia, idem monasterium adeo in spiritualibus et temporalibus est collapsum et collabitur
					<lb/>incessanter, quod, nisi salubri et celeri remedio succurratur eidem, vix adiciet, ut resurgat.
					<lb/>Cum igitur instantia nostra cottidiana, secundum apostolum, sit omnium ecclesiarum sollicitudo
					<lb/>continua, mandamus, quatenus personaliter ad locum accedens, habens pre oculis solum Deum,
					<lb/>impendas eisdem visitationis officium vice nostra et corrigas et reformes ibidem tam in capite quam
				<lb/>in membris, que correctionis et reformationis officio videris expedire.</p>
			</div>
			<div>
				<head><lb/> <hi rend="bold">X 3</hi> </head>
				<p><lb/>Vas coopertorium non habens in veteri lege censebatur immundum; sic et os, quod scientia non
					<lb/>premunit, satis habet immundi. Hoc si Stephanus attendisset, non adeo, sicut audivimus, mentem
					<lb/>in mendacium et linguam ad falsa laxasset. Asseritur enim, quod in publico presumpserit dicere
					<lb/>felicis recordationis Innocentium papam, predecessorem nostrum, revocasse cuncta, que fecerat in
					<lb/>Apulia venerabilis frater noster .., episcopus Albanensis, cum ibi legationis officio fungeretur. Certe
					<lb/>non hoc eiusdem Albanensis scientia requirebat, non hoc ipsius patiebatur auctoritas, non hoc eius
					<lb/>prudentie debebatur, ut tanti viri processus, debita cautela vallatus, per sedem apostolicam, que tam
					<lb/>carum, tam acceptum habet eundem, alicuius debilitatis dispendium sustineret. Porro non fuit episcopalis
					<lb/>modestie, nec etiam circumspectionis laice crederetur de tanto et tam caro ecclesie membro
					<lb/>mentiri. Nolentes igitur id dissimulationi relinquere, ne forte transeat ad posteros in exemplum, si
					<lb/>ad presens non fuerit sufficienti castigatione punitum, nisi dicatur ironice episcopo non fuisse notabile,
					<lb/>quod preteriri non poterat in laico sine nota, districte precipiendo mandamus, quatenus ad
					<lb/>locum, ubi talia dicuntur fuisse proposita, personaliter accedentes inquiratis super hiis plenius veritatem
					<lb/>et, quicquid inveneritis, sub sigillis vestris nobis fideliter rescribentes, assertori tanti mendacii
					<lb/>terminum peremptorium prefigatis, quo per se vel per responsalem idoneum nostro se conspectui
				<lb/>representet, prout exegerint merita, premium recepturus.</p>
			</div>
			<div>
				<head><lb/> <hi rend="bold">X 4</hi> </head>
				<p><lb/>Suscepto vestre sanctitatis mandato super ordinatione ecclesie sancti Viti scripsi eiusdem loci conventui
					<lb/>in hunc modum: „Dilectis etc. Quales pro monasterio vestro recepimus litteras, vos ignorare
					<pb n="232"/>
					<lb/>non credimus. Verumtamen ad cautelam tenorem ipsarum ex habundanti presentibus duximus
					<lb/>inserendum: „Clemens etc. Supplicarunt nobis dilecti filii, .. decanus et conventus monasterii sancti
					<lb/>Viti ad Romanam ecclesiam nullo medio pertinentis, ut, cum bone memorie G., abbas ipsius loci,
					<lb/>de medio sit sublatus, eligendi sibi licentiam concedere dignaremur. Quocirca discretioni tue per
					<lb/>apostolica scripta mandamus, quatenus eis vice nostra licentiam tribuas postulatam et eos commonens
					<lb/>diligenter, ut electionem faciant merito confirmandam, eam, quam fecerint, si canonice fuerit
					<lb/>de persona idonea celebrata, confirmes, electo faciens obedientiam et reverentiam debitam exhiberi.
					<lb/>Contra etc.“ Huius igitur auctoritate mandati licentiam concedimus eligendi personam idoneam in
					<lb/>pastorem, rogantes et hortantes in domino Iesu Christo, qui venturus est iudicare vivos et mortuos,
					<lb/>ut omni gratia, odio, timore et amore humano postpositis in talem vestra desideria dirigatis, qui
					<lb/>preesse valeat et prodesse. Alioquin, quantumcumque forte contigerit electum et electores confundi,
					<lb/>sentietis, quod non est nostri propositi deferre homini contra Deum. Et quidem non inutiliter aperiet
					<lb/>oculos suos nec sui erit honoris improvidus, qui sic se ad electionem nec procurabit nec patietur
					<lb/>impingi, quod possit sine confusionis nota repelli. Ad hec, si forte per aliquorum malitias occultas et
					<lb/>publicas dispendium immineret discordie, nobis significare curetis, quoniam sine aliquo onere monasterii
					<lb/>in nostris expensis, ut pleno auxilio et consilio adesse possimus, propter hoc ad ipsum monasterium
					<lb/>personaliter accedemus.“ Interim autem de significationibus quorundam de monachis
					<lb/>non paucis nec mediocribus monasterii, quod propter quorundam potentiam et aliquorum militiam,
					<lb/>ne dicam malitiam, et in absentia mea tranquillus haberi non poterat super electione tractatus,
					<lb/>scripsi conventui in hac forma: „Dilectis etc. Iam, ut video, peccatis exigentibus super ordinatione
					<lb/>vestri monasterii discordie ianua videtur aperta; iam, ut audio, partes sunt inter vos, quorum esse
					<lb/>deberet cor unum et anima una, ut in choro uno uni Domino serviretis. Porro in hiis condolemus
					<lb/>vobis, si doleretis, sed quoniam, ut intelligo, non doletis, quasi soli dolemus non invenientes, quibus
					<lb/>condolere possimus. Certe, si voluissetis advertere, quid seculares assumant de talibus in exemplum,
					<lb/>non celebrande difficultas electionis in publicum, sed iam celebrate in auditorium facilitas prodiisset.
					<lb/>Verum ne nimis generali dente mordere videamur, cum forte sint pauci, qui multos hiis impedimentis
					<lb/>involvunt, sed, licet multitudo culpa non careat, paucorum circumventionibus quasi libenter
					<lb/>exposita, supersedendum duximus invectivis, quoniam, consideratis predictis et aliis, que tacemus,
					<lb/>circa vos plus opere fit quam verbo. Quapropter auctoritate, qua fungimur, vobis firmiter
					<lb/>precipiendo mandamus, quatenus in festo sancte Marie proximo futuro vocatis hiis, qui debent et
					<lb/>possunt ac volunt commode interesse, exhibeatis vos paratos in monasterio ad electionem canonicam
					<lb/>faciendam vel celebrandam. Nos autem propter difficultatum dispendia, que imminere dicuntur,
					<lb/>commoditates nostras vestris utilitatibus postponentes tunc vobis, si deus dederit, persone nostre
					<lb/>copiam faciemus.“ Eodem itaque termino ivi ad eos, et omni procurata quiete in tranquillitate
					<lb/>et libertate multa et utinam non nimia post invocatam spiritus sancti gratiam electi sunt fidedigni,
					<lb/>qui secundum formam concilii examinaverunt singillatim vota cunctorum et publicaverunt
					<lb/>postmodum in communi. Qui autem et quot in quos convenerunt, satis liquide constat per nomina
					<lb/>inferius adnotata. Sane collatione habita circa nominatas personas et considerato statu monasterii,
					<lb/>quod presertim in spiritualibus et temporalibus mirabiliter est collapsum, quem cui preferrem, satis
					<lb/>timidus dubitavi; precepi tamen, quod nominati usque ad quintam feriam, que quattuor tempora
					<lb/>proxima futura precedit, vestro se conspectui presentarent, ut discussis meritis personarum et audito
				<lb/>lapsu monasterii de illorum aliquo vel alio sedes apostolica provideat, ut placebit.</p>
			</div>
			<div>
				<head><lb/> <hi rend="bold">X 5</hi> </head>
				<pb n="233"/>
				<p><lb/>Universis suffraganeis Cantuariensis ecclesie.</p>
				<p><lb/>Plantans Dominus Deus a principio ecclesie paradisum, in quo posuit hominem, quem formaverat,
					<lb/>inter alia ligna pomifera pulchra visu et ad vescendum suavia in medio eius tamquam vite lignum
					<lb/>Cantuariensem ecclesiam apostolice auctoritatis manu produxit, ipsam metropolitice dignitatis insignibus
					<lb/>honorando, ut in populo honorificato firmiter radicata, dum velut cedris Libani suffraganeis
					<lb/>fulta nobilibus, et tamquam hortis irriguis viris affluentibus sapientia salutari circumdata, nec non
					<lb/>inter claustrales tamquam valles nemorosas amena et suavis occurrens a cunctis, qui Christiana professione
					<lb/>censentur, merito venerabilis habeatur, maxime cum fluvius de loco voluptatis ad irrigandum
					<lb/>egrediens paradisum, divisus in quattuor capita, ipsam non solum sua ubertate fecundet, sed
					<lb/>etiam rubricando decoret, dum sanguis gloriosissimi Thome martyris, in medio ipsius ecclesie fusus
					<lb/>pro ecclesiastica libertate, quadripartita salutis remedia conferens, preter alia multimoda et insignia
					<lb/>miracula suscitavit mortuos, liberavit ecclesiam, corripuit inquietos et timidis securitatem restituit
					<lb/>consolantem, cuius ineffabilibus meritis sepedicta ecclesia gloriosa ubique famosis preconiis predicatur.
					<lb/>Ceterum, quia nonnunquam homo nequaquam ligno vite contentus, quod qui tenuerit, est
					<lb/>beatus, lignum scientie boni et mali abstractus a sua concupiscentia velut Adam, Eva mediante, a
					<lb/>serpente deceptus, dampnabiliter concupiscens ad dignitatem ecclesiasticam, ambitione devictus,
					<lb/>per fas et nefas imprudenter et impudenter aspirat, est ab ea merito excludendus, ne ut spado illectus
					<lb/>concupiscentia sensuali, non ut fructificet, sed ut lasciviat, devirginare iuvenculam permittatur.
					<lb/>Sane memorata ecclesia nuper inclito destituta pastore, presentatam nobis electionem de Gualtero,
					<lb/>monacho eiusdem ecclesie, celebratam examinatam, sicut congruit, diligenter, eam de persona minus
					<lb/>sufficienti presumptam cassavimus iustitia exigente, electoribus eligendi iure hac vice privatis, et
					<lb/>ecclesie ordinatione nostre providentie reservata. Unde, quia precipue interest nostra, ecclesie tam
					<lb/>nobili, tam sublimi preficere virum egregium et insignem, qui, qualibus succedit, attendens, eos
					<lb/>satagat imitari, ut recta regens et dirigens in directa sibi per vite meritum et aliis proficiat per exemplum,
					<lb/>dilectum filium magistrum R., cancellarium Lincolniensem, virum utique, sicut ex testimoniis
					<lb/>multorum fidedignorum, que quidem credibilia facta sunt nimis secundum cor nostrum, morum
					<lb/>honestate conspicuum, eminenti litterarum scientia preditum et temporalium providentia circumspectum,
					<lb/>Cantuariensi ecclesie providimus preponendum, ut operetur in ea illamque custodiat,
					<lb/>sicut sibi Dominus melius ministrabit, plena sibi tam in spiritualibus quam temporalibus administratione
					<lb/>commissa, firmam spem fiduciamque tenentes, quod, qui honoratur in ea, pro suorum
					<lb/>exigentia meritorum ipsam honestatis operibus honorabit, et quasi stella in ecclesie firmamento
					<lb/>fundata multos, auctore Domino, erudiet ad salutem. Quocirca universitatem vestram hortamur
					<lb/>attente, per apostolica vobis scripta mandantes, quatenus sibi tamquam membra capiti obsequentes
					<lb/>exhibeatis eidem obedientiam et reverentiam debitam et devotam, ita quod mutua inter vos gratia
					<lb/>gratos sortiatur effectus, et nos sinceritatem vestram dignis debeamus in Domino laudibus
				<lb/>commendare.</p>
			</div>
			<div>
				<head><lb/> <hi rend="bold">X 6</hi> </head>
				<p><lb/>Tulit Dominus Deus hominem, et posuit eum in paradiso voluptatis, ut operaretur et custodiret
					<lb/>eundem. Cantuariensis quidem ecclesia paradisus fidei et hortus merito dici potest, in qua ordinem
					<pb n="234"/>
					<lb/>monasticum velut lignum pulchrum visu et ad vescendum suave dextera divina plantavit, et tamquam
					<lb/>lignum vite nobiles suffraganeos in ipsa produxit, stabilita in medio eius quasi lignum scientie
					<lb/>boni et mali metropolitica dignitate, maxime, cum fluvius de loco voluptatis ad irrigandum egrediens
					<lb/>paradisum, divisus in quattuor capita, ipsam non solum sua ubertate fecundet, sed etiam rubricando
					<lb/>decoret, dum sanguis gloriosissimi Thome martyris, in medio ipsius ecclesie fusus pro ecclesiastica
					<lb/>libertate, quadripartita salutis remedia conferens, preter alia multimoda et insignita miracula
					<lb/>suscitavit mortuos, liberavit ecclesiam, corripuit inquietos et timidis securitatem restituit consolantem.
					<lb/>Et dum eadem ecclesia claris insignita miraculis, que naturam vincentia sicut electe delicie raro
					<lb/>fideles oblectant, tota redditur speciosa, interest nostra, ut homo ponatur in ea, qui ad imaginem et
					<lb/>similitudinem Dei factus, donis videlicet naturalibus et gratuitis insignitus habensque spiraculum
					<lb/>vite, dum spiraculum Domini lucerna sit hominis, ecclesiam operando custodiat et custodiens operetur.
					<lb/>Sane memorata ecclesia inclito destituta pastore, presentatam nobis electionem de Gualterio
					<lb/>monacho a conventu eiusdem monasterii celebratam examinantes, ut congruit, diligenter eam de
					<lb/>persona minus sufficienti presumptam cassavimus, iustitia exigente, electoribus eligendi hac vice
					<lb/>iure privatis et ecclesie ordinatione nostre providentie reservata. Unde, quia, sicut ex testimoniis
					<lb/>multorum fidedignorum, que quidem credibilia facta sunt nimis, accepimus et utique acceptamus,
					<lb/>ut taceamus singulas laudes tuas, que de te laudabiliter predicantur, conspicua vite honestas et eminens
					<lb/>litterarum scientia, clara doctrine facundia et utilis diligentia circumspecta te dignum presulatus
					<lb/>efficiant dignitate, nos, bonis benefacere cupientes et volentes personam tuam in eadem ecclesia
					<lb/>eamque persona tua, sicut convenit, honorare, te ad ipsam duximus in archiepiscopum assumendum,
					<lb/>tibi plenam administrationem tam in spiritualibus quam in temporalibus committendo, certa
					<lb/>spe nobis proposita, quod auctore illo, qui dat virtutes, premia largitur et gratie gloriam semper
					<lb/>addit, eadem ecclesia per diligentie tue studium in spiritualibus et temporalibus grata suscipiet incrementa.
					<lb/>Cum igitur vocationi divine obsequi te deceat reverenter, discretionem tuam rogamus et
					<lb/>hortamur attente, per apostolica tibi scripta mandantes, quatenus, quod a nobis, immo a Domino,
					<lb/>factum est, amplectens humiliter et devote ad ecclesiam accedas eandem, acturus curam eius ita
					<lb/>fideliter et prudenter, quod dignam Deo exindere reddere valeas rationem, nosque non immerito
					<lb/>gratulemur talem in partem sollicitudinis advocasse, qui honoret in nobis plenitudinem potestatis,
					<lb/>qui personam tuam sincera diligentes in Domino caritate in omni opportunitate tibi adesse proponimus,
				<lb/>te ac ecclesiam ipsam favore continuo confovendo.</p>
			</div>
			<div>
				<head><lb/> <hi rend="bold">X 7</hi> </head>
				<p><lb/>Noverint universi etc., quod nos recepimus domini pape litteras in hunc modum vel in hac forma:
					<lb/>„Innocentius“ etc. Huius igitur auctoritate mandati vobis .. nomine .. beneficium vel prebendam de ..
					<lb/>etc. conferimus et assignamus, vobisque providemus de ipso cum totius sui iuris plenitudine, ac
					<lb/>vos de ipso per nostrum pileum investimus et in corporalem possessionem ipsius mittimus, in contradictores
					<lb/>et rebelles excommunicationis sententiam etc. Actum etc. Et nota, quod possessio datur
					<lb/>per pedum positionem, vel per oculorum aspectum, si non potest ad locum accedere mittendus in
				<lb/>possessionem.</p>
			</div>
			<div>
				<head><lb/> <hi rend="bold">X 8</hi> </head>
				<pb n="235"/>
				<p><lb/>Noverint universi etc., quod, cum .. executor auctoritate domini pape mihi., .. procuratoris nomine,
					<lb/>provideret de .. beneficio vel contulerit .. beneficium etc. Quia .. est super dicto negotio contradictor,
					<lb/>ego, volens nomine dicti .. questionem et controversiam huiusmodi apud sedem apostolicam
					<lb/>terminare, provocando ad sedem apostolicam ab ipso ut ab adversario domini mei et ab eius executore,
					<lb/>talis ut dicitur, et ab eius processu ad dominum papam in hiis scriptis appello, apostolicas
					<lb/>litteras extra iudicium cum, qua convenit, instantia postulando, ponens me et ipsum beneficium ac
				<lb/>dominum meum etc. sub protectione domini pape.</p>
			</div>
			<div>
				<head><lb/> <hi rend="bold">X 9</hi> </head>
				<p><lb/>Talis talibus salutem etc.</p>
				<p><lb/>Noveritis, quod nos domini pape litteras recepimus in hac forma etc. Unde, cum intellexerimus tali
					<lb/>eiusdem procuratore conquerente, quod vos super terris talibus, pro tali sibi beneficio spectantibus,
					<lb/>intulistis in possessionem earundem molestiam et iacturam, ac etiam iniurando ministris eiusdem,
					<lb/>nos, quia volumus super eo inquirere plenius veritatem et vestras defensiones audire, si quas habetis,
					<lb/>etiam super eo vos citamus, vobis mandantes, quatenus die .. coram nobis peremptorie et personaliter
					<lb/>comparere curetis in .. loco, dicto .. responsuri de iure. Terminum autem huiusmodi adeo peremptorium
				<lb/>duximus assignandum, ut partium parcatur laboribus et expensis.</p>
			</div>
			<div>
				<head><lb/> <hi rend="bold">X 10</hi> </head>
				<p><lb/>Universis presentes litteras inspecturis etc. .. canonicus .., executor a sede apostolica deputatus super
				<lb/>receptione .. clerici in .. ecclesia beneficiando salutem etc.</p>
				<p><lb/>Noveritis nos litteras apostolicas filo et vera bulla bullatas, non vitiatas, non cancellatas nec in aliqua
					<lb/>sui parte abolitas recepisse, formam huiusmodi continentes: „Innocentius“ etc. usque in finem.
					<lb/>Volentes igitur mandatum apostolicum, ut tenemur, exequi reverenter, predictarum litterarum auctoritate
					<lb/>eundem magistrum R. et P. procuratorem suum nomine et vice ipsius de canonicatu .. per
					<lb/>pileum nostrum investientes, plenum ius canonicatus in eadem ecclesia predicto magistro R. et
					<lb/>eidem P. procuratori suo nomine suo cum omni plenitudine iuris canonici conferimus et ipsum
					<lb/>instituimus in canonicum et in fratrem ecclesie memorate, ut ex nunc idem magister canonicus
					<lb/>existat ecclesie supradicte et ius canonici assequatur ibidem, prebendam, si qua in ecclesia ipsa vacat,
					<lb/>ad presens dicto procuratori nomine dicti magistri conferentes. Alioquin quam primum vacare contigerit,
					<lb/>donationi nostre immo potius apostolice reservamus, eidem magistro vel procuratori suo eius
					<lb/>nomine per nos vel alium libere conferendam, inhibendo auctoritate predicta, ne de prebenda magistro
					<lb/>debita supradicto, si in ecclesia ipsa vacat ad presens vel quam cito vacaverit, per aliquem in eius
					<lb/>preiudicium aliquid attemptetur. Nos enim decernimus irritum et inane, quicquid contra mandati
					<lb/>nostri tenorem a quocumque contigerit attemptari, contradictores quoslibet et rebelles excommunicationis
					<pb n="236"/>
					<lb/>vinculo innodantes. In cuius rei testimonium et ad pleniorem fidem in posterum faciendam
					<lb/>presentes litteras exinde fieri fecimus nostrique atque .. curie sigillorum munimine roborari. Datum
				<lb/>etc.</p>
			</div>
			<div>
				<head><lb/> <hi rend="bold">X 11</hi> </head>
				<p><lb/>Iudici .., viro venerabili et discreto, .. abbati vel preposito .. loci A., canonicus .. ecclesie, executor
					<lb/>etc. ut supra usque volentes igitur, ut tenemur, mandatum apostolicum exequi reverenter, predictarum
					<lb/>litterarum auctoritate eundem magistrum R. et P. procuratorem suum nomine et vice ipsius de
					<lb/>canonicatu .. ecclesie per nostrum pileum presentialiter investivimus et plenum ius canonicatus in
					<lb/>eadem ecclesia dicto magistro R. et eidem procuratori suo nomine contulimus cum omni plenitudine
					<lb/>iuris canonici, ipsum instituentes in eiusdem ecclesie canonicum et in fratrem, ut ex tunc canonicus
					<lb/>existat ecclesie memorate et ius canonici assequatur, ibidem prebendam, si qua in ipsa ecclesia
					<lb/>tunc vacabat, eidem R. ac ipsi procuratori suo nomine conferentes, alioguin, quam primum vacare
					<lb/>contigerit, donationi nostre immo potius apostolice reservamus eidem magistro vel procuratori suo
					<lb/>eius nomine per nos vel per alium libere conferendam, inhibendo auctoritate predicta, ne de prebenda
					<lb/>ipsi magistro debita, si in eadem ecclesia tunc vacabat vel quam cito vacaverit, per aliquem in
					<lb/>eius preiudicium aliquid attemptetur. Nos enim decernimus irritum et inane, quicquid contra
					<lb/>mandati predicti tenorem a quocumque contigerit attemptari, in contradictores quoslibet et rebelles
					<lb/>excommunicationis sententia promulgata, prout in litteris inde confectis nostro ac .. curie sigillis
					<lb/>munitis plenius continetur. Quapropter auctoritate domini pape, qua fungimur, in hac parte vobis
					<lb/>precipiendo mandamus in virtute obedientie et sub pena excommunicationis. quam vos ipso facto
					<lb/>incurrere decernimus, si nostrum immo domini pape mandatum neglexeritis adimplere, quatenus
					<lb/>venerabilem patrem .. archiepiscopum et capitulum efficaciter moneatis et inducatis attente, ut
					<lb/>predictum procuratorem nomine et vice ipsius magistri infra octo dies post monitionem nostram,
					<lb/>quos ei pro termino peremptorio assignamus, recipiant in eorum canonicum et in fratrem et in
					<lb/>omnibus fraterna caritate pertractent, inhibendo ipsis auctoritate predicta, ne de prebenda sibi debita,
					<lb/>si in eadem ecclesia vacat ad presens vel quam cito vacare contigerit, presumant aliquid in eius
					<lb/>preiudicium attemptare. Nos enim prebendam eidem magistro debitam, quam cito in ipsa ecclesia
					<lb/>vacaverit, donationi nostre immo potius apostolice reservamus per nos vel per alium sepedicto magistro
					<lb/>libere conferendam, decernendo irritum et inane, quicquid contra mandati nostri immo apostolici
					<lb/>tenorem a quoquam extiterit attemptatum. Alioquin, cum teneamur mandatis apostolicis
					<lb/>obedire, quantumcumque prefatis .. archiepiscopo et capitulo deferre velimus, si nostrum immo
					<lb/>domini pape mandatum infra dictum terminum neglexerint adimplere, vos vel alter vestrum ipsos
					<lb/>auctoritate predicta peremptorie citare curetis, ut infra duos menses post terminum supradictum se
					<lb/>domini pape conspectui representent, per se vel per idoneum responsalem facturi et recepturi super
					<lb/>hoc, quod iustitia suadebit. Si vero clausula illa non sit in litteris „Sed contradictores“ etc., vos auctoritate
					<lb/>predicta .. decanum et .. prepositum ac omnes habentes in ipsa ecclesia personatum seu
					<lb/>etiam dignitatem, quos nos extunc propter huiusmodi inobedientiam et contemptum excommunicamus
					<lb/>in scriptis – alios vero de capitulo universaliter ecclesiastico supponimus interdicto – tam diu
				<lb/>excommunicatos et interdictos in vetris ecclesiis nuntietis et faciatis publice nuntiari etc.</p>
				<pb n="237"/>
			</div>
			<div>
				<head><lb/><hi rend="bold">X 12</hi> </head>
				<p><lb/>Orta inter .. ex parte una et .. ex altera materia questionis dominus papa nobis causam commisit
					<lb/>eandem fine debito terminandam. Cumque partes comparuerint coram nobis, terminum peremptorium
					<lb/>de procedendo in causa ipsa eisdem duximus prefigendum, in quo predicti I. et alii superius
					<lb/>nominati coram nostra presentia comparere contumaciter neglexerunt, nec alius etiam comparuit
					<lb/>pro eisdem, qui eos defendere vellet vel ipsorum absentiam excusaret, post terminum diutius expectati
					<lb/>&lt;sunt&gt;, parte ipsius .. instante et eorum contumaciam accusante, propter quod eos reputamus
					<lb/>contumaces. Quia vero nil humilibus prodesset obedientia, si superbis contumacia non obesset, nos
				<lb/>propter huiusmodi contumaciam manifestam predictos I. et alios excommunicamus in scriptis.</p>
			</div>
			<div>
				<head><lb/> <hi rend="bold">X 13</hi> </head>
				<p><lb/>Iudici.</p>
				<p><lb/>Cum dominus papa in causa, que inter .. et .. vertitur, nos dederit auditorem et dicti .. legitime
					<lb/>citati coram nobis non comparuerint nec idoneum miserint responsalem, qui eos defendere vellet
					<lb/>vel ipsorum absentiam excusaret, diutius post terminum expectati, nos propter contumaciam manifestam,
					<lb/>cum altera pars instaret, excommunicationis sententiam quantumlibet mandaverimus publicari.
					<lb/>Nondum tamen aliquis idoneus nec instructus procurator comparuit pro eisdem nisi quidam
					<lb/>cum insufficienti mandato, qui potius illudere quam velle stare iudicio videretur. Licet igitur crescente
					<lb/>contumacia crescere debeat et pena, maxime cum benignitas attrahat ad parendum, quos contumacia
					<lb/>sic retraxit, vobis, qua fungimur, auctoritate mandamus, quatenus recepta prius ab eodem ..
					<lb/>idonea cautione de stando iuri et de reficiendis alteri parti expensis, quas ipsa subiit ob contumaciam
					<lb/>eorundem, peremptorium eis terminum ex parte nostra decem dierum a receptione presentium
				<lb/>prefigatis, in quo etc. Alioquin ipsos excommunicatos publice nuntietis et faciatis etc.</p>
			</div>
			<div>
				<head><lb/> <hi rend="bold">X 14</hi> </head>
				<p><lb/>In causa, que vertitur inter .. ex parte una et .. ex altera super .. negotio, nos dominus papa dedit
					<lb/>partibus auditorem. Verum quia lite in nostra presentia legitime contestata et factis positionibus et
					<lb/>responsionibus subsecutis ad eas per ea, que fuerunt hinc inde preposita coram nobis, non potuit de
					<lb/>causa ipsa plene liquere, discretioni vestre mandamus, quatenus testes, quos utraque pars super articulis
					<lb/>vobis cum interrogatoriis sub sigillo nostro transmissis, nec non privilegia, instrumenta et alia
					<lb/>documenta, que infra tres menses a receptione presentium voluerit producere coram vobis, per vos
					<lb/>vel per alios neutri parti suspectos prudenter recipere ac testes ipsos iuxta eadem interrogatoria diligenter
					<lb/>examinare curetis, depositiones omnium predictorum testium fideliter in scriptis redactas ac
					<lb/>etiam tenorem privilegiorum et instrumentorum ipsorum de verbo ad verbum cum dictis articulis et
					<lb/>interrogatoriis sub vestris inclusas sigillis ad nostram presentiam quantocius transmissuri et significaturi,
					<lb/>que et quanta fides privilegiis et instrumentis predictis fuerit adhibenda. Partibus autem eisdem
					<lb/>prefigatis terminum peremptorium competentem, quo per se vel procuratores idoneos compareant
					<lb/>coram nobis iustam, dante Domino, sententiam recepture. Testes autem, qui fuerint nominati etc.
				<lb/>Quod si non omnes etc.</p>
				<pb n="238"/>
			</div>
			<div>
				<head><lb/><hi rend="bold">X 15</hi> </head>
				<p><lb/>Cum .. ecclesia, mater nostra, que multis olim deliciis affluebat, de solio maiestatis deciderit iam in
					<lb/>terram et stola iocunditatis exuta converterit se in luctum, nos de ipsius amaritudine consternati, ne
					<lb/>ipsa sub diutina vacatione deficeret, post petitam a nobili viro .. postulandi seu eligendi licentiam,
					<lb/>quamquam ad hoc nulla necessitas nos artaret, die .. ad eligendum prefixa presentibus omnibus,
					<lb/>quorum intererat, convenimus in capitulo, et post missarum sollemnia communem habuimus de
					<lb/>futuri antistitis electione tractatum et, cum omnes fuerimus in scrutinio faciendo concordes, concorditer
					<lb/>et canonice per viam scrutinii postulavimus nobis venerabilem patrem .. episcopum et pastorem,
					<lb/>per cuius industriam ipsa ecclesia, que olim in spiritualibus et temporalibus opulenta fere ad
					<lb/>nihilum est redacta, de bono in melius creditur reformanda, sicut est per eum .. ecclesia, que omnino
					<lb/>corruerat, laudabiliter reformata. Cuius postulatio licet a nobis domino nostro .. regi fuerit presentata,
					<lb/>ipse tamen pro suo beneplacito noluit consentire postulationi predicte. Cum itaque, sancte
					<lb/>pater, nostre postulationis negotium a domino papa vestre discussioni sit commissum, placeat vobis
					<lb/>admittere postulationem nostram canonicam et concordem, et ipsum episcopum a vinculo, quo
					<lb/>tenetur .. ecclesie, absolventes eum in pastorem nobis et nostre ecclesie concedatis, sibique faciatis in
					<lb/>spiritualibus et temporalibus respondere. Nos enim mittimus ad pedes vestros .. et .. nostros canonicos
					<lb/>fidedignos, per quos, si necesse fuerit, super modo postulationis, postulantium votis et postulati
				<lb/>meritis fieri poterit certitudo.</p>
			</div>
			<div>
				<head><lb/> <hi rend="bold">X 16</hi> </head>
				<p><lb/>In nomine Domini amen. .. decanus et capitulum de ..</p>
				<p><lb/>Ecclesia nostra destituta pastore post petitam et infra ut supra usque concordes, votis singulorum a
					<lb/>quibusdam de nostro collegio fidedignis specialiter ad hoc assumptis inquisitis et redactis in scriptis
					<lb/>ac in communi postmodum publicatis, cum fuerit habita diligenti collatione repertum, quod nos
					<lb/>omnes, ad quos electio seu postulatio pertinebat, consenseramus in venerabilem patrem dominum ..
					<lb/>episcopum, virum utique nobilem, providum et honestum et ecclesiasticis disciplinis imbutum,
					<lb/>iniunximus uni nostrum, ut eum vice sua et nostra postularet in pastorem et episcopum ecclesie
					<lb/>nostre, que eum canonice postulavit. Nos igitur ratum et firmum, quod factum est de eodem, habentes
					<lb/>de ipsa concordi et canonica electione fecimus presens decretum nostris subscriptionibus et
					<lb/>sigillis muniri. Actum etc. Ego .. decanus, qui omnibus hiis interfui, subscribo et signum facio, et
				<lb/>sic de singulis.</p>
			</div>
			<div>
				<head><lb/> <hi rend="bold">X 17</hi> </head>
				<p><lb/>Sanctissimo in Christo patri et domino .., summo pontifici, sui devoti filii .. canonici se ipsos ad
				<lb/>pedes.</p>
				<p><lb/>Cum .. ecclesia, mater nostra, sederet nuper in terra et ploraret quasi virgo accincta sacco super
					<lb/>virum pubertatis sue, cuius erat solacio destituta, nos filii sui de sua calamitate concussi valde tristati
					<lb/>et afflicti sumus pariter in eadem, et ne ipsa vacatione diutina langueret et grave in spiritualibus et
					<lb/>temporalibus dispendium pateretur, convenientes in unum communem habuimus de futuri prelati
					<pb n="239"/>
					<lb/>substitutione tractatum, et cum post longam deliberationem omnes fuerimus in scrutinio faciendo
					<lb/>concordes, assumptis scrutatoribus et scrutinio iam incepto, cum quidam nostrum pro suo libito
					<lb/>recedentes, a nobis pluries requisiti, nollent convenire nobiscum, nos peracto et publicato ipso scrutinio
					<lb/>in communi, quia fuit habita diligenti collatione repertum, quod nos, qui eramus maior et
					<lb/>sanior pars capituli, consenseramus in scrutinio in dominum .., virum utique nobilem, litteratum,
					<lb/>providum et honestum, potentem ecclesie nostre iura manu forti et brachio excelso tueri, communiter
					<lb/>iniunximus uni nostrum, ut ipse sua vice et nostra nominaret et eligeret in episcopum et pastorem
					<lb/>animarum nostrarum. Qui, Spiritus sancti gratia invocata, eum nominavit pariter et elegit, et
					<lb/>idem electus ad multam instantiam nostram, ne, vocatus a Domino tamquam Aaron, divine vocationi
					<lb/>resistere videretur, assensum electioni prebuit de se facte. Cuius electio cum metropolitano
					<lb/>fuerit presentata et petita confirmatio ab eodem, dictus metropolitanus contradicentibus .. et sibi
					<lb/>adherentibus, qui a nobis recesserant et electionis beneficio se privarant, in eius confirmatione subito
					<lb/>non processit, sed vocatis et comparentibus partibus coram eo, cum pars eiusdem .. requisita in
					<lb/>iure nullam causam contradictionis iustam et rationabilem assignaret, pro qua non deberet electio
					<lb/>confirmari, examinatis tam eligentium studiis quam electionis meritis et electi, quem litterarum
					<lb/>scientia, morum honestas, vite virtus, nobilis prosapia et fama persone reddunt commendabilem
					<lb/>apud omnes, eandem electionem, quam invenit de persona idonea canonice celebratam, legitime
					<lb/>confirmavit. Cum itaque de tam bona persona ecclesie nostre canonice sit provisum, que Deo et
					<lb/>hominibus est accepta, per cuius industriam domus Israel, que olim posita super montem, usque ad
					<lb/>extremum montium iam poterit resurgere de profundo, vos, quorum interest, quod ecclesie non
					<lb/>vexentur, non obstante contradictione ipsius et sibi adherentium, qui de filiis conversi sunt in privignos
					<lb/>et prevaricantur in ecclesiam, matrem suam, quod de electo factum est, rationabiliter approbantes
				<lb/>velitis liberaliter confirmare.</p>
			</div>
			<div>
				<head><lb/> <hi rend="bold">X 18</hi> </head>
				<p><lb/>Monasterio nostro vacante cum nos omnes, ad quos electio pertinebat, per formam scrutinii venerabilem
					<lb/>virum et religiosum .., presbyterum et confratrem nostrum, concorditer et canonice nobis
					<lb/>elegerimus in abbatem, vestre sanctitati electionem factam de ipso cum decreto per .. et .., latores
					<lb/>presentium, et .. et .., monachos et canonicos nostros, per quos de processu et meritis electionis
					<lb/>ipsius plene vobis constare poterit, humiliter presentamus, flexis genibus deprecantes ac etiam supplicantes,
					<lb/>quatenus electum ipsum, qui personaliter ad vestram accedit presentiam, recommendatum
					<lb/>habentes electionem de ipso factam canonice confirmare ac munus benedictionis impendere velitis
					<lb/>eidem, quia, cum sit bone vite et conversationis honeste ac fame laudabilis et gratiosus existat exigentibus
					<lb/>suis meritis apud omnes, firmiter speramus per eum monasterium nostrum in spiritualibus
				<lb/>et temporalibus reformandum.</p>
			</div>
			<div>
				<head><lb/> <hi rend="bold">X 19</hi> </head>
				<pb n="240"/>
				<p><lb/>Super electione et postulatione in .. ecclesia celebratis brevi satis et aperto responso rescribitur de
					<lb/>iuris rigore electionem cassandam et postulationem penitus repellendam. Ad hec non dubitetis de
				<lb/>amici affectu, qui opportuno tempore, quod poterit, faciet, et de contingentibus nil omittet.</p>
			</div>
			<div>
				<head><lb/> <hi rend="bold">X 20</hi> </head>
				<p><lb/>Cum nunquam melius ecclesiarum consulatur profectibus nec earum indempnitatibus consultius
					<lb/>occurratur, quam ut pastores pervigiles et gubernatores preficiantur conspicui ad regimen earundem,
					<lb/>expedit, ut tales ad suprema ipsarum ecclesiarum gubernacula provehantur, quos ad hoc dignos
					<lb/>circumspecta prudentia, probitas vite ac morum honestas, affluens litterarum scientia et clara
					<lb/>virtutum merita representant. Proinde, cum discretus vir .. de .., cancellarius .. ecclesie, in Aberdonensem
					<lb/>episcopum concorditer et canonice sit electus, nos, qui eius vitam et conversationem laudabilem
					<lb/>visu et auditu ac familiari et domestica experientia novimus, ipsum generis nobilitate presignem,
					<lb/>litterali scientia preditum et virtute, morum gravitate maturum, vite munditia nitidum et
					<lb/>experta industria in spiritualibus et temporalibus circumspectum veridico testimonio asserentes, nos
					<lb/>ad pedes universitatis sive clementie vestre prona devotione prosternimus, sanctitatis vestre gratiam
					<lb/>attentione, qua possumus, humiliter implorantes, quatenus benigne attendentes, ut condecet, quod
					<lb/>dicta ecclesia, ut firmiter speratur et creditur, per sollertem memorati .. industriam et evidentem
					<lb/>prerogativam virtutum ipsius fructuosis spiritualium et temporalium, Deo propitio, proficiet incrementis,
					<lb/>quodque per desideratam provisionem ipsius plus providebitur ecclesie quam persone, electionem
					<lb/>de eo in eadem ecclesia celebratam gratiosa benignitate sine difficultatis et dilationis obstaculo
					<lb/>dignemini confirmare, ita quod eodem .., qui pro confirmationis huiusmodi munere obtinendo
					<lb/>non absque importabilibus laboribus et expensis de partibus tam longinquis se ad pedes vestre
					<lb/>beatitudinis iuxta fiduciam personaliter contulit, speratam gratiam reportante, dicta ecclesia de laicalibus
					<lb/>manibus vestro beneficio celeriter eruatur, ut exinde apud Deum vestrorum augeatur cumulus
				<lb/>meritorum.</p>
			</div>
			<div>
				<head><lb/> <hi rend="bold">X 21</hi> </head>
				<p><lb/>Sperantes, ut sedes apostolica, que digna dignis retribuere consuevit, illos gratiosa benignitate libenter
					<lb/>ad dignitatum munera provehat, quos ad hoc talentum scientie litteralis, probitas vite ac morum
					<lb/>honestas et clara virtutum merita dignos reddunt, personas scientia et honestate conspicuas, presigni
					<lb/>generis et morum nobilitate ac decora virtutum varietate venustas fiducialiter apostolice gratie
					<lb/>commendamus, firma credulitate tenentes, ut, cum virtuosis virtutum premia debeantur, vos ipsis,
					<lb/>meritis consideratis eorum, exhibeatis gratiosos. Cum itaque, Aberdonensi ecclesia pastoris solacio
					<lb/>destituta, discreti viri .. decanus et capitulum Aberdonense, die ad eligendum prefixa, convenientes
				<lb/>in unum de .. etc. ut supra.</p>
			</div>
		</div>
	</body>
</text>
</TEI>