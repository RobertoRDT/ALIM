<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De Latinae linguae reparatione</title>
				<author>Marcus Antonius Sabellicus</author>
				<respStmt>
					<resp key="print_editor">Edizione critica a stampa a cura di</resp>
					<name>G. Bottari</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="9064" unit="words">Parole: 9064</measure>
				<measure quantity="54081" unit="characters_without_spaces">Caratteri (spazi esclusi): 54081</measure>
				<measure quantity="62159" unit="characters_witht_spaces">Caratteri (spazi inclusi): 62159</measure>
			</extent>
			<publicationStmt>
				<publisher>ALIM</publisher>
				<date when-iso="2012-07-15">15/07/2012</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Tipo: </note>
				<note>Note: Parole: 9484&#13;
Caratteri: 65512&#13;
SM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Marcus Antonius Sabellicus</author>
						<title level="m">De Latinae linguae reparatione</title>
						<editor>G. Bottari</editor>
						<imprint>
							<publisher>Universita degli studi di Messina. Centro interdipartimentale di studi umanistici</publisher>
							<pubPlace>Messina</pubPlace>
							<date>1999</date>
						</imprint>
					</monogr>
					<series>
						<title level="s">Percorsi dei classici</title>
						<biblScope unit="volume">2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1401/1500">XV</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok. È (parzialmente) un dialogo.</item></list></change>
		</revisionDesc>
	</teiHeader>

<text>
	<body>
		<pb n="83"/>
		<div>
			<head><lb/>[EPISTOLA A MARCANTONIO MOROSINI]</head>
                        <head type="salutatio"><lb/>Marcus Antonius Sabellicus magnifico et praestanti viro Marco
			<lb/>Antonio Mauroceno, patritio veneto, equiti splendidissimo salutem.</head>
				<p><lb/>Fuerunt ad hunc diem non pauci, Maurocene vir clarissime, qui
				<lb/>te celebri doctorum hominum coetu circulisque frequentioribus,
				<lb/>quibus, si quando per ocium datur opportune admodum insereris,
				<lb/>saepius praedicantem audivere, post duo praeclara naturae munera,
				<lb/>quod et homo et quod proximum illi est in libera esses civitate
				<lb/>natus, nihil maius te habere, quo nomine Deo optimo maximo gratulari
				<lb/>oporteat, quam quod hac potissimum tempestate nasci contigerit,
				<lb/>qua paucorum hominum industria romanam linguam quae
				<lb/>diu incolta ac pene extincta in tenebris iacuit, ab omni sorde diraque
				<lb/>barbarie servatam videres. Mirarique proinde te ac vehementer
				<lb/>probare recentiorum hominum ingenia, quae si non ea sint, ut
				<lb/>cum veteribus illis quae eruditissimo olim saeculo floruerunt merito
				<lb/>conferri possint, at certe immodicis ob id laudibus efferenda,
				<lb/>quod romanum decus vetusto vindicare servitio sint adorta; rem
				<lb/>multis aetatibus aut hominum ignavia neglectam aut desperatione
			<lb/>minime tentatam.</p>
			<p><lb/>Haec quum ad me perplures detulissent, visus sum animi nihil
				<lb/>inepte facere, si nostram hanc de latinae linguae reparatione
				<lb/>veluti μελέτην quandam, και αυτήν ταυτάτην, tibi viro clarissimo
				<lb/>cognoscendam traderem, ut quando praesens studiorum successus
				<lb/>ita tibi cordi esset et hac brevi lucubratione cognosceres quid
				<lb/>eorum cuique per quos tam inepte loqui desinimus deberi oporteat.
				<lb/>Cui sermoni ut aliquanto maior inesset auctoritas, omnem de re
				<lb/>ipsa disputationem Benedicto Prunulo liniacensi et Baptistae Guarini
				<lb/>filio, viris, ut plane nosti, multa auctoritate et eruditione, dedimus:
				<lb/>interim si qua visa fuerint aut nimis indulgenter recepta aut
				<lb/>verecundius accusata, illorum moribus ascribito; uterque enim,
				<lb/>quod credo te non ignorare, probo sane est mitique ingenio magisque
				<lb/>ad defendendum quam accusandum comparato; quippe qui
				<pb n="84"/>
				<lb/>vehementer cupiant suam cuique phamam, quasi honestissimi
				<lb/>laboris praemium, integram constare. Sed nostro ne an illorum
				<lb/>potius nomine haec lectio tibi placitura sit incertum habeo;
				<lb/>illud pene persuasum mihi est fore ut, si reliqua magnopere sordescant,
				<lb/>tot tamen virorum illustrium memoria, per quos paucis annis latinam
				<lb/>linguam quasi postliminio recepimus, animum non iniucunda
				<lb/>tangens nomenclatura nobis id praestet, ut, si quando haec, vir
				<lb/>clarissime, legere incoeperis, caetera, quod mihi vehementer erit
			<lb/>gratum, non invitus perlegas. Vale.</p>
		</div>
		<pb n="85"/>
		<div>
			<head><lb/>DE LATINAE LINGUAE REPARATIONE MARCI ANTONII
				<lb/>SABELLICI DIALOGUS, QUI ET LATINAE LINGUAE
			<lb/>REPARATIO INSCRIBITUR</head>
			<p><lb/>SAVARISIUS Sic certe res habet, ut tu praedicare soles, Sabellice:
				<lb/>aut unae sunt hodie in toto orbe Venetiae aut nulla urbs alia, quam
				<lb/>splendore et opulentia huic praeferre possis. Nunquam huc accessi
				<lb/>(accedo autem saepissime) quin ipsa civitatis facies mihi maior
				<lb/>solito occurrat ac quodammodo admirabilior. Quod cum plerique
				<lb/>alii sibi evenire aiunt, tum Iuliarius hic noster, quem vix hodie a
				<lb/>prima luce ad tertiam diei horam a germanico emporio, dum omnia
				<lb/>Mercaria via per ocium cupit explorare, ad sublicii pontis bibliopolas
				<lb/>traduxi; ubi, quia neque hortatione neque convicio inde avelli
				<pb n="86"/>
				<lb/>potuit, librorum indicibus haerentem a me relictum, ad multam
				<lb/>diem, quod vix unquam eventurum putassem, quum ex, foro me ad
				<lb/>privatum hospitem reciperem, eodem pene vestigio stantem sed
			<lb/>adhuc magis occupatum offendi.</p>
			<p><lb/>SABELLICUS Habet id urbis genius, Savarisi, augetque, non parum
				<lb/>amplitudinem et formam ipsam incredibilis rerum omnium apparatus,
				<lb/>cuius tam magnitudo quam varietas novum semper aliquod
				<lb/>primo intuentibus obiicit spectaculum. Sed dicat Iuliarius, qui
				<lb/>hodie, ut ais, refertissimam excussit bibliothecam, an in tanta
				<lb/>novorum scriptorum copia quanta paucis annis in his studiis emersit,
				<lb/>aut locupletior quam antea sibi latina lingua aut emendatior
			<lb/>facta videatur.</p>
			<p><lb/>IULIARIUS Sunt non pauci, ut dicis, Sabellice, qui alia atque alia
				<pb n="87"/>
				<lb/>via romanas litteras nuperrime iuvere; nam, praeterquam quod
				<lb/>omnia fere emendatiora occurrunt, non desunt qui quotidie aliquid
				<lb/>novi in communem usum proferant. Quae, et si non sunt talia, ut
				<lb/>iacturam illam, quam nostrae litterae gothica tempestate fecere,
				<lb/>omnino resarciant, levant tamen inopiam et egestatem, quam dira
				<lb/>illa calamitas latino nomini attulit. Quod malum ita violenter
				<lb/>omnia invaserat, ut a clade illa longe vetustissima aegre ad hos
				<lb/>annos respirare sit datum. Aliquid igitur effecerunt nostrorum temporum
				<lb/>viri, per quos si non rem ipsam, umbram tamen et verum
				<lb/>latinitatis adhuc nomen retinemus, si quidem horum ductu et
				<lb/>auspiciis romanus sermo omnem exuit squalorem, omnem barbariem,
				<lb/>quibus sordibus diu fuerat immersus. Soleo iccirco me beatissimum
				<lb/>putare ac naturae gratias agere, quod hac potissimum
				<lb/>tempestate nasci contigerit, qua si non linguam ipsam florentem
				<lb/>ut olim, aut qualem aetas illa aurea, qua tot viri summi una claruere,
				<lb/>posteritati tradidit, meliorem ac quodammodo omni ex parte
			<lb/>instauratam videremus.</p>
			<p><lb/>SAVARISIUS Resartam potius, Iuliari, instauratam ne dixeris.
				<lb/>Quod neque tu neque aequalium quisquam et, ut audacius dicam,
				<lb/>ne mortalium quidem ullus videbit unquam. Sunt - quis non videt? -
				<lb/>humana omnia in lapsum prona, sed quae in melius mutentur difficillima.
			<lb/>/.</p>
			<p><lb/>IULIARIUS Recte quidem ista, Savarisi, sed quo nomine successus
				<lb/>hic litterarum appellandus sit, quum maius ocium nacti erimus
				<lb/>licebit cognoscere; nunc illud abs te vehementer cupio audire,
				<lb/>immo discere potius, Sabellice, quod et huic quoque Savarisio erit
				<lb/>non ingratum, quid cuique eorum, qui recentissimis temporibus
				<lb/>latinam linguam iuvere, debeamus; si quidem alii alia in publicum
				<lb/>usum contulere, quae, si quis aequa, ut dici solet, lance expendisse
				<lb/>volet, haud omnino similia, sed alia aliis praeponderare fateatur
				<lb/>necesse. Verum qui haec te uno melius diligentiusve aestimare
				<lb/>possit est nemo, quippe qui et ab simultate omni et ambitione
				<lb/>longe abes, nec facis ut plerique, qui pene prius oderunt quae
				<lb/>legenda traduntur quam viderint, quin omnium indifferenter laus
				<lb/>aeque ac tua est tibi cordi; quo fit ut nullius iudicio, ut pro Savarisio
			<lb/>despondeam, simus libentius acquieturi.</p>
			<p><lb/>SABELLICUS Callide, me hercule, ut solet, Iuliarius blandoque
				<pb n="88"/>
				<lb/>verborum ambitu insinuatus experiri voluit posset ne me in ridiculum
				<lb/>aliquod facinus impellere, ut fabulosum illum phrygii Aesopi
				<lb/>asinum imitatus leoni sua praemia decernerem, scilicet, ut quum
				<lb/>multos uno tempore in me concitassem, tum forte male multatum
			<lb/>videret.</p>
			<p><lb/>IULIARIUS Quid multatum ais? an Aristarchus et Aristophanes,
				<lb/>qui non solum aliena scripta attentissima examinarunt cura,
				<lb/>sed quosdam etiam poetarum numero exemerunt, aut Marcus Tullius
				<lb/>aut Fabius, qui nihil diversum apud nos fecisse videri possunt, risu
			<lb/>digni aut odio sunt habiti?</p>
			<p><lb/>SABELLICUS Immo ob id ipsum fortassis Graeci illi, quorum mentionem
				<lb/>fecisti, plerosque sui temporis poetas silentio praeteriere,
				<lb/>ne maior ab illis postea maneret invidia, quod nostros quoque in
				<lb/>quibusdam fecisse ex eorum scriptis facile intelligi potest. At mihi
				<lb/>id nullo modo contingere posset, quando eorum de quibus futurum
				<lb/>est iudicium plerique adhuc sint superstites. Eleganter quidem et
				<lb/>accurate Cicero, ut caetera, multorum scripta in suo expendit Oratore,
				<lb/>sed in duorum sui saeculi grammaticorum altercatione, dum
				<lb/>eorum alterius declinaret invidiam, iudicium in iocum vertit. Nec
				<lb/>Fabius minus prudenter, qui scriptores suorum temporum phamam
				<lb/>iubet expectare; quod quum ita sit, non est dum nostram ullam de
				<lb/>ea re sententiam expectetis. At possum, quoniam tanto studio id
				<lb/>requiritis et vacat, ut dicitis, audire, gratissimum vobis de hoc ipso
				<lb/>sermonem referre, quem duo viri illustres hoc anno multis praesentibus
			<lb/>in vestibulo curiae habuere. </p>
			<pb n="89"/>
			<p><lb/> Erat tum forte Venetiis Baptista Guarinus, homo, ut scitis, multi
				<lb/>nominis vesterque, ni fallor, civis. Venerat is cum Alphonso, Herculis
				<lb/>Estensis filio, qui a patre officii gratia fuerat ad Augustinum Barbadicum
				<lb/>principem et Senatum missus. Ita igitur accidit ut eo tempore
				<lb/>quasi de industria plerique docti viri patricii ordinis unum in locum
				<lb/>coivissent, et in his Hermolaus Barbarus, Hieronymus Donatus, M.
				<pb n="90"/>
				<lb/>Dandolus, Sebastianus Privolus, Nicolaus Lipamanus, qui non
				<pb n="91"/>
				<lb/>multo post in romanam curiam concessiti, Daniel Rainerius et alii
				<lb/>non pauci, praeter philosophiae studia humanarum etiam litterarum
				<lb/>vehementer cupidi. Aderat et Benedictus Prunulus, homo
				<lb/>impense doctus, qui trigesimo et amplius ab hinc anno publice in
				<lb/>hac urbe est professus. Tot viri tum forte in vestibulum curiae
				<lb/>convenerant, alii alia credo de causa, eratque iam coeptus haberi
				<lb/>sermo de his qui recenti saeculo aliquid in communem latinae linguae
				<lb/>usum edidissent, quum illis et ipse diversum negocium secutus
				<lb/>superveni, erantque mecum nonnulli nostratium litterarum sane
				<lb/>studiosi; hic ego ab universo coetu familiari vultu acceptus; quia
				<lb/>de re litteraria sermonem haberi non dubium erat, placuit his quae
				<lb/>dicerentur interesse. Primas igitur ad dicendum Prunulus sortitus
				<lb/>erat partes; unde vero sermo esset ortus non libuit requirere, satis
				<pb n="92"/>
				<lb/>habui quod illi tum primum instituto opportune affuissem. Si igitur
				<lb/>ea quae tunc vir ille ornatissime ac disertissime de romanae linguae
				<lb/>reparatione est locutus quaeque postea, eo petente, a Baptista, Guarini
				<lb/>filio, in eandem sententiam breviter et accurate disputata sunt
				<lb/>audire vultis, ut diligentius potero subiiciam: nam quid ipse de ea re
			<lb/>sentiam neque vos, ut dixi, requirere oportet neque expectare.</p>
			<p><lb/>IULIARIUS Iam vero istud ipsum quale sit vehementer cupimus
				<lb/>cognoscere, Sabellice, quum ob eorum qui illa disseruerunt praecipuam
				<lb/>auctoritatem, tum quia, nisi tu probasses, nullis adduci precibus
				<lb/>potuisses ut relatu digna iudicares. Perge igitur, si placet, et
				<lb/>quid tantorum hominum sit iudicium fac, precor, intelligamus;
				<lb/>nam quod ad nos attinet, tam libenter ista ex te audire parati sumus
			<lb/>quam si illos ipsos qui de ea re disseruerunt audiremus.</p>
			<p><lb/>SABELLICUS Incipiam ego, quando ita placet, amicorum optimi, ac primum
				<lb/>omnium illud dicam, quod me maxime in Prunulo delectavit, usum
				<lb/>fuisse virum illum, ut natura est non infaceta facilique ad omnia
				<lb/>excogitanda ingenio, translatione in dicendo valde rei accommodata,
				<lb/>quippe qui in hunc ferme modum sit exorsus, ut diceret videri
				<lb/>sibi ea quae Romani senonico dicuntur bello passi simillimum
				<lb/>quendam habuisse exitum huic quem latinae litterae post longissimum
			<lb/>annorum circuitum fuissent sortitae.</p>
			<p><lb/>Disiectis, inquit, ad Aliam flumen romanis legionibus, in praeceps
				<lb/>omnia abiere, non dux ullus, non imperium adesse non arma
				<lb/>non circa urbem praesidia quae saevissimi hostis impetum distinerent.
				<lb/>Quin repente omnibus solutis, nihil ex tanto nuper imperio
				<lb/>praeter umbram nominis ac collem unum cum modico praesidio
				<lb/>superfuit, pauci seniorum qui ab superbo et irato victore sunt in
				<lb/>rostris reperti ferro occubuere. Caeteri sine imperio sine nomine
				<lb/>disiecti, procul patria procul Penatibus vagi devii extorres sine
				<lb/>cultu sine hospitio errare. Saevire interim Galli, tecta incendere,
				<lb/>parietes disturbare, nihil sanctum nihil intactum relinquere, minari
				<lb/>romano nomini excidium ac simul intentare, mutari iccirco rerum
				<lb/>omnium facies, nihil ex tam potenti nuper populo nisi nomen superesse;
				<lb/>barbari omnia publica omnia privata praeter arcem possidere.
				<lb/>Deploratam vulgo crederes rem romanam, nullam rempublicam,
				<lb/>nullum imperium in ea urbe amplius futurum. Instare dira
				<pb n="93"/>
				<lb/>barbaries Capitoliumque cum arce totis viribus oppugnare, fuissetque
				<lb/>demum voti compos, nisi paucorum virtute res propemodum
				<lb/>perditae non solum suo retentae essent vestigio, sed in pristinum
			<lb/>etiam statum restitutae.</p>
			<p><lb/>His tum malis Roma defuncta est, sed longe foedior clades
				<lb/>longeque atrocior quae rem romanam gethicis temporibus postea
				<lb/>adorta est. Ibi tum publicae et privatae fortunae periclitatae
				<lb/>dicuntur, hic, caeteris amissis, sermo quoque, quo nihil Deus
				<lb/>immortalis homini utilius dedit, ad interitum perductus: maior
				<lb/>itaque recens casus atque tanto lugubrior quanto plures gentes
				<lb/>quam vetus ille attigit, enimvero unius tum populi fortuna lapsa
				<pb n="94"/>
				<lb/>est, his vero diris temporibus quicquid Romanis ipsis cum Italia
				<lb/>erat et multis gentibus commune; fuit populus ille ferocissimus
				<lb/>pluribus olim gentibus infestus, multis perniciosus, at sermo omnibus
				<lb/>utilis ac iucundus atque ob id longe charissimus. Utra igitur
				<lb/>ruina maior? haec, quae tot gentium bona, tam nobile commercium,
				<lb/>tantam eruditionem, tantam humanitatem miserabili modo
				<lb/>obruit, an illa, qua res temere quaesitae temere periturae conciderant?
				<lb/>Nec vereor ne parum considerate id bonum dixerim, quod
				<lb/>innumeris populis urbibus terris et sentientibus et dolentibus fuerit
				<lb/>pene ademptum. Video quibus coram et ubi habeatur hic sermo,
				<lb/>neque enim nunc in Pesianacta sumus, quamquam, per deum, non
				<lb/>video quid aliud bonum dici possit, si hoc unum dici non potest,
				<lb/>quod tanta et tam longa iniuria adimere non potuit; quod vero non
				<lb/>potuerit foelix exitus haud dubie demonstravit; sed sublatis nobilissimae
				<lb/>rei instrumentis, desuetudo secuta est, desuetudinem
				<lb/>oblivio, quae propemodum causa fuit ut divino munere perpetuo
				<lb/>careremus. Sic sane res habent, ut ubi semel inclinare coeperint,
				<lb/>facilius dilabantur quam ab initio coalescere contigerit.
				<lb/>Ademerat romanae urbi multum splendoris: et dignitatis imperii
				<lb/>sedes Bizantium translata; secutae inde clades multae aliae post
				<lb/>alias: Gethae, Hunni, Langobardi pluribus locis Italiam foeda
				<lb/>populatione vastarunt, sed primae illae gentes, dirae nimis romanoque
				<lb/>nomini infestae, quippe quae omnis divini et humani iuris oblitae
				<pb n="95"/>
				<lb/>superbe et crudeliter victoriam exercuere. Non hominum caede,
				<lb/>non templis, non sacro ullo loco aut prophano infandae manus
				<lb/>abstinuerunt; omnia divina et humana barbara prophanavit temeritas,
				<lb/>sed haec, quia in gremio fortunae sita, minus fortasse lugubria,
				<lb/>illa clades multo maior, illa et dolore et lamentatione dignior,
				<lb/>quod Urbs capta non solum civibus est exhausta, publicis privatisque
				<lb/>operibus deformata, sed divino etiam litterarum thesauro, qua
				<lb/>una re incolumi caetera suo stare vestigio videri potuissent,
				<lb/>bibliothecis publicis et privatis flamma vel rapina consumptis,
				<lb/>nihil spei reliquum posteris facere. Proh dolor! quot labores curae
				<lb/>vigiliae, quot rerum monumenta paucis diebus, ne dicam horis,
				<lb/>interiere; sed quam dira sit tum clades accepta ipsum postea tempus
				<lb/>declaravit. Remisit tempestas illa, et si sero remisit tamen.
				<lb/>Victi italis finibus barbari cessere, sermonis foeditas quae passim
				<lb/>inoluerat non cessit; recepit aliqua ex parte Roma suum cultum et
				<lb/>nitorem, loquendi proprietatem non recepit, et brevi, ubi semel
				<lb/>foeda illa barbaries se illius ruinis insinuavit, nulla veri sermonis
				<lb/>cura, nullum prioris linguae desiderium incessit quemquam. Auxit
				<lb/>id malum longa aetas, quae non solum negligentiam peperit, sed
				<lb/>divini etiam muneris memoriam dira oblivione immerserat: iam
				<lb/>enim (si vera loqui volumus) nemo post funestissima illa tempora
				<lb/>ad annum hinc circiter quinquagesimum romana locutus lingua
				<lb/>videri potuit, aut si quis extitit qui potuerit id praestare, non
				<lb/>magis est inter suos auditus, quam si ignoto aliquo sermone fuisset
				<pb n="96"/>
				<lb/>locutus. Extendit se igitur calamitas illa ad haec usque tempora,
				<lb/>sed nunc qui primi omnium illam diu sepultam suscitare adorti
				<lb/>sint, inde per quos sit in meliorem statura restituta breviter dicam,
				<lb/>nec quantum in me erit sua quisquam fraudabitur laude, quod si
				<lb/>forte cuiquam aut plus quam aequum sit tribuere videbor aut adimere,
				<lb/>memineritis me dicere quae sentio, sevi quae oraculi loco
				<lb/>minime sint habenda, immo ne talia quidem, ut non multo veriora
				<lb/>adhuc dici possint, praesertim ab iis qui adsunt, qui de huiusmodi
				<lb/>re firmiore iudicio sententiaque minus ambigua disserere
				<lb/>potuissent. Verum quia me primas sermonis huius partes ferre voluistis,
				<lb/>dicam breviter quae sentio; vos ita nostra accipite, quasi cuique
				<lb/>vestrum integrum relinquatur diversa sentire, si libeat ac quae senserit
				<lb/>libere tueri; sed iam satis superque exploratum habetis quo ad
				<lb/>dicendum consilio venerimus, nunc ad ea quae dicere institueram
			<lb/>revertar. </p>
			<p><lb/>Perierant (ut aperte ostendimus) diuque sine nomine, sine cultu,
				<lb/>sine spe ulla melioris fortunae romanae litterae in occulto fuerant,
				<lb/>quum in cisalpina Gallia, quod vix quisquam futurum putasset,
				<lb/>rarae admodum nec satis certae reparandae rei scintillae, velut ex
				<lb/>densis quibusdam repostisque emicuere tenebris; etenim neque
				<lb/>assertore uno opus fuit neque uno vindice, ut tam perniciosa pestis
				<lb/>Italiae finibus pelleretur. Est in bergomati agro vicus obscuri olim
				<lb/>nominis, nunc clarus suoque partu illustris; Barzizam vulgo nominant:
				<lb/>hic Gasparinus, grammaticus ac rhetor sua tempestate illustris,
				<lb/>qui in hac urbe, ut audio, mox Patavi inde Mediolani, multa
				<pb n="97"/>
				<lb/>nominis celebritate litteras docuit, magis foelici consilio quam
				<lb/>quod tantae cladis resarciendae spes ulla praetenderetur. Primus
				<lb/>omnium, ut audio, ad veteris eloquentiae umbram - nam ex re tam
				<lb/>nobili nil tum praeter id unum supererat - oculos retorsit, quum
				<lb/>mille et amplius annos ex quo gethica illa tempestas terram Italiam
				<pb n="98"/>
				<lb/>invaserat semper omnia in peius abiissent, credo ea fiducia fretus,
				<lb/>quod in tris divinos illos Marci Tullii ad Quintum fratrem libros,
				<lb/>quum diutissime non extitissent, primus inciderat; quos situ et
				<lb/>vetustate consumptos diligenti cura et studio emendare adortus,
				<lb/>tantum intentiore lectione profecit, ut opus non solum desideratum,
				<lb/>sed deploratum etiam in publicum exhibuerit multosque ad
				<lb/>eloquentiae cultum exemplo et hortatione execitarit. Fabius Quintilianus,
				<lb/>tum primum et ipse in transalpina Gallia repertus (per
				<lb/>quem autem reperiri contigerit suo loco dicetur), huius opera non
				<lb/>nihil veteri creditur squalore detersus; scripsisse dicitur commentarios
				<lb/>in varia Ciceronis opera, sed qui nulli hodie extent; epistolae
				<lb/>ad haec et orationes pleraeque adduntur, liber praeterea de
				<lb/>ratione scribendi unus. Quid de ipsius figura et proprietate dicendi
				<lb/>suspicari possimus ipsa tempora admonent: oportuit (quis non
				<lb/>videt?) infirma, ut semper alias, tam audacis conatus fuisse principia,
				<pb n="99"/>
				<lb/>sed quemadmodum saepe evenire solet, ut quae vel modicis
				<lb/>orta sunt initiis maiora in dies accipiant incremerita, ita accidit ut,
				<lb/>iam inde multis aliis quidem post alios ad id consilium iuvandum
				<lb/>prodeuntibus, brevi res eo processerit, ut non minus iam spei adesset
			<lb/>quam ab initio animi fuerat. </p>
			<p><lb/>Sed omnium qui sub id tempus extitere Leonardus aretinus
				<lb/>praecipua dignus laude occurrit, vir philosophiae studiis et eloquentia
				<lb/>clarus, nec in historia minus celeber. Plerique romani
				<lb/>pontifices, circa constantiaci Conventus tempora, illius opera
				<lb/>secretioribus negociis usi dicuntur; novissime a Florentinis publico
				<lb/>decreto accersitus, in eorum urbe esse perseveravit. Studiorum
				<lb/>monumenta varia feruntur; quae ex graeco latina fecit manifeste
				<lb/>arguunt quam facilis natura illa fuerit diversisque rebus accommodata:
				<lb/>gravis nunc et densus, ut in Basilio illo nescio quo antistite et
				<lb/>in Xenophontis Tyranno, nunc candidus ac fusus, ut in Aemilio,
				<pb n="100"/>
				<lb/>Catone, Sertorio et aliis quos ex Plutarcho acceperat, ut nulla sit in
				<lb/>illo virtus quam in hoc aliquo modo desideres; velles tamen Ciceroni
				<lb/>nihil addidisse, nam in figura alioqui perstitit; age vero, quam
				<lb/>diligenter et accurate platonicam illam dicendi facultatem in Gorgia
				<lb/>et Phedrone expressit, quam erudite in Oeconomicis, Politicis
				<lb/>Ethicisque libris Aristotelis gravitatem et acumen! Sed haec
				<pb n="101"/>
				<lb/>minora videri possunt: facile est in alieno libro esse disertum, sed
				<lb/>in suo difficile. Eiusdem sunt quattuor gethicae historiae libri; nam
				<lb/>Commentarii primi belli punici ad Polybium merito referuntur;
				<lb/>eiusdem et epistolae quam plurimae in ordinem digestae; huius
				<lb/>etiam XII Historiarum libri, quibus Florentinorum est gesta complexus;
				<lb/>de his (nam caetera eius opuscula consulto praetereo), si in
				<lb/>universum iudicare velimus, possumus de eo dicere quod et de
				<lb/>Thimagene Fabius: intermissam scribendae historiae industriam
				<pb n="102"/>
				<lb/>eum nova laude reparasse. Multae praeterea variaeque in illo viro
				<lb/>dicendi virtutes, quas si quis altius inspiciat, adhuc tamen aliquid
				<lb/>in elocutione requirat: sed id temporum potius quam hominis
				<lb/>vitium, nec magis in eo accusandum quam in Pogio, qui eadem
			<lb/>floruit tempestate.</p>
			<p><lb/>Fuit is quoque tuscus natione mediaque Florentia natus, facundo
				<lb/>ingenio et supra omnes quos nostra novit aetas faceto, quippe
				<lb/>qui libellum de ea re lepidissimum reliquit, opus ipsum vulgo
				<lb/>legitur estque in multorum delitiis; dicuntur et orationes extare
				<lb/>et epistolae ad amicos quam plurimae et de Indiae situ liber
				<pb n="103"/>
				<lb/>unus. Diodorus, quem latinum fecit, vulgo legitur; alia quae ex
				<lb/>Graecis nostra reddidit ad manus non pervenere, sed ut breviter
				<pb n="104"/>
				<lb/>dicam, omnia illius venustate potius et copia probantur quam elegantia;
				<lb/>hinc certamina illa perpetuaeque altercationes adversus
				<lb/>laurentianas censuras ei subortae, sed utcumque eius scripta accipienda
				<lb/>sint, dignus certe laude vel in primis, quod quem elegantiorem
				<lb/>sequeretur aut cuius exemplo scriberet, praeter eum cum quo
				<lb/>apertas exercuit simultates, ea aetate habuit neminem, sed quantuscumque
				<lb/>fuit se propria virtute effecit, verum non magis ea quae
				<lb/>scripsit ad latina studia suscitanda quam in iis quos veteri iniuria
				<lb/>amiseramus conquirendis hominis studium et industria profuit.
				<pb n="105"/>
				<lb/>Constans phama est Fabium Quintilianum, alterum latinae linguae
				<lb/>lumen, sub tempus constantiaci Conventus ab eo ex Gallia Romam
				<lb/>deportatum, quem ignotum, squalidum tetroque pedore carceris
				<lb/>consumptum in apertum rettulit. Attulit ea res illi multum nominis
				<lb/>et celebritatis, quanquam iam antea inter illustres Italiae viros primas
				<lb/>sibi partes vendicabat. Fuit inde Romae, novissimis temporibus
				<lb/>et ipse publico decreto accersitus Florentiam concessit, ubi
			<lb/>iam grandis natu vitam cum morte commutavit.</p>
			<pb n="106"/>
			<p><lb/>Horum igitur primi illi in meliora studia conatus non nihil sane
				<lb/>profuerunt: plerique enim partim exemplo, partim aemulatione in
				<lb/>spem maximam adducti non solum illorum trium virtutem imitandi,
				<lb/>sed, si paululum anniti vellent, superandi etiam, incredibili studio
				<lb/>animum ad eloquentiae cultum erexere: et in his Guarinus
				<lb/>pater tuus, Baptista, fuisse mihi videtur, Mapheus Vegius laudensis,
				<lb/>Paulus Vergerius iustinopolitanus, prosa hic ille metro clari.
				<lb/>Vidimus vegianum carmen velut appendicem quandam Virgilio
				<lb/>annexum, nescio quid etiam illius cuius videri voluit aemulus
				<lb/>redolens, sed ad genium illum castissimum non accedit. Vergerii
				<lb/>libellus De ingenuis moribus passim legitur, maiori pene elegantia
				<lb/>quam in hominem eius aetatis cadere debuisset, suavis quidem nec
				<lb/>interim ociosus gravissimisque respersus sententiis, utpote qui philosophiae
				<pb n="107"/>
			<lb/>prius operam dederit quam ad scribendum venisset.</p>
			<p><lb/>Fuit is Chrisolorae costantinopolitani auditor, cuius et Franciscus
				<lb/>Barbarus avus tuus, Hermolae, cuius accuratissimas orationes
				<pb n="108"/>
				<lb/>et epistolas dum lego, dum suavissimum eum librum quem De
				<lb/>re uxoria scripsit, non possum non multum hominis eruditionem
				<lb/>admirari; prosequerer eum maiori laude immo vero iudicio, nisi
				<pb n="109"/>
				<lb/>vererer ne suspectus esse inciperem, ut in veneti nominis viros
				<lb/>celebrandos nimium propensus. Non igitur magis de eo ipso homine
				<lb/>meam expectate sententiam quam siquis quaerat quid de Leonardi
				<lb/>Iustiniani, eius aequalis summique oratoris, eruditione et
				<lb/>ingenio sentiam: elegantissimae eius orationes, Cymon Plutarchi et
				<lb/>Lucullus, quos ille ex graecis romanos fecit, ut alia eius ingenii
				<lb/>monumenta praeteream, facile declarant quid ille in communem
				<lb/>linguae usum afferre potuisset, si non ad rhythmos animum adiecisset,
				<lb/>quamquam in eo quoque genere non mediocrem consecutus
			<lb/>est laudem. </p>
			<pb n="110"/>
			<p><lb/> Charoli aretini horum aetibus interiecti nihil ad hunc diem
				<lb/>legimus; eius musa ideo fortasse clara quia Philelphi studiis praecipue
				<pb n="111"/>
				<lb/>infesta, dicitur et ipse graeca tractasse studia, ut merito
				<lb/>suspicari possis hunc quoque ex Chrisolorae officina depromptum;
				<lb/>nam Guarinum patrem tuum, Baptista, quantuscumque fuit, ab eo
				<lb/>factum nemo est qui dubitet. Is vero quantus in utraque lingua
				<lb/>extiterit, ut de eo dicam quae et de Isocrate Fabius, eius discipuli
				<pb n="112"/>
				<lb/>facile declarant; Strabonis Europa, quam ille nostra sua industria
				<lb/>fecit et quae in Platonis vitam et Aristotelis est ingeniose
				<lb/>commentus et ex Plutarcho quaedam in latinum versa vulgo leguntur,
				<lb/>dicuntur et orationes ab eo non nullae et epistolae quam plurimae
				<pb n="113"/>
				<lb/>relictae, quas neque vidi nec sum cum aliquo locutus qui se
				<lb/>eas legisse dicat, sed ex iis quae videre potuimus coniectura assequor
				<lb/>quid illa quoque lectio praestare potuisset et, quod omnium
				<lb/>operum illius maxime gratum fuit, Catullum, municipem suum,
				<lb/>situ et squalore confectum lucemque ex diuturnis tenebris reformidantem,
				<lb/>ita abstersit, ut sine maiore rubore in publicum exire non
				<lb/>dubitarit; profuit itaque ille eximia eruditione multis, sed morum
				<lb/>sanctitate optimoque vivendi instituto non paucis. Quam virtutem
				<lb/>multi et in Victorino feltrensi, eius aequali, aeque mirari dicuntur,
				<pb n="114"/>
				<lb/>adeo ut nihil dubitare possis verissima esse quae de amborum
				<lb/>institutione vulgo feruntur, utrumque ab ineunte adolescentia
				<pb n="115"/>
				<lb/>nescio quo ravennate viro integerrimo dicendi magistro usum,
				<lb/>si quidem haud parvi refert qualem a teneris quisque annis sit praeceptorem
				<lb/>sortitus; ut mores igitur ita studia pene paria, par etiam et
				<lb/>aetas, vicinis inter se propinquisque urbibus nati, propinquioribus
				<lb/>professi: Feltri hic, ille Veronae genitus, hic Mantuae docuit, ille
				<lb/>Ferrariae, uterque suo principi charus, sua foelix uterque familia,
				<lb/>foelix vitae exitus, alterius tamen phama aliquanto maior, quanto
			<lb/>videlicet Feltro maior est Verona.</p>
			<p><lb/>Sed quantum hi duo laudis docendo meruere, tantum fortassis
				<lb/>forliviensis Blundus, eorum aequalis, scribendo meritus videri
				<lb/>potest, quippe qui plura, ut scitis, in historia scripsit quam recentiorum
				<lb/>quisquam. Circumferuntur eius Decades, qua ab romani
				<pb n="116"/>
				<lb/>imperii inclinatione ad eam scripsit usque aetatem plenissimam
				<lb/>continent historiam, eidem urbem Romam instauratam,
				<pb n="117"/>
				<lb/>eidem triumphantem debemus, addo et Italiam illustratam; quae
				<lb/>omnia, ut libere dicam quae sentio, meliore fide tradidit quam
				<lb/>eventu, utpote is qui non nulla quibus ea perquirenda dederat temere
				<lb/>crediderit: nam per se omnia videre potuisse absurdum est credere,
				<lb/>quum neque ex auctore uno, sed pene innumeris atque illis
				<lb/>ipsis ambiguis et variantibus multa quaerenda essent; nec ipsa
				<pb n="118"/>
				<lb/>dicendi figura multum ei favoris conciliat: nam praeterquam quod
				<lb/>ubique fere lutulentus fluit, dum nervorum robori studet, praepinguem
				<lb/>nimis et obesum se reddidit ademitque nimia corpulentia
				<lb/>venustatem historiae, sine qua prodesse quidem potest, delectare
				<lb/>vero minime; sed haec ille accurata narratione rerumque varietate
			<lb/>compensat.</p>
			<pb n="119"/>
			<p><lb/>Florentini Lapi, Antonii tudertini et aliorum quorundam scripta
				<lb/>aliquid certe commodi latinis studiis attulerunt, sed ad id quod
				<lb/>amissum erat reparandum non magis utilia quam quae non paucis
				<lb/>ante annis Franciscus Petrarcha et Ioannes Bocatius scripsere,
				<lb/>uterque alioqui clarus: hic mythica historia, ille rythmis eminens
				<pb n="120"/>
				<lb/>Sustinuerunt itaque plerique grassantis barbariae impetum,
				<lb/>propulsare tamen non potuerunt; vindicarunt servitio quidem Ciceronem,
				<lb/>Fabium, Catullum, sed hoc sacra Vestalesque curru in
				<lb/>tutum deferre fuit; docuere rhetoricen, alii aliquanto accuratius
				<lb/>docuere et grammaticen, et hoc in Quirinalem per hostium stationes
				<lb/>cum sacris transire, non nulli latinam edidere historiam aut
				<lb/>graecam in latinum vertere, neque id aliud quam Gallos ex arce
				<lb/>umbone deturbare (erant nihilominus hostes intra moenia), Capitolium
				<lb/>obsidere, finitimos sollicitare, eorum signa longe lateque
				<lb/>vagari: Camillo duce opus erat, qui barbarum acie victum non
				<lb/>solum Urbe sed Italiae etiam finibus eiiceret. Cui igitur summus
				<pb n="121"/>
				<lb/>ille honor contigit? Huic videlicet a quo patrium sermonem maxi¬me
				<lb/>vindicari oportuit. Romanus fuerat Furius, non externus, qui
				<lb/>barbaros Urbe expulit, romanus et hic, qui barbarum sermonem
				<lb/>prorsus sustulit, struxerat Furius ille intra Urbem legiones, quas in
				<lb/>hostem direxit, struxit et Laurentius Vallensis accuratissimos Elegantiarum
				<lb/>libros in foedam et horridam barbariem, vicit dux ipse
				<lb/>primo intra moenia, mox quod reliquum hostium fuit ad unum
				<lb/>foris confecit, eodem non alio successu hic quoque Romae primo,
				<lb/>mox reliqua Italia inveteratum malum oppressit, restituit ille
				<lb/>patriae adempta signa, hic ademptum sermonem: uterque dignus
				<lb/>qui pater patriae nominetur, sed eo alter dignior, quod plus certe
				<lb/>fuit sermonem, quo nihil ab ipsa natura est homini utilius datum,
				<lb/>quam Urbem civibus restituisse suis, nec imitatus est hic de quo
				<lb/>loquor malos medicos, qui, cum alios recte curare soleant, se ipsos
				<lb/>nequeunt. Tradidit ille Elegantiarum praecepta, romanae linguae
				<pb n="122"/>
				<lb/>nervos, sed nihilo accuratius tradidit quam servavit. Legite, si placet,
				<lb/>Herodotum, quem ille civitate donavit: citentur ex Elisiis (ut
				<lb/>poetae dicunt) campis ipsius Manes, deturque latine scire; num
				<pb n="123"/>
				<lb/>negabit sua esse illa quae videat, an potius caetera agnoscens et in
				<lb/>primis eximium candorem, tantum mirabitur Musas, quibus opus
				<lb/>inscripserat, ionice desiisse loqui? Caeterum omnia meliora (an
				<lb/>aliud de Thucydide et Homeri Iliade praedicari potest?), sed in eo
				<lb/>scribendi genere non pauca accidere potuerunt, quae illum duriorem
				<pb n="124"/>
				<lb/>redderent. Age modo et, si vacat, illa cognoscite quae proprio
				<lb/>fonte manarunt: epistolas, orationes, dialogos et alia pleraque,
				<lb/>quae non ita omnibus vulgata sunt. An est eo homine quicquam
				<lb/>purius? Sunt qui in his quoque cum duriusculum existiment, sed
			<lb/>eruditio illa, ni fallor, est. </p>
			<p><lb/>Floruerunt cum eo Romae et reliqua Italia viri multi illustres
				<lb/>atque aliquanto in scribendo emendatiores, quod iccirco fortasse
				<lb/>illis contigit, quia ad manus, ut dicitur, habuerunt quem potissimum
				<lb/>imitarentur, aut, quod evenire potuit, in eius scripta inciderunt;
				<lb/>quamquam id quoque esse potuit in causa, ut, ubi illi pristinam
				<lb/>scribendi formam vulgo repudiari viderunt ac pro barbaris
				<lb/>haberi qui non omnia exacte et accurate dicerent, ipsi etiam quisque
				<lb/>pro se ad id animum intenderunt, ut nihil inemendatum, nihil
				<lb/>temere in apertum referrent, verum sic quoque visi sunt hi de quibus
				<lb/>loquor aliqua suspitione digni, quamquam eorum scripta aliquid
				<lb/>habeant, quod non omnino romanum dici possit: usque adeo
				<lb/>tenaciter haerent quae a teneris didicimus, ita inquam ut, ubi semel
				<lb/>recepta sint, ne meliora quidem, si aliquo modo contraria videantur,
			<lb/>amplius admittant.</p>
			<p><lb/>Sed omnium qui tunc fuere, duo clarissimi poetae extiterunt:
				<lb/>Franciscus Philelphus et Antonius Panormita. Uterque suo principi
				<pb n="125"/>
				<lb/>charus: hic Alphonso regi, ille Philippo mediolanensi, sed alter
				<lb/>eo forte maior, quia non minus orator quam poeta graeceque et
				<lb/>latine doctus, nec a studiis philosophiae abhorrens, quod aperte
				<pb n="126"/>
				<lb/>eius opera declarant. Sfortiadem, Satyras, Epigirammata et alia
				<lb/>quae carmine complexus est variis iudiciis excipi video (nam ego
				<lb/>ne tantum in hoc genere mihi tribuant quod alii sentiant non libenter
				<lb/>advertam): probant multi in eo facilitatem, copiam, iocunditatem;
				<lb/>quidam torrentis more, nunc tumidum nimis, nunc nimis
				<lb/>humilem aridumque fluere arbitrantur. Vidimus epistolas, dialogos,
				<lb/>orationes et alia multa, partim latina, partim quae ipse ex
				<pb n="127"/>
				<lb/>graeco verterat: praeter orationes, quae pene LX numero feruntur,
				<lb/>ad centum et amplius scripsit volumina, de quibus, si ex iis quae
				<lb/>extant licet iudicare, dicam quod et multi, fuisse in eo viro facultatem
				<lb/>dicendi eximiam naturamque omnibus eloquentiae partibus
				<lb/>accommodatam, sed iudicium in quibusdam defuisse; requirasque
				<lb/>iure in eo quod et in Annaeo Seneca Fabius, oportuisse eum suo
				<lb/>ingenio alieno iudicio dicere. Quicquid enim natura illa voluit
				<pb n="128"/>
				<lb/>effecit. Dulcis, candidus et facetus Panormita, sed lascivi carminis
			<lb/>amator atque ob id probis viris minime legendus.</p>
			<p><lb/>Nec Pius pontifex mihi excidit, Aeneas antea nominatus, poeta
				<lb/>quidem magnus sed orator adhuc maior, quem etiam si inter novos
				<lb/>hystoricos reponas, cui cedere debeat haud facile reperias. Extant
				<pb n="129"/>
				<lb/>–ut orationes, epistolas aliaque eius monumenta praeteram –
				<lb/>Geographia, quae Asia inscribitur, et in Blundi historias Epitome.
				<pb n="130"/>
				<lb/>quid praeter aliquid elegantiae in eo requiras, nihil certe est. Si
				<lb/>quis huic beatissima dicendi copia comparandus est, et si in elocutione
				<lb/>aliquanto maior, unus omnium meo iudicio Baptista Albertus,
				<lb/>florentini generis, merito conferri potest. Nullus, quod sciam,
				<lb/>nostra tempestate mathematicas artes elegantius tractavit. Eius de
				<lb/>architectura opus id praecipue arguit; extant et alia eius monumenta,
				<lb/>quae siquis accuratius pergat scrutari, tantum in elocutione ei
				<lb/>tribuet quantum Latinorum, qui nostra memoria fuerunt, fortasse
				<lb/>nemini. Eminentissimi, quamquam diverso genere, Bessario,
				<pb n="131"/>
				<lb/>nicenus antistes, et Georgius Trapezuntius, uterque graii sanguinis:
				<lb/>hic Platonis oppugnator, ille defensor, sed alter, ut fertur et ut
				<lb/>res ipsa declarat, in philosophia maior, in elocutione alter, utpote
				<lb/>qui de ratione dicendi nonnunquam scripserit rhetoricenque docuerit.
				<pb n="132"/>
				<lb/>Nec Gregorius tiphernas nihil meritus est, qui Aphricam Strabonis
				<pb n="133"/>
				<lb/>et Asiam nostris studiis adiecit; cognoscitur et eius carmen
			<lb/>tam pium quam elegans.</p>
			<p><lb/>Nicolaus vero Perotus, sipontinus antistes, post Laurentium,
				<lb/>quem velut homericum illum Achillem semper excipiendum duxi,
				<lb/>omnium quos diximus latinae elegantiae longe studiosissimus
				<lb/>merito habetur. Nihil ipsius Polybio candidius, nihil minus elaboratum,
				<pb n="134"/>
				<lb/>quum elaboratissima alioqui omnia appareant. Quid igitur
				<lb/>epistolis, quae illius nomine circumferuntur, gravius? Nollem
				<pb n="135"/>
				<lb/>eum in aperta convitia et simultates indignissimas persona quam
				<lb/>sustinebat tam aperte descivisse; ars grammatica, quam in communem
				<pb n="136"/>
				<lb/>usum edidit (quod paucis eius generis scriptoribus solet
				<lb/>accidere), vulgo, ut video, probatur; sunt cui commentarios eius,
				<lb/>quos Cornu copiae inscripsit, se vidisse dicant, rem adhuc indigestam,
			<lb/>sed quae plurimum alioqui habeat eruditionis.</p>
			<p><lb/>Porcelii poetae elegiae, et ipsae amorum indices, nisi materia laudi
				<lb/>obstaret omnino plus gratiae erant habiturae; sunt qui heroicum
				<pb n="137"/>
				<lb/>carmen et epigrammata se vidisse dicant, leporem in eo probant
				<lb/>cuncti, eruditionem et gravitatem adimunt. Quae duo Mario
				<lb/>quoque Philelphi filio defuisse quum caetera illius scripta tum eius
				<lb/>Bucolicum carmen manifeste declarat; fuit alioqui prompto ingenio
				<lb/>memoriaque capacissima, quippe qui vestigio stans uno, centum
				<pb n="138"/>
				<lb/>ordine dictantibus, confestim cuique suam, eo quo acceperat
				<lb/>ordine, complexam carmine redderet materiam; fuit ad haec rotato
				<pb n="139"/>
				<lb/>sermone, utpote graii sanguinis matre natus, Chrysolorae filia,
				<lb/>plura fronte polliceri quam recessu praestaret. Vix ex eo quicquam
				<pb n="140"/>
				<lb/>docto homine dignum videri potest profectum omnia praecipitata
				<lb/>potius quam edita. Cultior accuratiorque Omnibonus leonicenus,
				<lb/>quamquam poeta ille, hic rhetor; at si utriusque scripta conferas,
				<lb/>compositius hunc soluta quam illum frenata procedere oratione
				<lb/>dixeris. Bernardum Iustinianum, patricium vestrum, qui illius orationes
				<lb/>videre, verborum pondus et sententias mirati, inter recentium
				<lb/>oratorum principes reponendum autumant. Eius libri de origine
				<pb n="141"/>
				<lb/>urbis huius nondum in lucem venere, sed ut in summa sint
			<lb/>expectatione ea quae novimus faciunt.</p>
			<pb n="142"/>
			<p><lb/>Dixi nolle me Venetorum ingenia censere, ne ambitiose videar id
				<lb/>facere, sed nescio quonammodo undique illorum virtutes sese
				<lb/>nobis ingerunt, quae si omnino declinarem, tam me hercule accusandus
				<lb/>essem quam ille qui nobilissimam aliquam imaginem gaudeat
				<lb/>procul spectare, intentiusque miretur longiis visendam, eandem
				<lb/>vero oculis admotam non advertat. Nam, ut de aliis sileam,
				<lb/>quis est tam stupidi ingenii, aut ab humanarum litterarum studiis
				<lb/>tam alienus, qui in Petro Barotio, patavino antistite eodemque
				<lb/>veneto, utrumque dicendi genus non suspiciat et miretur? Incidi
				<pb n="143"/>
				<lb/>quandoque in eius carmen: nihil gravius vidi unquam, nihil magis
				<lb/>pium magisque religioni accommodatum. Cupio vehementer
				<lb/>videre opus ab eo de optimo genere moriendi nuperrime absolutum,
			<lb/>in quo audio omnia divine ab eo disposita.</p>
			<p><lb/>Sed ad externos redeo, offertque se mihi ultro Theodorus Gaza,
				<lb/>de quo propemodum dici potest quod et Apollonius ille de Cicerone
				<lb/>olim dixisse fertur, ademptam ab illo Graecis eloquentiae laudem,
			<lb/>nunc contra graii sanguinis hominem Latinis ademisse.</p>
			<p><lb/>Nihil eo viro cultius, nihil castius, nec vereor ne ambitione id a
				<lb/>nobis dictum videri possit. Fuit ille graecus, ut dixi; verum quum
				<pb n="144"/>
				<lb/>eius Theophrastum lego, quem, dico, latinum fecit, aut Aristotelis
				<lb/>libros, qui de animalium natura inscribuntur admirari non desino
				<lb/>ac dubitare utrum incredibilem illam verborum proprietatem nostri
				<lb/>a Graecis acceperint an ille a nostris potius. Grandem novamque
				<pb n="145"/>
				<lb/>praeterea laudem consecuti mihi videntur, et si in alienis rebus
				<lb/>interpretandis, studiis tamen gravioribus, Marsilius Fecinus Florentiae,
				<lb/>qui omnia Platonis opera in latinum vertit, et Hermolaus
				<pb n="146"/>
				<lb/>hic vester, qui Temistium et Aristotelis opera Latinis adiecit.
				<lb/>Praestiterunt meo iudicio - quod post inclinatam eloquentiam
				<lb/>nemo - ostenderuntque hi non rem, sed eos qui eiusmodi opera
				<pb n="147"/>
				<lb/>antea in latinum vertere in causa fuisse, quod qui ad nostram usque
				<lb/>aetatem philosophati sunt parum romane sint locuti. Sed hic
				<lb/>noster (nec amor me fallit) maior elegantiae observator, quamquam
				<lb/>in illo quoque nihil sit quod vel delicatissimum offendere
				<lb/>possit lectorem. Quid, quod et divinae litterae in dies, ut video,
				<lb/>magis excoluntur? Quid enim in hoc praeclaro studiorum successu
				<lb/>Mirandulani Pici Heptaplo vidimus aut cultius aut elegantius?
				<lb/>Nemo meo iudicio post Lactantium et Hieronymum melius in eo
				<lb/>scribendi genere latinam custodivit elegantiam. Transeo altissimam
				<lb/>eruditionem, quae perspicue demonstrat vera esse quae ad
				<pb n="148"/>
				<lb/>nos de eius studii acrimonia iam pridem phama deferuntur, contigisse
				<lb/>illi adhuc uni, quod et recentiorum nemini, ut graeca et chaldaea
			<lb/>studia romanis iunxerit.</p>
			<p><lb/>Subiiciam adhuc quosdam, quorum scripta iam pridem leguntur,
				<lb/>occurruntque in primis Pomponius, Sabellici nostri praeceptor, et
				<pb n="149"/>
				<lb/>Platina, uterque, ni fallor, Laurentii Vallensis auditor. Pomponii
				<lb/>pauca omnino extant, sed illa ipsa accuratissime conscripta; novimus
				<lb/>quae de legibus, sacerdotiis et magistratibus ad M. Panthagatum
				<lb/>scripsit, quamquam et de arte grammatica edidit praecepta:
				<lb/>omnia mire vetustatem redolentia, arguuntque plane hominis studium,
				<lb/>quod in recognoscenda vetustate praecipue fuit occupatum.
				<lb/>Platinae Historia et quae De honesta voluptate scripsit omnibus
				<pb n="150"/>
				<lb/>nota sunt; extat et Elegantiarum libellus, qui eius nomine circumfertur.
				<lb/>Est et ipse vetustatis amator egregius, sed adhuc plus
				<pb n="151"/>
				<lb/>gratiae habiturus, si quaedam in usum non recepisset. Aliquid
				<lb/>certe mihi in eodem genere laudis meriti videntur Iohannes calaber,
				<lb/>cui est Simonetae cognomen, et Donatus Aciaolus, Florentiae
				<lb/>natus. Hic, praeter Plutarchi quaedam in latinum versa, gestorum
				<lb/>Caroli - qui Italiam langobardicis armis diutissime pressam, barbaris
				<lb/>victis, in antiquam libertatem restituit - brevis auctor,
				<pb n="152"/>
				<lb/>Francisci Sfortiae prolixior ille; hic quantuscumque est, suus est
				<lb/>non alterius; cultior ille, sed qui Philelphi lima sit non nihil, ut creditur,
			<lb/>adiutus.</p>
			<p><lb/>Exciderat mihi Campanus antistes, quem, sive elegantiam sive
				<lb/>dicendi acumen requiras sive candorem potius aut venustatem, rectius
				<pb n="153"/>
				<lb/>vetustis scriptoribus quam recentibus annumeres. Nec Galeotus
				<lb/>narniensis nihil prestitisset, si quae scripserat omnino stare
				<pb n="154"/>
				<lb/>contigisset. Extant tamen adhuc aliqua, ut De homine opusculum
				<lb/>et alia quaedam, parum nota, in quibus video nonnullos verborum
				<lb/>proprietatem desiderare. Caetera neque insulsa neque parum perspicua
				<lb/>dixeris. Angeli Sabini turrensis Belgicum carmen non legimus,
				<lb/>sed quia in Pontificis bibliotheca repositum aiunt, cogimur
				<lb/>nondum visum probare, et si non desunt qui se legisse dicant damnentque
				<lb/>aperte opus ut parum elaboratum; maior in commentando
				<pb n="155"/>
				<lb/>auctoritas. Nec Coriolanus Cipicus parum uno est libro notus,
				<lb/>quo ille Petri Mocenici, qui postea princeps fuit, gesta est complexus:
				<pb n="156"/>
				<lb/>vix ex dalmatica illa ora dicendi facultatem hac quisquam
				<lb/>tempestate expectasset. Redundat brevis illa historia multis quidem
				<lb/>virtutibus et, quod me potissimum delectavit, nihil est quod in
				<lb/>illius elocutione requiras, nec est ut ad Palladium Nigrum – per
				<lb/>quem proximis annis romanae in ea terra litterae in antiquum sunt
				<pb n="157"/>
				<lb/>statum restitutae - eius studia referas: est enim Coriolanus iam
				<lb/>grandis natu, quippe quem diu ante illius in Dalmatiam accessum
			<lb/>profecisse oportet.</p>
			<p><lb/>In Pontani viri clarissimi carmen nunquam incidi, sed multum ei
				<lb/>ab omnibus tribui video in eo genere, estque in historia, ut audio,
				<pb n="158"/>
				<lb/>nihilo minor, quam rumor est eleganti iam pridem stilo texere. Titi
				<lb/>Strotii poemata praeter phamam ipsa pontificis bibliotheca, in
				<lb/>quam reponi meruerunt, praecipue commendat; coniecimus quandoque
				<lb/>in eam lectionem oculos placuitque maxime elegia. Nihilo
				<pb n="159"/>
				<lb/>his inferior ac nescio an maior etiam habendus Haemylianus Cimbriacus,
				<lb/>cuius elegiae et epigrammata sparsim leguntur; multus in
				<lb/>eo viro lepor, sed maior adhuc gravitas; probatur a multis, qui carmen
				<pb n="160"/>
				<lb/>viderunt eius, Asteris (sic enim audio ab eo rhodiacum bellum
				<lb/>inscribi), parique laude extollunt Encomiasticon, ex eadem officina
				<lb/>nuper ad Foedericum imperatorem depromptum; nec Cynthius
				<lb/>cenetensis Cimbriaco minor, ac nescio an maiorem etiam laudem
				<pb n="161"/>
				<lb/>in utroque genere carminis adeptus. Baptistae mantuani, viri carmelitana
				<lb/>religione, carmen nequeo satis admirari ob incredibiles
				<lb/>virtutes. Scripsit ad hunc diem non pauca et de vita Virginis, de
				<lb/>oratoris et poetae laudibus, de contemptu mortis; quod si ex iis
				<lb/>quae ad nos delata sunt licet de hominis ingenio in universum iudicare,
				<pb n="162"/>
				<lb/>quem illi in hoc genere dicendi praeferas hodie habemus
			<lb/>ferme neminem.</p>
			<pb n="163"/>
			<p><lb/>Multum ingenii et in M. Octavio phanensi, multum in forliviensi
				<pb n="164"/>
				<lb/>Fausto: verum uterque amorum cantator et ob id minus quam
				<lb/>ille de quo loquor celebrandi. Quid Cosmicus? nunquid sine piaculo
				<lb/>illius musa praeteriri potest silentio, quae totam Italiam in sui
				<lb/>expectationem erexit? Sed quia ex illa officina nihil depromptum
				<lb/>vidi, ne quid temere dicam, alii verius de eo ferent testimonium.
				<pb n="165"/>
				<lb/>Non magis de eo dicam quam de Calimacho, qui adest, ne in gratiam
				<lb/>videar aliquid hic fari. Audio tamen elegias, quas secum ex
				<lb/>Sarmatia attulit, a plerisque incredibili favore exceptas et cum his
				<lb/>Atylae vitam, ab eo nuper editam; praeludium credo id fuisse, Calimache,
				<pb n="166"/>
				<lb/>eius historiae, quam te iam pridem animo meditari audio.
				<lb/>Subiicet his aliquis haud immerito Iohannem Tortelium aretinum
				<pb n="167"/>
				<lb/>et Iovinianum parthenopeum; iuverunt illi, industria uterque sua
				<lb/>nec multum inter se diversa, verborum utriusque linguae copiam.
				<lb/>Scio praeter hos esse adhuc quam plurimos ingenio et doctrina
				<pb n="168"/>
				<lb/>illustres, qui alia atque alia ad dicendum via ingressi nomen aliquod
				<lb/>et phamam ex suo labore et industria tulere; sed quia idcirco
				<lb/>ad hanc narrationem accessimus, ut per quos potissimum latina lingua
				<lb/>nobis restituta sit exponeremus, hi mihi digni visi sunt, quibus
				<lb/>ob variam operam ipsi rei navatam, quicquid hoc est per quod
				<lb/>romanus sermo suum veterem splendorem recepit, acceptum referemus.
				<lb/>Praeterii, sciens, multos qui diversa omnino meditatione ad
				<lb/>hoc ipsum efficiendum usi, non minus, ut arbitror, ac nescio an
				<lb/>etiam plus aliquid quam illi quorum mentionem feci, latinis studiis
				<lb/>profuisse videri possunt, verum quia illorum quasi glossemata
				<lb/>quaedam poetarum carminibus cohaerentia, quorum lectione ob
				<lb/>aetatem iam ingravescentem consulto abstineo, non habeo quid de
				<lb/>his dicere possim. Sed adsunt hic plerique, qui id commodissime
				<lb/>praestabunt, vel duo in primis, qui si forte abessent, ob iudicium
				<lb/>excellentemque in his studiis doctrinam potissimum ad id munus
				<lb/>requirendi essent. Ab illis igitur quae adhuc de romanae linguae
				<lb/>reparatione dicenda restant quaerite; nam quid a me in ea materia
			<lb/>amplius expectare possitis est certe nihil.</p>
			<p><lb/>Accuratissimam Prunuli dissertationem incredibilis est assensus
				<lb/>secutus: laudare omnes in illo, immo mirari potius, non minus tot
				<lb/>variarum rerum memoriam quam constans et acre iudicium; sed
				<lb/>quum dicendi finem fecisset deiecissentque omnes in Baptistam
				<lb/>Guarini filium oculos, nemo non erat qui non aperte intelligeret aut
				<lb/>eum unum provinciam illam aditurum aut alium ex his qui aderant
				<lb/>neminem. Tum Prunulus iterum orsus: ego - inquit - Baptista, vir
				<lb/>clarissime, non magis Oedipus sum quam terentianus ille Davus,
				<lb/>verum ab initio divinare libuit, fore ut nos duo hanc fervidam coenaremus
				<lb/>ollam, quandoquidem ad primam rei mentionem omnes in
				<lb/>nos ambos - ut Graeci olim, Achille et aliis ducibus ad Troiam cessantibus,
				<lb/>in duos Aiaces - oculos defixissent; at quia nostrum quod
				<lb/>in multis esset iudicium audivere, non est dubium quin iam et tuum
				<lb/>in his quae restant cupidissime expectent: tu vero quando non illis
				<lb/>modo, qui id tantopere cupiunt audire, sed rem mihi etiam facturus
				<lb/>sis gratissimam, si quae de novo hoc scribendi genere ad quod
				<lb/>multi nostra tempestate omne suum studium adiecere sentias ordine
				<lb/>disserueris, da operam, quaeso, ne tot eruditorum hominum
				<lb/>expectationem frustratus videare, nec est cur aliquid pares excusare,
				<pb n="169"/>
				<lb/>quum ne moram quidem in te ullam, ut video, sint laturi.
				<lb/>Assentientibus cunctis hortantibusque ne gravate id praestaret,
				<lb/>tum ille Prunulum familiariter respiciens: effecisti, inquit, hodie,
				<lb/>vir doctissime, quod ne iniquus quidem fecissit lanista, ut prius
				<lb/>oplomachum in harenam compuleris quam ad pugnam satis idoneum
				<lb/>cognoveris. Oportuit, credo, prius quaerere an is omnino
				<lb/>essem, qui rectum de tot viris illustribus iudicium ferre possem,
				<lb/>quam nobis tam grave onus imponeretur, sed quasi omnia adessent,
				<lb/>provinciam nondum etiam decretam me obire voluisti satis
				<lb/>quidem amice sed imperiose nimis, verum idcirco, credo, quia
				<lb/>tutius sit peregrinum hominem quam civem ad officium minime
				<lb/>voluntarium compellere; sed memineris nos in libera civitate esse,
				<lb/>ubi aequo vivitur iure, possemque ego, quasi lege Papia civium
				<lb/>numero exclusus, istud ipsum munus detrectare; verum quia non
				<lb/>te solum, sed quicumque assunt ita velle intelligo, ne vestra magis
				<lb/>causa voluisse videar quam non potuisse, dabo operam, ut quam
				<lb/>brevissime cognoscatis quae nostra sit de novo horum instituto
				<lb/>sententia, qui diversa quadam, ut dicitis, scribendi ratione novum
			<lb/>quasi dogma induxerunt.</p>
			<div>
				<head><lb/>BAPTISTAE GUARINI DISSERTATIO</head>
				<p><lb/>Primum itaque omnium illud quaerendum arbitror, viri amicissimi,
					<lb/>de quo inter doctos quaeri solere video, fuerit ne operae precium
					<pb n="170"/>
					<lb/>id facere, ut in veteres poetas, quod plerique praestitisse gloriantur,
					<lb/>commentarios ullos haberemus. Nec desunt qui id non solum non
					<lb/>laudent, sed vituperent etiam maxime negentque in
					<lb/>tanta librorum copia, quantam paucis annis miranda haec succinctaque
					<lb/>imprimendorum librorum ratio peperit, curiosiore ulla commentatione
					<lb/>studiosis hominibus opus fuisse, quippe qui per se
					<lb/>omnia, si paululum adniti voluissent, rectius explorassent; unde eo
					<lb/>maior esset profectus secutus quo maiore fide et studio veterum
					<lb/>monumenta evolvere solemus quam recentiorum. Est praeterea -
					<lb/>quis non videt? - longe purior et ob id forte suavior gustu aqua ex
					<lb/>vivis fontibus quam rivulis hausta, adiiciunt et illud: tardiora fieri
					<lb/>ingenia ea lectione, quum nihil per se interim curent investigare,
					<lb/>nihil comminisci, nihil denique libero ingenio dignum moliri, credi
					<lb/>ad haec servile quiddam alienis semper praeceptis parere, nihil nisi
					<lb/>quae prius monstrata sint aggredi, audere, esseque ob id nulli, qui
					<lb/>maiorem animo profectum conceperit, eiusmodi commentarios
					<lb/>attingendos; oriri insuper adolescentibus inde ac pueris maiorem
					<lb/>omnino cladem, quod multi, commentariorum fiducia freti, sine
					<lb/>litteris, sine iudicio, ad litterariam professionem temere accedunt;
					<lb/>tum vero, perdita quadam audacia, poetas ipsos eorumque interpretes,
					<lb/>quos utique non intelligunt, invertentes depravantesque omnia
					<lb/>confundunt. Etenim, quum aliquid scire videri volunt, nemini parcunt,
					<lb/>ne illis quidem per quos proficere deberent, imbuuntque
					<lb/>miseros adolescentes multis ineptiis, et, quod omnium pessimum
					<lb/>est, cogunt etiam falsis opinionibus (ut aliquid docuisse videantur)
					<lb/>assentire ac scriptores ipsos prius odisse quam per aetatem possint
					<lb/>intelligere. Haec illi, quibus si quis temere accedat, haud omnino
				<lb/>vana afferri videbuntur; sed res longe aliter habet.</p>
				<p><lb/>Nam et ab initio neque ea quae nunc fuit librorum copia, nec
					<pb n="171"/>
					<lb/>omnibus in hac quoque ubertate bibliothecae sibi parandae est concessa
					<lb/>facultas; sed detur et hoc ipsum: non omnibus idem est animi
					<lb/>vigor, non eadem in conquirendis rebus industria, in conservandis
					<lb/>diligentia, in mutandis iudicium; quod nisi recentiorum industria
					<lb/>hac quoque parte fuisset perditis rebus opitulata, in obscuro adhuc
					<lb/>essent illi per quos romanam linguam vindicari oportuit. Satis
					<lb/>enim laterent, si a nullo aut a quam paucissimis intelligerentur;
					<lb/>quod vero multos aiunt ob eam rem supra quam praestare possint
					<lb/>audere, utinam eo semper statu res humanae fuissent, ut non plures
					<lb/>reperti essent qui videri mallent quam esse docti! Fuit itaque pernecessarium
					<lb/>romanas litteras hac quoque ratione suscitari; frustra
					<lb/>enim veteres scriptores postliminio receptos vidissemus, nisi et
					<lb/>civitatis iura recepissent, quod sine eiusmodi patrocinio aut nunquam
				<lb/>aut sero contigisset.</p>
				<p><lb/>Verum quum multi sint quibus hoc nomine debere velimus, cui
					<pb n="172"/>
					<lb/>plus oporteat quam Domitio veronensi, meo municipi, haud facile
					<lb/>reperto, quippe cui, quemadmodum Prunulus modo laurentianis
					<lb/>studiis emendatissimam hanc loquendi rationem, ita praecipuam
					<lb/>poetarum veterumque scriptorum enarrationem audeo ascribere.
					<lb/>Nam praeterquam quod multiplices et varios edidit commentarios
					<lb/>in Valerium Martialem, Papinii Sylvas, Iuvenalem, Sappho, Propertium,
					<lb/>Ibim, iam et in Silium Italicum et in Ciceronis ad Atticum
					<lb/>epistolas, utpote iam paratos, ut ipse in quadam testatur epistola,
					<pb n="173"/>
					<lb/>edere maturabat, coeperat ad haec Pausaniam in latinum
					<lb/>vertere, quum immatura est morte praeventus et, quod omnium
					<lb/>maxime nostris studiis calamitosum fuit, quartum Observationum
					<lb/>librum habebat in manibus, quod opus eius interitu interceptum in
					<lb/>occulto adhuc est. Vidimus earum Observationum quasdam illius
					<lb/>scriptis quasi flosculos inspersas, quas ille ideo indice nobiles
					<pb n="174"/>
					<lb/>fecerat, ut in maiorem suscepti operis expectationem studiosos erigeret,
					<lb/>sed quo maior fuit expectatio illa, eo certe lugubrior frustratio
					<lb/>desideriumque defuncti maius. Multum sane in eo homine amisimus,
					<lb/>nihil erat tam arduum et difficile, quod de se natura illa non
					<lb/>sponte polliceri posset, sed est certe, nec fallor, tacita quaedam
					<pb n="175"/>
					<lb/>fatorum invidia, quae potiora semper ex humanis decerpat. Periit
					<lb/>ille admodum iuvenis, cui si longior vita contigisset, multo emendatiorem
					<lb/>hodie latinam linguam haberemus; nec eo inficias
					<lb/>habuisse eum ab initio quorum vestigiis insisteret: nam, quod ad
					<lb/>ipsos in Valerium Martialem commentarios attinet, multum diuque
					<lb/>Sipontinus antistes et Pomponius, qui omnium primus id opus
					<lb/>Romae interpretatus dicitur, in ea lectione, ut audio, evigilarant
					<lb/>dictarantque non pauca. Conscripserat et Angelus Sabinus, quem
					<lb/>ille Fidentinum appellat, aliquot annos ante in Iuvenalem quaestiones
					<pb n="176"/>
					<lb/>quasdam accuratissime, sed hic noster, ut natura erat facili
					<lb/>promptoque ad comminiscendum ingenio, non solum quae ex illis
					<lb/>accepisse videri potuit est executus, verum per se multa etiam addidit
					<lb/>atque ea ipsa cognitu utilissima. Nec me fugit esse omnino aliqua
					<lb/>in eius scriptis quae praecipitata potius videri possint quam
					<lb/>edita, sed simultas et aemulatio, duo acres stimuli, illum ad eorum
				<lb/>quae scribebantur immaturam compulerunt editionem.</p>
				<pb n="177"/>
				<p><lb/>Fuerunt praeter hos et alii multi, qui in Iuvenalis Satyras scripserunt,
					<lb/>quorum omnium videtur mihi praecipua memoria dignus
					<lb/>Georgius Merula alexandrinus, quod ex eius scriptis facile colligi
					<lb/>potest; rerum observator diligentissimus, nihil ex illa eruitur officina,
					<lb/>quod non idem sit et maxime laboratum, iureque non minus
					<lb/>diligentiam in homine laudes quam naturam. Extant et alia eius
					<pb n="178"/>
					<lb/>monumenta, observationes quaedam, epistolae nec adeo multae,
					<lb/>quae eodem quo dixi nomine valde probantur; docuit ille diu
					<lb/>publice in hac urbe: nunc constans phama est animum ad historiam
					<lb/>adiecisse, in cuius videndae expectationem iam multos frequentia
				<lb/>litterarum ad amicos erexit. </p>
				<pb n="179"/>
				<p><lb/> Age vero, num et Paulus piscinensis cognomento Marsus
					<lb/>parum praestitisse videtur, qui tam significanter omnes romanos
					<lb/>ritus in Fastorum enarratione explicavit? quid in poetices apparatum
					<lb/>dici potest, quod ille legentium oculis non subiecerit, ut ausim
					<lb/>propemodum affirmare plus illius lectionem quam Nasonis, cuius
					<lb/>se interpretem exhibuit, ad eruditionem conferre? Mira in homine
					<pb n="180"/>
					<lb/>dicendi facultas atque eo maiore admiratione digna, quo natura
					<lb/>illa ad carmen multo quam ad pedestrem orationem fuit promptior;
					<lb/>nullus nostra tempestate extemporalior poeta; illius carmen
					<lb/>est Fastis insertum: ex eo datur intelligi quantus in poetica futurus
					<lb/>fuisset, si temperare voluisset ingenio; praestitit itaque is in
					<lb/>communem usum omnino aliquid, sed multo plura eius conterraneus
					<lb/>Petrus Marsus cesensis. Is non ad poetas solum explicandos,
					<pb n="181"/>
					<lb/>sed ad oratores quoque et philosophos studium adiecit.
					<lb/>Extant eius in Silium Italicum commentarii multa eruditione referti,
					<lb/>sed longe utiliora quae in Ciceronis opera conscripsit, eloquens
					<lb/>ut Pomponii auditorem agnoscas et, quod plus est, propemodum
					<lb/>philosophus: sed quantuscumque in philosophia est, eum
					<pb n="182"/>
					<lb/>Argiropoli contubernium effecit. Acutior in poetis explicandis
					<lb/>cultiorque meo iudicio Antonius Volscus, et ipse Pomponii auditor:
					<lb/>diligens in Nasonis Heroidibus, sed in Propertio diligentior.
					<pb n="183"/>
					<lb/>Pari pene laude nominandi sunt Cyllenius et Partenius veronensis:
					<lb/>Catulli hic, ille Tibulli interpres, sed alter civica, ut sic
					<lb/>dicam, corona pene dignus, qui civem servarit suum, servavit enim
				<lb/>quem multis nodis vinctum solverat.</p>
				<pb n="184"/>
				<p><lb/> Sunt qui Philippum Beroaldum bononiensem et ipsum in Propertium
					<lb/>commentarios elegantissime conscriptos aut iam edidisse
					<lb/>dicant, aut non multo post etiam editurum, sed de his quae nondum
					<lb/>vidimus quid dicam nihil habeo. Nec excidit mihi florentinae
					<pb n="185"/>
					<lb/>Academiae decus maximum, Christophorus Landinus, cuius dicendi
					<lb/>copia vulgo, ut video, probatur; accusatur tamen in quibusdam
					<lb/>ut parum diligens, tanquam plane constet ea illum non praestare
					<lb/>quae aut incuria aut consulto praeteriit; velles ad haec beatissimam
					<lb/>illam dicendi facultatem ad maiorem usum comparatam quam ut
					<lb/>imperitae multitudini servire voluisset. Titum Livium et Plinium,
					<lb/>duo latinae linguae lumina, non sine piaculi suspitione omnibus
					<lb/>vulgavit, sed tantum abest ut sit in altero id quod maxime optabat
					<lb/>consecutus, ut nemo obscure prae se ferat duriorem esse Plynium
					<lb/>iam tuscum factum quam antea romanus fuisset. Patavium videbit
					<pb n="186"/>
					<lb/>quo animo sit laturum, ut patavinitas illa, quam Pollio in Livio
					<lb/>depraehenderat, quantum in eo viro fuerit vix extet amplius; nos
					<lb/>veronenses, nam non dubitamus eum virum nobis vendicare,
					<pb n="187"/>
					<lb/>nihil adhuc in eo amisimus, sed habuit fortassis ille patrii sermonis
					<lb/>rationem, quem longe lateque propagatum iri eo modo putavit;
					<lb/>recte quidem; nam multa et magna patriae debemus, sed meo iudicio
					<lb/>rectius se patriam omneque tuscum nomen proprio labore et
					<lb/>industria nobilitare potuisset; potuisset quidem, nam nihil est ea
					<lb/>natura uberius, nihil ad omnes eloquentiae partes tractandas aptius.
					<lb/>Fontius et ipse non parum in Persio meruit, sed illius orationes
				<lb/>maiore quodam favore excipiuntur.</p>
				<p><lb/>Statii Achillem Franciscus Maturantius tractabiliorem reddidit,
					<lb/>papiniana illa duritate candido sermone emollita, sed in Verrinis
					<lb/>actionibus explicandis maiorem utilioremque se praestitit, quamquam
					<lb/>materiam diligentius quam artem tractaverit; velles et poeticae
					<lb/>vacasse: nihil eius musa cultius. At Ubertinus ille crescentinas,
					<pb n="188"/>
					<lb/>qui Familiares Ciceronis epistolas diligenti enarratione familiriassimas
					<lb/>reddidit, non minus meo iudicio mereretur quam qui
					<lb/>peregre profecturis viaticum officiose comparet; nulla lectio est in
					<lb/>qua teneriora ingenia facilius coalescant, sed multa prius in eo
					<lb/>opere ignoratione rerum subobscura, multae dicendi virtutes
					<lb/>parum intellectae, quae res in causa fuit, ut qui omnia altius scrutari
					<lb/>solent, diu non temere eam lectionem adierint, at nunc communis
					<lb/>facta et in qua adolescentes velut in primo studiorum limine
					<lb/>paulisper immorati mirum in modum proficiant. At hercle Oliverius
					<pb n="189"/>
					<lb/>agerianeus, quamquam Omniboni leoniceni commentariis
					<lb/>adiutus, multa in Valerium Maximum eaque eleganter est commentus,
					<lb/>sed neuter omnia vidit. Iohannes Britannicus, brixianus et
					<pb n="190"/>
					<lb/>ipse, in Achillem Papinii et in Persium commentarios elegantissime
					<lb/>conscriptos edidit. Magna est et de Antonio phanense in sex
					<pb n="191"/>
					<lb/>Fastorum libros expectatio, et si poeta hic idem optimus epigrammatumque
				<lb/>et elegiarum scriptor elegantissimus.</p>
				<p><lb/>Sunt adhuc non pauci, quos de industria in hunc locum distuli,
					<lb/>non quia iis quorum meminimus sint aut ingenio aut eruditione
					<lb/>inferiores, quin potius tales, ut, in alterutro ordine reponas, honestissimum
					<lb/>sibi locum vendicent; occurruntque primo ex tribus
					<lb/>celeberrimis Italiae gymnasiis tres viri clarissimi, quos tanquam
					<pb n="192"/>
					<lb/>hominum flores non erit absurdum extra ordinem nominare; et, ut
					<lb/>ab Roma incipiam, ubi latinae litterae et natae sunt et coaluerunt.
					<lb/>Sulpitius verulanus, quem grandem mihi ab initio phama obtulit,
					<lb/>sed maior omnino visus, ubi illius Artem perlegi: ita erudite omnia
					<lb/>ac tam graviter disposita, ut adempto indice nihil in toto opere esse
					<lb/>dicas, quod in nostra tempora reiicere possis, sed ex aliqua potius
					<lb/>veterum officina depromptum. Quid eius carmen, quid alia
					<pb n="193"/>
					<lb/>studiorum monumenta, quae eiusmodi certe sunt, ut nihil in illis
					<lb/>desideres, nihil adimere possis? Talem profecto ac nescio an
					<lb/>maiorem Florentia nunc habet, quem Politianum studiosi appellant.
					<lb/>Scitis, credo, quis sit de quo loquor: clarus Laurentii Medicei
					<lb/>contubernio, ingenio tamen et doctrina clarior. Multi quidem viri
					<pb n="194"/>
					<lb/>mecum antea de eo sermonem habuerunt constantique praedicatione
					<lb/>effecere, ut, priusquam hominem vidissem, vehementer amarem,
					<lb/>verum ubi eius Sylvae ad me sunt delatae, praedicare non
					<lb/>destiti tulisse tandem nostra saecula viros hedera, ut Satyrus ait,
					<lb/>dignos et imagine macra; etenim si virtutes eius carminis attendas,
					<lb/>non est, nisi me opinio fallit, quem ex iis qui hodie illustres
					<lb/>habentur illi praeferre possis. Quid eius Miscellania? an est illis
					<pb n="195"/>
					<lb/>quicquam limatius, exquisitius? Plane ea lucubratio demonstrat
					<lb/>quantum vir ille et graece et latine profecerit, quam acri in recognoscenda
				<lb/>vetustate sit iudicio.</p>
				<p><lb/>Age nunc, et Patavium reversus, quid Calphurnio brixiensi
					<lb/>copiosius, quidve eruditius? an eius carmen mediocri videtur
					<pb n="196"/>
					<lb/>vobis laude dignum? Franciscus Niger aequa est laude pensandus,
					<lb/>ac nescio an propter ea quae scripsit etiam aliquanto
					<lb/>maiore. Difficile est iudicare maior ne orator sit an poeta. Quod,
					<lb/>si ingenii ratio habenda est, quem horum Cornelio Vitelio
					<pb n="197"/>
					<lb/>preferre possis non facile perspicio: una vel brevi meditatione qua in
					<lb/>Georgium Merulam est invectus haud dubie ostenditur quid
					<lb/>ab eo expectari possit, modo velit stomacho temperare.
					<pb n="198"/>
					<lb/> Sequuntur pleriqui alii: Ioannes ariminensis, Cipicus, Coriolani
					<pb n="199"/>
					<lb/>filius, duo Cynthii, anconitanus hic, ille cenetensis,
					<pb n="200"/>
					<lb/>Iosephus vicentinus, Palladius Niger, Io. marosticanus,
					<pb n="201"/>
					<lb/>Cantalicus, Lepidus, Pyerius et alii multi, qui in communem usum
					<pb n="202"/>
					<lb/>assidue aliquid cudere dicuntur. Sed eos, quia vereor ne noster hic
					<lb/>sermo nimis longus videatur, consulto praetereo, quamquam multi
					<lb/>etiam eorum, quos in ordinem redegi, nihil ad hunc diem edidere,
					<lb/>aut quia ocium illis defuit aut quod sua praecipitare noluerunt.
					<lb/>Expectanda tamen a tanta indole ardua et sublimia; sunt et qui
					<lb/>vulgo leguntur, quos consulto Prunulum suppressisse suspicari
					<lb/>libet. Sed de his ille dicere voluit, qui aliquid aut praecipiendo aut
					<lb/>eleganter tradendo latinum sermonem locupletiorem emendatioremque
					<lb/>reddidere, quod tantum abest ut quidam, quorum scripta
					<lb/>leguntur, effecerint, ut nullius rei visi sint minorem habuisse quam
					<lb/>proprietatis et elegantiae rationem, fuissetque ob id satius aut nihil
					<lb/>eos scribere, aut ea quae tradenda erant accuratius edere. Nam,
					<lb/>quum multa habeant illorum scripta cognitione digna, non pauci ad
					<lb/>ea temere cognoscenda accurrunt acciditque illis quod et pueris a
					<lb/>matre deceptis, qui, cum aridam ficum ab ea oblatam cupidissime
					<lb/>vorarunt coeperuntque antidotum in ea inclusum sentire, oderunt
					<lb/>illam atque irati satagunt simul omnia reddere; haud multum dissimili
					<pb n="203"/>
					<lb/>eventu, qui in illorum res incidunt, sint modo bonarum litterarum
					<lb/>studiosi, non possunt non subirati ab ea lectione abscedere,
					<lb/>quasi doleant ita comparatum, ut in ea sine periculo versari non
					<lb/>possint. Est alioqui (quis nescit?) illorum industria non parum probanda
					<lb/>suntque et ipsi digni qui tam bonam segetem melius colere
					<lb/>noluissent (aut si voluntas non defuit, saltem potuissent). Hi sunt
					<lb/>igitur (nam de reliquis qui ad nostrum non faciunt institutum nihil
					<lb/>attinet dicere) qui romanam linguam mille circiter et amplius
					<lb/>annos indigno pressam servicio in antiquam libertatem vindicarunt,
					<lb/>omnique barbarie prorsus sublata, suum Roma caeteraque Italia
					<lb/>recepit sermonem; digni quorum nomina nullam sentiant oblivionis
					<lb/>iniuriam. Etenim romanam linguam multi condidere multasque
					<lb/>hominum aetates illius ceperunt incrementa; nunc pauci
					<lb/>admodum paucioribus annis eam restituere. Satius pene fuisset
					<lb/>nunquam ex Graecia litteras ad nos delatas, nunquam historicos,
					<lb/>poetas, oratores habuisse, si tot claris ingeniis, tot foecundis laboribus
					<lb/>iniuria temporum carituri fueramus: minus enim desiderantur
					<lb/>ea quorum usus ad sensum non pervenit. Multae gentes litteras non
					<lb/>norunt atque ob id ne desiderant quidem. At terra Italia, quae id
					<lb/>divinum munus non solum senserat, sed aliis etiam gentibus ingenti
					<lb/>gloria nominis dederat, cui nihil ex tanto imperio quantum olim
					<lb/>habuit, nihil praeter litterarum decus reliquum fortuna fecerat, qua
					<lb/>maiore, clade affici potuisset, aut in quem maiorem luctum incidere
					<lb/>aut magis perpetuum, quam si hoc quoque cultu et vera laude fuisset
					<lb/>demum spoliata? Sed iam exuta erat, nisi paucorum opera res in
					<lb/>integrum esset restituta. Debebit itaque illis omnis posteritas, laudabunt
					<lb/>foelicissimos labores, memoriam aeternitati consecrabunt.
					<lb/>Nam, si clarissimae quaedam civitates ac populi statuas, tumulos,
					<lb/>trophaea aliosque aeternos honores decrevere iis qui aut de libertate,
					<lb/>aut de finibus fortiter dimicando pro patria occubuerunt, quanto
					<lb/>honestius aequiusque iis debentur praemia, qui amplissimum decus
					<lb/>tot urbibus, tot populis, tot gentibus restituere? Sed qui post nos
					<lb/>erunt videbunt quid illis praestare velint, nos certe, qui haec vidimus,
					<lb/>qui alterutram rei fortunam pene experti sumus, nisi ingrati
					<lb/>esse volumus, summa ope niti oportet, ut de communibus studiis
					<lb/>tam bene meritos, qui ex humanis decessere, pia memoria, vivos
				<lb/>omni officio humanitatis prosecuti videamur.</p>
				<pb n="204"/>
				<p><lb/>Haec Guarini filius. Qui cum finem fecisset, cunctis eius sermonem
					<lb/>probantibus, coetus ille ornatissimus solutus est. Habetis,
					<lb/>reor, viri amicissimi, quae de latinae linguae instauratione tanto
					<lb/>opere audire optabatis. Quae omnia eo vobis certiora videri debent,
					<lb/>quo maiore sunt auctoritate et iudicio praediti illi a quibus haec
					<lb/>accepimus et a pluribus doctis tum quoque laudata; verum illa ipsa
				<lb/>qualia sint, quum per ocium licebit, melius vos ipsi pensitabitis.</p>
			</div>
			<pb n="205"/>
			<div>
				<head><lb/>[EPISTOLA AD ANTONIO MORETTO]</head>
				<head type="salutatio"><lb/>Marcus Antonius Sabellicus Antonio Moreto brixiensi salutem.</head>
				<p><lb/>Librum de latinae linguae reparatione, quem toties efflagitasti,
					<lb/>misi tandem, Morete vir humanissime, nec aliud fuit in mora quam
					<lb/>consilium. Sciebam ego in celebri emporio homini negocioso vix
					<lb/>tantum ocii dari, ut tris de situ urbis libros unumque de praetoris
					<lb/>officio, quos tibi cognoscendos tradidi, tam brevi perlegeres; sed
					<lb/>tu contentus, credo, illorum indicibus, ut es in eos qui sacra colunt
					<lb/>litterarum egregie qffìciosus, ad hanc anhelabas lectionem, quae
					<lb/>illustrium virorum laudem contineret. Verum meminisse oportet
					<lb/>hos inter se libros cognatos esse ac tua opera velut implumes pullos
					<lb/>ex eodem nido devolasse; quare magnopere abs te peto, ne
					<lb/>patiaris illis quod et Aegypti fillis evenire, sed aut per te rogo
				<lb/>vivant omnes aut nox una opprimat. Vale.</p>
			</div>
		</div>
	</body>
</text>
</TEI>
