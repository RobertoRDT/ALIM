<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Carmina</title>
				<author>Petrus Pisanus</author>
				<respStmt>
					<resp key="print_editor">Edizione critica a stampa a cura di</resp>
					<name>E. Dümmler</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EF">Edoardo Ferrarini</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1192" unit="words">Parole: 1192</measure>
				<measure quantity="7170" unit="characters_without_spaces">Caratteri (spazi esclusi): 7170</measure>
				<measure quantity="8173" unit="characters_witht_spaces">Caratteri (spazi inclusi): 8173</measure>
			</extent>
			<publicationStmt>
				<publisher>ALIM</publisher>
				<date when="2015-12-16">16/12/2015</date>
			</publicationStmt>
			<notesStmt>
				<note>Genere: Poesia lirica</note>
				<note>Tipo: Fonti Letterarie</note>
				<note>Note: Parole: 1.235 Numero caratteri (spazi esclusi): 7.340 ES</note>
				<note>Livello di codifica: 1</note>
				<note>Poesia codificata come prosa</note>
			</notesStmt>
			<sourceDesc>
				<biblStruct>
					<analytic>
						<author>Petrus Pisanus</author>
						<title>Carmina</title>
						<editor>E. Dümmler</editor>
					</analytic>
					<monogr>
						<title level="m">MGH, Poetae latini aevi Carolini, Tomus I</title>
						<editor>E. Dümmler</editor>
						<imprint>
							<biblScope unit="page">48-54, 73-75</biblScope>
						</imprint>
					</monogr>
					<series>
						<title level="s">MGH, Poetae</title>
						<biblScope unit="volume">1</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Versi</term>
					<term type="source">Fonti Letterarie</term>
					<term type="genre">Poesia lirica</term>
				</keywords>
			</textClass>
			<creation>
				<date when-iso="0701/0800">VIII</date>
			</creation>
		</profileDesc>
		<revisionDesc>
			<change who="EF">Export nel formato TEI P5 a partire da ALIM 1 [livello ALIM2_0]</change>
			<change when="2018-07" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="48"/>
		<div>
			<head><lb/>ITEM VERSUS PETRI GRAMMATICI.</head>
			<lg><head>1.</head> <l>Nos dicamus Christo laudem genitoris unico,</l>
				<l>mundi legitur librorum qui creator paginis,</l>
				<l>cuius fine clemens venit, liberare perditos.</l>
			</lg>
			<lg><head>2.</head> <l>Ante secula qui natus paterna substantia,</l>
				<l n="5">ut salvaret quos creavit carnem nostram induit,</l>
				<l>et innumeris ostendit virtutem miraculis;</l>
			</lg>
			<lg><head>3.</head> <l>Rupit tartara calcato draconis imperio,</l>
				<l>cuius mos terrarum orbem vastabat invidia,</l>
				<l>vinctos diu paradysi perduxit ad gaudia.</l>
			</lg>
			<lg><head>4.</head> <l n="10">Qui te, Paule, poetarum vatumque doctissimum</l>
				<l>linguis variis ad nostram lampantem provintiam</l>
				<l>misit, ut inertes aptis fecundes seminibus.</l>
			</lg>
			<lg><head>5.</head> <l>Greca cerneris Homerus, Latina Vergilius,</l>
				<l>in Hebrea quoque Philo, Tertullus in artibus,</l>
				<l n="15">Flaccus crederis in metris, Tibullus eloquio.</l>
			</lg>
			<lg><head>6.</head> <l>Tu nos gestu docuisti exemplorum credere,</l>
				<l>quod amoris agro nostri plantatus radicitus</l>
				<l>tenearis, nec ad prisca cor ducas latibula.</l>
			</lg>
			<lg><head>7.</head> <l>Cum grammatice Latinis fecundare rivulis</l>
				<l n="20">non cesses nocte dieque cupientis viscera</l>
				<l>partiumque ratione Grecorum sub studio.</l>
			</lg>
			<lg><head>8.</head> <l>Haec nos facit firmiores doctrina laudabilis,</l>
				<l>vestra de permansione qua fuit dubietas,</l>
				<l>quod te restis nostrae cinxit nec dimittit anchorae.</l>
			</lg>
			<lg><head>9.</head> <l n="25">Credimus post Grecam, multis quam ostendis, regulam</l>
				<l>te iam doctis traditurum Hebreorum studia,</l>
				<l>quibus ille Gamalihel doctor legis claruit.</l>
			</lg>
			<pb n="49"/>
			<lg><head>10.</head> <l>Magnas tibi nos agamus, venerande, gratias,</l>
				<l>qui cupis Greco susceptos erudire tramite.</l>
				<l n="30">quam non ante sperabamus, nunc surrexit gloria.</l>
			</lg>
			<lg><head>11.</head> <l>Haud te latet, quod iubente Christo nostra filia,</l>
				<l>Michaele comitante, sollers maris spatia</l>
				<l>ad tenenda sceptra regni transitura properat.</l>
			</lg>
			<lg><head>12.</head> <l>Hac pro causa Grecam doces clericos grammaticam</l>
				<l n="35">nostros, ut in eius pergant manentes obsequio,</l>
				<l>et Graiorum videantur eruditi regulis.</l>
			</lg>
		</div>
		<pb n="50"/>
		<div>
			<head><lb/>VERSUS PETRI.</head>
			<lg>
				<l>Paule, sub umbroso misisti tramite versus,</l>
				<l>Quos pietas nostri suscepit culminis apte;</l>
				<l>In quibus exultans calamo te ludere posse</l>
				<l>Dixisti, quoniam nostro es susceptus honore.</l>
				<l n="5">Triste sub ardenti laetatur pectore viscus,</l>
				<l>Iamque cavo mollis resonat tua lingua palato,</l>
				<l>Et patris egregiis sublimas cantibus agrum,</l>
				<l>Cum genitore pio, qui caeli regnat in arce,</l>
				<l>Quod te post tenebras fecit cognoscere lumen.</l>
				<pb n="51"/>
				<l n="10">Nos tibi pro tali dicamus carmine grates,</l>
				<l>Quo pro me summum precibus pulsare tonantem</l>
				<l>Sat tibi cura fuit, tetro merore relicto.</l>
				<l>Sed causas mentis clausisti fronte sepulchro</l>
				<l>Demissa tres, de quibus haut responsa dedisti:</l>
				<l n="15">Si cupis ingenti ferri tu pondere frangi,</l>
				<l>Carceris aut saevo fessus recubare sub antro,</l>
				<l>Aut si pompiferi Sigifrit perpendere vultum,</l>
				<l>Impia pestiferi nunc regni sceptra tenentis,</l>
				<l>Ut valeas illum sacro perfundere fonte,</l>
				<l n="20">Vis, qui te cernens vita spoliabit et arte.</l>
				<l>De his responsum ne cesses mittere nobis:</l>
				<l>'Tange caput, suspecta manus percurrat ad aurem;</l>
				<l>Altera iam tenerum festinet tangere ventrem,</l>
				<l>Necnon per ternos consurgat littera ramos'.</l>
				<l n="25">Hoc precor ut solvas, Christi venerande minister.</l>
			</lg>
		</div>
		<pb n="52"/>
		<div>
			<head><lb/>ITEM VERSUS PETRI AD PAULUM.</head>
			<lg>
				<l>Lumine purpureo dum sol perfunderet arva,</l>
				<l>Iam radiis medium caeli transcenderat axem,</l>
				<pb n="53"/>
				<l>Populea et fessus pastor recubabat in umbra,</l>
				<l>Cingebatque sopor homines fulvosque leones,</l>
				<l n="5">Et lapidum solito sat iure silentia montes</l>
				<l>Stringebant, pelagique gravis cessaverat ira:</l>
				<l>Extemplo iuvenem prospexi corpore pulchro,</l>
				<l>De cuius niveae florebant barbula guttae,</l>
				<l>Respectu placitum, sensu, pietate, loquella,</l>
				<l n="10">Ingenio cunctos superantem nomine summo.</l>
				<l>Hac me subridens voluit palpare sagitta:</l>
				<l>'Iam nova ventifero surgunt miracula mundo,</l>
				<l>Quae penitus priscis fuerant abscondita saeclis.</l>
				<l>E quibus est unum, quod, te dicente poeta,</l>
				<l n="15">In nostris visum subito pandatur ocellis:</l>
				<l>Dat genitor genito quod se non sentit habere,</l>
				<l>Nec quemquam in genitore potes cognoscere, lector,</l>
				<l>Quod praebuit firmo nascente pectore proli.</l>
				<l>Verborum sapiens, animo scrutare secretum,</l>
				<l n="20">Ut possit dictis media resonare caterva.</l>
				<l>Quod si conspicua fuerit nec luce repertum,</l>
				<l>Poplite curvato nunc disce, docente magistro'.</l>
				<l>Mens mea mox torpens proprias restrinxit habenas,</l>
				<l>Audituque pavens mansit stupefacta misella.</l>
				<l n="25">Non potuere mei quod parvi forte lacerti,</l>
				<l>Tu poteris magna fulgens in monte lucerna.</l>
				<l>Sit tibi, libripotens, solvendi maxima cura,</l>
				<l>Fortia qui dudum potuisti solvere vincla.</l>
				<l>Dentibus egregium tu desine rodere fratrem,</l>
				<l n="30">Iratus regis qui numquam cernitur aula.</l>
				<l>Summa salus homini est, si non percusserit ausu</l>
				<l>Conservum inlicito domini sub lege manentem.</l>
				<l>Iam nivei dentes mentis serventur in horto</l>
				<l>Atque oculis vestris monstretur dactilus unus.</l>
				<l n="35">Tange supercilium, poteris cognoscere verbum,</l>
				<l>Caelorum regnum devoto pectore servat,</l>
				<l>Et ternis virgis pinnae scribatur imago.</l>
				<l>Omnipotens Karolum felicia sceptra regentem,</l>
				<l>Qui caelum astriferum terram pontumque creavit,</l>
				<l n="40">Litora spumiferi pelagi qui terminat undis,</l>
				<l>Angelicum castis quem laudat vocibus agmen,</l>
				<l>Aeterna miseros qui flamma perdit in ignis,</l>
				<pb n="54"/>
				<l>Et meritis pietate fovet sine fine beatos.</l>
				<l>Intentis precibus sanctis conservet in aevum,</l>
				<l n="45">Qui nostram dapibus nutrit reficitque senectam</l>
				<pb n="73"/>
				<l>Hoc opus exiguo quod cernis tramite, lector,</l>
				<l>Iam Petrus domini fecit amore sui.</l>
				<l>Plurima, quae procerum tribuit purganda cilindro,</l>
				<l>Ordine sunt forsan non bene dicta suo.</l>
				<l n="50">Te flagito, praecibus, lector, si flecteris ullis,</l>
				<l>Ut dicas clarus: 'Petre miselle vale'!</l>
				<l>Omnipotens dominus caeli terraeque creator</l>
				<l>Lectorem foveat nocte dieque pium!</l>
				<l>Hic sunt prata meis, si credis, plena rosetis:</l>
				<l n="55">Sume rosas manibus, carpe refectus iter!</l>
				<l>Qui cupit, ecce bibat nostro de gurgite limphas</l>
				<l>Vescaturque cibis me tribuente libri!</l>
				<l>Desinat infandas mentis servare tenebras,</l>
				<l>Desinat et verbis bella ciere suis!</l>
				<l n="60">Pacificus servet quae textus littera monstrat,</l>
				<l>Rex quoniam Christus pacifer ipse fuit.</l>
				<l>Sumere nam flores si torva fronte superbos</l>
				<l>De his exspectet, fessus ad ima ruat!</l>
				<l>Iam sit vera salus, iam sit concordia sancta,</l>
				<l n="65">Iam resonent castris verba beata modis!</l>
			</lg>
		</div>
		<pb n="74"/>
		<div>
			<head><lb/>VERSUS PETRI IN LAUDE REGIS.</head>
			<lg>
				<l>Culmina si regum dudum cecinere poetae,</l>
				<l>Falsaque pompifero dixerunt carmina gestu,</l>
				<l>Ut quid famosis splendentia facta triumphis</l>
				<l>Torporis lateant Karoli sub tegmine regis.</l>
				<l n="5">Quem rex altipotens, caeli terraeque creator,</l>
				<l>Totus ubique deus docuit, nutrivit, ornavit,</l>
				<l>Cui dedit ipse pius merito pollentia regna,</l>
				<l>Quae genitor tenuit multa pietate gubernans.</l>
				<l>Sed postquam ipse pater rediit per funus in arvum,</l>
				<l n="10">Hic domuit Lango - properans ad proelia - bardos,</l>
				<l>Atque suis animo pedibus submisit herili.</l>
				<l>Viribus insignis quaerentes iurgia reges</l>
				<l>Stravit, et infaustos misera de sede potentes</l>
				<l>Expulit, et iusto nutrit moderamine gentes,</l>
				<l n="15">Quas illi dominus tribuit pietate regendas.</l>
				<l>O rex bellipotens, clemens et mente benigne,</l>
				<l>Qui pontum, qui rura regis, qui regna gubernas,</l>
				<l>Templorum domini magnus fabricator, et apte</l>
				<l>Pauperibus largo dispensas plurima dono,</l>
				<l n="20">Qui rigidas errore diu baptismate gentes</l>
				<l>Perfundis, placidi mittis ad gaudia regni;</l>
				<l>Subiectos reficis dulcique lumine vultus;</l>
				<l>Cunctorumque sacro restringis crimina freno,</l>
				<l>Cuncta gubernanti semper sis firmus amicus,</l>
				<l n="25">Ut qui terreni laetaris culmine regni,</l>
				<l>Aeterno valeas cum sanctis vivere regno,</l>
				<l>In quo nulla famis, lacerans nec pestis habetur,</l>
				<l>Nullaque meroris servantur vincula cordis.</l>
				<l>Non dolor aut gemitus, fragilis nec iurgia linguae,</l>
				<l n="30">Nulla senectutis metuendae toxica saeva</l>
				<l>Mortifero poterunt iaculo disperdere quemquam,</l>
				<l>Sed sine fine manens celebratur vita beata,</l>
				<l>Angelicumque canit productis vocibus agmen,</l>
				<l>Et numquam fessi spoliantur cantibus aptis.</l>
				<l n="35">Sed tamen ut vestrum succendat lampade pectus</l>
				<l>Verus amor, procerum paucis certamina verbis</l>
				<l>Dicam, qui regis tenuerunt iussa superni.</l>
				<l>Noe, quam Moyses descripsit, conditor arcae,</l>
				<l>Permansit meritis liquidis tunc salvus in undis.</l>
				<l n="40">Samson iratum decoratus crine leonem</l>
				<pb n="75"/>
				<l>Intrepidus pergens manibus discerpit inermis.</l>
				<l>Cum paucis Gedeon currens ad bella triumphans</l>
				<l>Extitit et somni pigram de pondere gentem</l>
				<l>Inlesis sociis gladio percussit acuto.</l>
				<l n="45">David Punicei promtus certamine belli</l>
				<l>Extinxit pavidum percussa fronte Golian.</l>
				<l>Omnia nec possum tardus miracula Christi</l>
				<l>Dicere, quae mundo per sanctos fecit amicos:</l>
				<l>Sollicito regnans poteris perpendere sensu</l>
				<l n="50">Quae tibi laudanda fecit virtute creator.</l>
				<l>Italiae quas terra tenet, quas Gallia gignit,</l>
				<l>Montibus umbriferis nutrit quas Tracia felix,</l>
				<l>India floriferis pascit quas inclyta campis,</l>
				<l>Undisonus perfusus aquis quas parturit orbis,</l>
				<l n="55">Vobis dona ferunt subiecto pectore gentes.</l>
				<l>Vester honor maneat multos tribuente per annos</l>
				<l>Christo, qui miserum passe sub tempore carnis</l>
				<l>Pendentem in ligno latronem duxit ad astra,</l>
				<l>Qui populi duros descendit pellere morbos,</l>
				<l n="60">Frigida qui pedibus calcavit pectora ponti,</l>
				<l>Vos regnare polo faciat sine fine superno.</l>
			</lg>
		</div>
	</body>
</text>
</TEI>
