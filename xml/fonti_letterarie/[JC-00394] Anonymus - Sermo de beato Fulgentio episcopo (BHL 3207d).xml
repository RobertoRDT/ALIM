<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Sermo de beato Fulgentio episcopo (BHL 3207d)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="PM">Paolo Monella</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2042" unit="words">Parole: 2042</measure>
				<measure quantity="11617" unit="characters_without_spaces">Caratteri (spazi esclusi): 11617</measure>
				<measure quantity="13428" unit="characters_witht_spaces">Caratteri (spazi inclusi): 13428</measure>
			</extent>
			<publicationStmt>
				<publisher>ALIM</publisher>
				<date when="2015-07-31">31/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<editor>E. D'Angelo</editor>
						<title level="m">Otricoli e i suoi santi : storia, liturgia, epigrafia, agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2011</date>
							<biblScope unit="page">113-123</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">50</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1301/1400">XIV</date>
			</creation>
		</profileDesc>
		<revisionDesc>
			<change who="PM">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="113"/>
		<div>
			<head><lb/>Sermo de beato Fulgentio episcopo
			<lb/>(BHL 3207d)</head>
			<p><lb/>Deus, qui beatum Fulgentium martyrem tuum atque
				<lb/>pontificem plebi tuae gloriosum ministrum conferre dignatus
				<lb/>es, concede propitius ut, qui eius hodie festa peragimus, eius
			<lb/>apud te patrocinio subleuemur.</p>
			<p><lb/>Vir uenerabilis Fulgentius, qui Vtriculensi Ecclesiae preerat,
				<lb/>regem crudelissimum Totilam infensum omni modo habebat. Cumque
				<lb/>ad easdem partes cum exercitu propinquasset, curae fuit episcopo
				<lb/>per clericos suos exenia mittere, eiusque furoris insaniam, si posset,
				<lb/>muneribus mitigare. Quae ille ut uidit, protinus spreuit, atque
				<pb n="114"/>
				<lb/>iratus suis hominibus iussit, ut eumdem episcopum sub omni asperitate
				<lb/>constringerent, eumque eius examini seruarent. Quem dum feroces
				<lb/>Gothi, ministri scilicet crudelitatis illius, tenuissent, circumdantes
				<lb/>eum uno in loco stare preceperunt, eique in terra circulum designauerunt,
				<lb/>extra quem pedem tendere nullo modo auderet. Cumque uir
				<lb/>Dei in sole nimio intraret, ab eisdem Gothis circumdatus, et designatione
				<lb/>circuli inclusus, repente corruscus et tonitrua factus est magnus,
				<lb/>et tanta uis pluuiae erupit, ut hi, qui eum custodiendum acceperant,
				<lb/>immensitatem pluuiae ferre non possent. Et dum magna nimis
				<lb/>inundatio fieret, intra eamdem designationem circuli, in qua uir Domini
				<lb/>Fulgentius stetit, ne una quidem pluuiae gutta descendit
				<lb/>Quod dum regi crudelissimo nuntiatum fuisset, illa mens effera
				<lb/>ad magnam eius reuerentiam uersa est, cuius penam prius insatiabili
				<lb/>furore sitiebat. Sic omnipotens Deus contra elatas carnalium
				<lb/>mentes potentiae suae miracula per despectos operatur, ut qui superbe
				<lb/>extra precepta ueritatis se eleuant, eorum ceruicem ueritas per humiles
			<lb/>premat.</p>
			<p><lb/>Beatissimus Fulgentius, nobilis genere, sed nobilior fide,
				<lb/>uirtute robustus, sanctitate perfectus, lingua quidem
				<lb/>promptus, sed operibus promptior, largus amicis, sed largior
				<lb/>pro Deo inimicis, Vtriculensem Ecclesiam presidebat. Qui
				<lb/>postquam mundanis se inretitum illecebris cognouit, maluit
				<lb/>Deum sequi, quam mundana retinere et celestia amittere.
				<lb/>Hic Petri principis apostolorum in aula sub diaconatus gradu
				<lb/>consecratus permansit. Vnde una clero cum populo uolente,
			<lb/>Vtriculensis episcopatus infulam suscepit.</p>
			<p><lb/>Existente autem uiro Dei suo in episcopatu, apparuit ei
				<lb/>mirae pulcritudinis iuuenis elegans, qui seruo Dei orationibus
				<pb n="115"/>
				<lb/>persistenti affabili sermocinatione loqui cepit: «Audi me,
				<lb/>Fulgenti famule, et uerba mea diligenter asculta. Ego sum
				<lb/>angelus Domini, qui incessanter ante Dominum maneo, quem
				<lb/>tibi a superna sede missum cognoscas, ut ea, quae tibi dicere
				<lb/>uolo, a Deo summo tibi fore missa non dubites. Nam oratio
				<lb/>tua assidue sit ante Deum. Ideoque ueni, ne forte, quae tibi
				<lb/>uentura sunt, quasi improuisa te perturbent. Scito enim, ut
				<lb/>Paulus dicit, quoniam: Si passionis socius fueris, et resurrectionis
				<lb/>consors existes. Post triduum tuo in episcopatu rex
				<lb/>impiissimus Totila aderit, qui, tua audita incolumitate et religione,
				<lb/>difficillimis te penis anxie lacerare desiderat, quin
				<lb/>etiam hac te de ecclesia aut cum minis expellere, aut suo nutui
				<lb/>mentem tuam inclinare. Tu autem, karissime, ne metuas,
				<lb/>sed eum tuis cum muneribus atque blanditiis per clericos
				<lb/>tuos meo consilio illius insanitatem sedare curato».
				<lb/>Cui benignus pontifex sagaci sermone respondit: «Non
				<lb/>modicas Deo gratias refero, qui me ad tollerandam impiissimi
				<lb/>regis persecutionem spernendamque eius ferocitatem, atque ad
				<lb/>percipiendam immarcessibilem cum sanctis coronam per angelum
				<lb/>sanctum suum me instruere dignatus est. Ego autem,
				<lb/>ipso opitulante, qui me futura aduersa prescire uoluit, et eius
				<lb/>minas contempnere curabo et crudelitatem placare, si potero,
				<lb/>studebo. Sin autem, omni modo pro Dei amore penas et
				<pb n="116"/>
				<lb/>mortem me subiturum exibebo, et pro domo Dei et fratribus
				<lb/>meis animam meam ponere satagebo. Scio enim, te predicente,
				<lb/>Dominum futurum adiutorem; ideoque non timebo,
				<lb/>quid faciat michi crudelissiimus tirannus». Quibus dictis,
			<lb/>angelus discessit.</p>
			<p><lb/>Prefato autem die, nequissimus rex Vtriculensem ciuitatem
				<lb/>ingressus, explorat, quae religio ibi coleretur. Cui populus
				<lb/>nequam respondit: «Audi nos, summe imperator, et
				<lb/>populum tuum ab instanti peste uanae religionis eripe. Si
				<lb/>enim ab hac superstitiosa tabe nos non liberaueris, scias nos
				<lb/>profecto perituros. Vnde, quae serenissimae tuae maiestati
				<lb/>suggerimus, rogamus, intelligas. Est hac in ciuitate presul
				<lb/>nomine Fulgentius, in Dei sui lege facundissimus, et eius ad
				<lb/>culturam exortator assiduus. Cum quo, ut fertur, Dei sui
				<lb/>angelus manet sedulus, illoque tuente, ab incursu nostro eripitur
				<lb/>munitissimus, atque eo dictante, omnia disponit strenuissimus.
				<lb/>Illis ita accusantibus, serui Dei clerici mox cum
				<lb/>magnis muneribus affuerunt, et ex parte magistri imperatorem
				<lb/>salutantes, ea munera, ut angelus ei predixerat, regi obtulerunt.
				<lb/>Quae toruis oculis respiciens comtempsit, et episcopi
				<lb/>nuntios cesos dimitti precepit, eumdemque episcopum
				<lb/>diuersis uerberibus maceratum coram se presentari iussit.
				<lb/>Adductus autem seruus Dei ante nefandissimum Totilam,
				<lb/>clara uoce Christi Dei filium eternalem esse carnemque
				<lb/>eius de incorrupta uirgine suscepisse, atque crucis patibulum
				<lb/>pro totius mundi reparatione sustinuisse, necnon tertia die,
				<pb n="117"/>
				<lb/>inferno spoliato, resurrexisse, et ad celos paterna suaque uirtute,
				<lb/>asserebat, ascendisse. Audiens hoc impiissimus tirannus,
				<lb/>diaboli zelo motus, sanctun triduo recludi precepit, et interim
				<lb/>minis et blandimentis ut a Dei sui cultura discederet, custodes
				<lb/>terrerent atque suaderent. Alioquin diuersis et duris
			<lb/>uerberibus laceratum arcerent.</p>
			<p><lb/>Tertia uero die adductus Dei athleta coram rege uoce
				<lb/>clara dicebat: «Vnus Deus noster Iesus Christus, qui uitam
				<lb/>magis peccatoris quam mortem uelle dixit, qui Chananeam et
				<lb/>publicanum ad penitentiam uocauit, quem confiteor, quem
				<lb/>colo, quem adoro, ut populus michi commissus per me in
				<lb/>eum credat. Qui habet potestatem mortificandi et uiuificandi,
				<lb/>deducendi ad inferos et reducendi, occidendi et uiuere faciendi,
				<lb/>percutiendi et sanandi, de cuius manibus nemo est,
				<lb/>qui eripiat. Tu enim scis, Domine, quia semper puro uerbo,
				<lb/>immo puro corde tibi seruiui et mandatum tuum non preteriui.
				<lb/>Nunc, Domine, permitte me ad tuas epulas inuitatus
				<lb/>introire, ita ut et gaudens suscipias me seruum tuum, qui
				<lb/>commissam pecuniam cumulatam cum usuris reddo. In Domine
				<lb/>probasti cor meum, et uisitasti nocte igne, me examinasti,
				<lb/>et non est inuenta in me iniquitas. Superius itaque confessor
				<pb n="118"/>
				<lb/>diui Fulgentius coram Totila positus, Dei sic magnificentiam
				<lb/>laudabat, ut ne unius sui capiti capillus perire permitteretur,
				<lb/>sicut ipse Dominus ait: Vnde autem capilli capitis
				<lb/>omnes numerati sunt; et iterum: Capillus de capite nostro
				<lb/>non peribit. Capillus namque de capite perire est, quando
				<lb/>christianus a capite, id est a Christo, mala operatione separatur.
				<lb/>Vnde Dominus dicit: Qui non est mecum, aduersum
				<lb/>me est, et qui non colligit mecum, dispergit. Capillus ergo
				<lb/>christianus homo est. Ut enim decori et umbraculo capitis
				<lb/>capillus est, sic christianus a Christo est, quando fumus eius
				<lb/>bonae operationis diuino conspectui ascendit. Ut Iohannes
				<lb/>in Apocalipsi ait: Ascendit fumus ex aromatibus in conspectu
				<lb/>Domini. Et Dauid propheta: Dirigatur oratio mea sicut incensum
				<lb/>in conspectu tuo, Domine. Eleuatio manuum mearum
			<lb/>sacrificium uespertinum.</p>
			<p><lb/>Quem impius rex intuens ait: «Numquam [...], Fulgenti,
				<lb/>non me super omnem hominem potentem fore considera
				<lb/>[…], qui etiam potestatem tenendi, et dimittendi te habeo».
				<lb/>Cui diuus Fulgentitis respondit: «Potentia tua non
				<lb/>cum Deo, immo cum diabolo est. Uilis enim tua potestas
				<lb/>est, quia non diuturna, sed momentanea est. Quam etiam
				<lb/>potestatem tu non haberes, nisi a Domino Iesu Christo tibi
				<pb n="119"/>
				<lb/>permissum fuisset. Qui nos per uos insensatos probare quasi
				<lb/>aurum in fornace desiderat, ut et nos post huius cursum uitae
				<lb/>uitam eternam habemus, et uos eternae mortis inextinguibili
				<lb/>igni mittemini. Vnde amplius inquit: Oportet hanc rem esse:
				<lb/>ut qui probandi sunt probentur; et Dominus inquit populo
				<lb/>suo: Virgam furoris mei Assur: ipse uero non intellexerat.
				<lb/>Audientes autem iniqui eius ministri Gothi talia seruum
				<lb/>Dei predicantem, cum furore et insania insu[per] et
				<lb/>cum regis nutu eum arripuerunt, atque ad eius intersitum foueam
				<lb/>in circuli modumintercisam illico parauerunt, in qua
				<lb/>Dei famulum posuerunt. Vnde nec pedem, nec aliquid
				<lb/>membrum extra mittere auderet, quin illico fractum uel abscisum
				<lb/>foret. Tali uero in ergastolo Dei episcopo posito, repente
				<lb/>niuis globus a cardine celi usque ad ora circum litora
				<lb/>foueae, in qua Dei seruus tenebatur, consistit, ob quem infideles
				<lb/>regis ministri sanctum Dei uidere nequibant, sed audire
				<lb/>eum cum angelis loquentem ualebant. Qui huiusmodi orationem
				<lb/>ad Deum fudit: «Deus, eternorum bonorum conditor,
				<lb/>et omnium inuisibilium et uisibilium benigne dispositor, qui
				<lb/>tuo me sancto iuuamine, non meo immo tuo bene merito per
				<pb n="120"/>
				<lb/>hanc columnam, sicut Moysi prophetae, loqui et uisitare dignatus
				<lb/>es, nunc meam deprecationem exaudi, ut cognoscant
				<lb/>omnes tuo nutui omnia consistere, quodque etiam, tua gratia,
				<lb/>latibulum inter me et te esse, quod hominibus istis foret clausum
				<lb/>uoluisti, ne inimici super me gaudere presumant. Tu
				<lb/>nunc animam meam cum pace suscipias. At si enim tua uoluntas
				<lb/>est, non recuso, immo cum gaudio huius amaritudinis
				<lb/>naufragium subintram ut, si quid humanae fecis sordiduli in
				<lb/>me est, hinc preiuste mundari quero, ut cum immaculata ueste
				<lb/>tuas epulas cum grege commista intrare ualeam, quatenus
				<lb/>centenum promissionis punctum recipere merear a te, qui
			<lb/>uiuis et regnas in secula seculorum».</p>
			<p><lb/>Cumque circumstantes, quamquam eum uidere nequissent,
				<lb/>respondissent: «Amen», illico globus niuis, in quo Dei
				<lb/>pontifex loquebatur, euanuit, et terra ita sicca remansit, quasi
				<lb/>antea nullus humus super eam extitisset. Cum quo etiam
				<lb/>Dei angeli, prout illi uiderunt, et audierunt, qui presentialiter
				<lb/>astabant, sancti Fulgentii animam ad celi palatium perduxerunt.
				<lb/>Corpus autem eodem in loco, quo separatum est, terrae
				<lb/>in fouea remansit. Quod uidentes Gothi ipsi regis ministri,
				<lb/>cum timore et tremore fugerunt: et regi, quae uiderant et audierant,
				<lb/>attentius retulerunt. Insuper pro beneficiis celitus
				<lb/>Dei seruo collatis Christum uerum Deum esse affirmauerunt.
				<lb/>Quod rex, mox ut audiuit, propere ad diui Fulgentii corpus
				<lb/>accelerans, plangens et eiulans, quod tantum in Dei seruum
				<lb/>exercuisset nequitiam, necnon penitentiam compunctus, super
				<lb/>sanctum corpus cum lacrimis prostratus loqui talia est orsus:
				<lb/>«Heu me miserum, [...] in te, famule Dei, commisi!
				<pb n="121"/>
				<lb/>Quid fecisti, quid mali predicabas? Nam si regnum nobis
				<lb/>auferre desiderasses, tamen in te nullo modo talia committere
				<lb/>deberem. Vnde me infelicem fore cognosco, nisi etiam festinanter
			<lb/>medicinam propinquam habuero».</p>
			<p><lb/>Tali finito sermone, in ciuitatem ipsemet feretrum subiens,
				<lb/>corpus sanctum cum aliis fidelibus adduxit. Quod
				<lb/>cum hymnis et canticis insancta Dei domo, cui ipsemet pontifex
				<lb/>prefuerat, et cum omni specie aromatum miro in sacro
				<lb/>plago tertia die kalendarum Decembrium, a suis fidelibus clericis
			<lb/>deuote et diligenter conditum est.</p>
			<p><lb/>O Domini nostri mira bonitas, quam sic lupos humiliat,
				<lb/>quam fiant agni! O mira nostri redemptoris clementia,
				<lb/>quam gratis nos bonos facit! O mira Dei prouidentia, cui
				<lb/>non est initium nec finis! O diuina dispensatio, qua orbis
				<lb/>terrarum in uigore consistit. O inenarrabilis diuinitatis altitudo,
				<lb/>cuius ministerium humana lingua enarrare non ualet!
				<lb/>O fides, o spes, o caritas, quibus homo munitus nullum
				<lb/>naufragium timet! Sed si quis contumaci audacia in Dei seruos
				<lb/>insane cupit, non ad unguem perducere ualet. Nam
				<lb/>Dominus fidelibus suis ait: Nolite timere eos, qui occident
				<lb/>corpus, animam autem non possunt occidere. Et alibi: Ego
				<pb n="122"/>
				<lb/>enim dabo uobis os et sapientiam, cui non poterunt resistere
				<lb/>et contra dicere omnes aduersarii uestri. Et iterum: Si quis
				<lb/>uestrum mortiferum biberit, non eis nocebit. Sed qui homo
				<lb/>facere conatus fuerit, diuersis inductus tormentis igni sine fine
			<lb/>inextinguibili tradetur.</p>
			<p><lb/>Vixit autem Dei pontifex suo in pontificatu satis decenter,
				<lb/>et ut breuiter dicam, iustus ut Noe, obediens ut
				<lb/>Abraham, castus ut Iesus Naue, mitis ut Moises, patiens ut
				<lb/>Iob, fidelis ut Dauid, benignus predicator ut Paulus, et inter
				<lb/>carnificum tormenta pro lacerantibus pius perseuerauit, ut
				<lb/>protomartyr Stephanus. Et martyr in martyribus, et confessor
				<lb/>in confessoribus, et benignus omnibus in omnia pro Deo,
				<lb/>et fratribus substentator, rector, et consolator permansit.
				<lb/>O Vtriculensium popule, quem Deus ob meritum tanti
				<lb/>pontificis in gloria et honore, dignitate et uirtute et diuitiis
				<lb/>tam inter nos quam ignotos exaltare dignatus est! Cum qua
				<lb/>gratiarum actione tantum pastorem ueneraberis? Cum quo
				<lb/>ore uel cum qua cordis deuotione debitas laudes persolues?
				<pb n="123"/>
				<lb/>Confortare igitur et deuote eius festum cum mentis iucunditate
				<lb/>et cordis simplicitate, et preterea cum manumissionis
				<lb/>oblatione iugiter celebrare ne desinas. Ut sicut per te in
				<lb/>terra, dum uixit, cum uitiis et mundi concupiscentiis dimicauit,
				<lb/>sic cum antiquo serpente dimicare non cesset, ut Domini
				<lb/>in apothecis recondi ab eo promerearis. Qui talia mirabilia
				<lb/>per suum fidelem impiis et incredulis demonstrat ut, signis
				<lb/>et prodigiis uisis, qui penitentiam egerint, uitam eternam
				<lb/>suscipiant; qui uero in nequitia perstiterint, pariter cum
				<lb/>impiis et infidelibus penam eternam recipiant. Nec non
				<lb/>cum illi precepta Domini audient, quibus iustus et uerus iudex
				<lb/>dicturus est: Ite, maledicti, in ignem eternum! Et econtra
				<lb/>dicet suis electis: Venite, benedicti patris mei, qui me in
				<lb/>nulla perturbatione nec in mortis agone negastis, accipite cum
				<lb/>gaudio uestris cum fratribus et angelis regnum, quod uobis
				<lb/>paratum est ab origine mundi, ab illo, qui cum ipso, et pro
			<lb/>ipso sine fine regnat in secula seculorum. Amen.</p>
		</div>
	</body>
</text>
</TEI>
