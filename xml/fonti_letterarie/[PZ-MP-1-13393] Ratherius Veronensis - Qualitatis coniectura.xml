<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>
    <fileDesc>
      <titleStmt>
        <title>Qualitatis coniectura</title>
        <author>Ratherius Veronensis</author>
        <respStmt>
          <resp key="print_editor">Edizione critica a stampa a cura di</resp>
          <name>Benedetta Valtorta</name>
        </respStmt>
        <respStmt>
          <resp key="ALIM2_1">Edizione in formato TEI XML a cura di</resp>
          <name key="MP">Martina Pavoni</name>
        </respStmt>
      </titleStmt>
      <extent>
        <measure quantity="5780" unit="words">Parole: 5780</measure>
        <measure quantity="33717" unit="characters_without_spaces">Caratteri (spazi esclusi): 33717</measure>
      </extent>
      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2018-03-12">12/03/2018</date>
        <availability>
          <p>Copyright 2018 - progetto ALIM</p>
        </availability>
      </publicationStmt>
      <sourceDesc>
        <biblStruct>
          <monogr>
            <author>Ratherius Veronensis</author>
            <title>Qualitatis coniectura</title>
            <editor>Benedetta Valtorta</editor>
            <imprint>
              <pubPlace>Firenze</pubPlace>
              <publisher>Edizioni del Galluzzo</publisher>
              <date>2016</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinità Italiana del Medioevo.</p>
      </projectDesc>
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio: <list><item>Sono state eliminate le sillabazioni: la parola spezzata da un 'a capo' � stata unita alla riga
          precedente (anche alla pagina precedente, ove necessario). Eccezione: quando una parola è sillabata alla
          fine di una riga e nella successiva riga appare solo la seconda parte della parola sillabata (quindi il
          resto della riga a stampa è vuoto), la parola è stata registrata tutta nella riga in cui essa termina. È
          stato ritenuto prioritario, infatti, mantenere il numero complessivo delle righe di ogni pagina.</item></list>
        </ab>
        <ab type="level">ALIM2_1</ab>
      </editorialDecl>
    </encodingDesc>
    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Letteratura autobiografica</term>
        </keywords>
      </textClass>
      <creation>
        <date when-iso="901/1000">X secolo</date>
      </creation>
    </profileDesc>
    <revisionDesc>
      <change when="2018-03" who="EF">Revisione e interventi della Commissione caricamento testi</change>
      <change when="2018-03" who="MP">Aggiornamento della codifica da livello 0 a livello 1 [livello ALIM2_1]</change>
      <change when="2018-03" who="MP">Creazione in formato TEI P5 [livello ALIM2_0]</change>
    </revisionDesc>
  </teiHeader>
  <text>
    <body>
      <div>
        <pb n="62"/>
        <head>QUALITATIS CONIECTURA CUIUSDAM RATHERII UTIQUE VERONENSIS</head>
        <p n="1"><lb/>1. Cogor per omnes actus, sermones, intentiones insuper meas, osorum
          <lb/>cavillationibus respondere, quasi ego sim utique solus, qui non
          <lb/>debeam ad illud subpremum iudicium, ubi omnia hic incorrecta sunt
          <lb/>ventilanda, venire, sed de omnibus in hoc saeculo rationem hominibus
          <lb/>reddere; cui scilicet non liceat soli nisi praefixo loqui, de uno saltem in
          <lb/>alterum transire sine ratione reddenda cubiculum, cum Dei misericordia
          <lb/>et illius elemosina, qui mihi contulit ipsa, habeam multa, nec interdicta
          <lb/>mihi sit eis fruendi licentia. Et utique si inter se talia conlatrarent non
          <lb/>mirum fuerat tales; mirum haud modice, de talibus fatigare imperiales si
          <lb/>ausi sint aures. Quid enim ad illum cui de tota clymatis nostri est cogitandum
          <lb/>opus referre monarchia, de uno in alterum se si collocat pauperculus 
          <lb/>aliquis lectum, de uno in aliud si se vertit quilibet latus?
          <lb/>Cavillatoribus igitur materiem ad id, instant cui, agendum ipse uti
          <lb/>ministrem, falsa veris, opinabilia certis atque coniungam, rumusculos hic
          <lb/>congerens pro valentia vestros, quo vos utique exsatiem cunctos, quae
          <lb/>dicatis quaeve de me quali quoque sensu dicere valeatis, per quandam
          <lb/>praeveniens anticipationem, huiuscemodi similem cui ante me, credo, de
          <lb/>se nullus fecit, de me promere tempto ipse relatum.
          <lb/>Legat ergo qui volet, et de me proferat peius quiddam, si valet.
          </p>
        <p n="2"><lb/>2. Famulos, inquiunt, quos non audet flagellare, malos servos non cessat
          <lb/>vocare. Dicit quia, pro eo quod est animosus atque pauperrimus, nolit
          <pb n="64"/><lb/>ministrum vel capellanum habere, quem fillonem non audeat appellare.
          <lb/>Milites non opitulari sibi instanter causari quodve capi sivissentque illum
          <lb/>abduci. Mores, lectionem et cantum carpere clericorum. Inlegale coniugium
          <lb/>nominat adulterium; legem quam consuetudinem dogmatizat
          <lb/>tenendam. Opus servile interdicit dominica die. Non modo inusitato sed
          <lb/>et inaudito commissos Deo iubet modo servire. <quote rend="italic">Ad magna praemia perveniri
          <lb/>non posse, nisi per magnos labores </quote>non quiescit clamare. Ubi ergo reges,
          <lb/>ubi omnes divitiis affluentes indeque voluptuose vadunt viventes? Calamitosis 
          <lb/>nam iste solum regnum Dei hoc dicto promittit. Nasum semper
          <lb/>tenet in libro, inde garrire non cessat omnino. Redarguit omnes, contiguus
          <lb/>nulli, cuius mores placeant illi. Quem vero laudat, qui seipsum semper
          <lb/>vituperat? Illa sed forte deceptus apostoli verissima sententia, male
          <lb/>utique intellecta: <quote type="biblia" rend="italic">Si nosmetipsos diiudicaremus, non utique iudicaremur;</quote> quasi
          <lb/>peccatorem se confiteri alicui sufficiat, si peccatum quod confitetur non
          <lb/>deserat; cum utique, si alter hoc ei diceret, molestissime ferret.
          <lb/>Quae dicit, scribit, legendaque posteris, praesentibus ut derogent, linquere 
          <lb/>gestit. Chronographiam - grecissando vanus, cum nec sit saltem
          <lb/>Latinus - huiusmodi sui temporis vocat scripturam, quae utique
          <lb/>contemporalium sibi contineat vitam. Se primum, se mediastino, se
          <lb/>rodens ipsum postremo, inde omnes suapte more viventes, genuinum in
          <lb/>eis figere non desinit dentem, intactum deserens neminem. Unde quia
          <lb/>contra omnes lingua eius, lingua merito est omnium contra eum. Ferri
          <lb/>vero utcumque poterat linguae procacitas eius: digitos iure aliquis frangeret
          <lb/>contumaces illius, venturis talia scriptitantes.
          <lb/>Quid plura? Dissimilis omnibus honorem curantibus eius est vita. Vestibus 
          <lb/>non comitur, calciamentis turpatur, scamnalia non querit, mensalibus 
          <lb/>indiget, lectisterniis mediocribus ceteraque supellectile delectatur,
          <lb/>pretiosa non ambit. Nil quod gloriae pertineat in eo videtur, nil quod
          <lb/>honori. Manus tantum et labra cibum lavat sumpturus, necnon et sumpto,
          <lb/>faciem raro. Forsitan in patria sua fuerat bacularis, ideo illi tam honor
          <pb n="66"/><lb/>omnis est vilis; longe aliter sepe licet dictum sit frequentius nobis, filius
          <lb/>carpentarii; ideo tam gnarus tamque voluntarius est basilicas struendi vel
          <lb/>restruendi; lapides semper versat et reversat, ipse eos sepe convectat.
        </p>
        <p n="3"><lb/>3. Quae sunt servorum agere non dedignatur: dominorum adeo
          <lb/>neglegit usum ut, posthabito curule pontificali, frequentius decubet
          <lb/>humi, Epicurus ac veluti alter, summum in voluptate bonum qui censeat
          <lb/>esse, <quote rend="italic">si ventri bene est, si lateri, si pedibus;</quote> si sibi est suisque sufficiens soli,
          <lb/>contentus. Non curat sibi manducanti utrum quilibet assideat coetus:
          <lb/>mensa quippe illius expers divitum, sodalitatem haud respuit nec incongrue
          <lb/>vilium, pauperem asserens mensam locupletes dedignari convivas.
          <lb/>Inter nobilem et ignobilem ad suum commodum nullam facit distantiam
          <lb/>peragendum, multos asseverans nobiles ignobilia, multos ignobiles nobilia 
          <lb/>sepe fecisse, nobilitatemque ex potentia et proprio actu quam ex alieno,
          <lb/>Sallustio teste, pendere. Fugere sic quem se simulat, tali forsitan modo
          <lb/>mercari conatur honorem; ostentationem solummodo, ut cernitur, captat:
          <lb/>veram gloriam vana commutat.
          <lb/>Labeo, remur, ob talia factus, incidit in eos forsitan actus, quos pene
          <lb/>semper in suis deplangit sermonibus, manu peccatoris commotus, pede
          <lb/>superbiae calcitratus, halitu Behemoth inflammatus, a gratia Dei expulsus,
          <lb/>non valens consistere rectus, immundum quid, indeque iniquum,
          <lb/>forsitan operatus. <quote type="biblia" rend="italic">Visitans</quote> enim <quote type="biblia" rend="italic">speciem suam</quote> tam sepe delinquit ut, sicut
          <lb/>ille quondam in Threnis de aliis, ita iste de se dicere veraciter possit: <quote type="biblia" rend="italic">Oculus
          <lb/>meus depraedatus est animam meam.</quote> Enimvero nisi ita procul dubio esset
          <lb/>et se talia vel fecisse vel facere unde infernales luere debeat penas non
          <lb/>agnovisset, ad illam qua prandent ceteri horam, cum sit edacissimus, ipse
          <lb/>pransisset, carnem vel aliquotiens, semper ut alii, commedisset; tot milia
          <lb/>vicibus, ut solus existens agere narratur, “veh mihi, veh” non quoque clamasset.
          <pb n="68"/><lb/>Non desunt enim qui sepissime audiant eum solum quasi cum
          <lb/>altero rixari et aliquando dicere: “Quid vis iterum, diabole? Nonne iam
          <lb/>consenuisti in talibus mecum? Effeta menbra et enerves cur adhuc laceras
          <lb/>artus? Nonne tibi satis sum traditus? Nonne satis gehennam habeo
          <lb/>emptam? Quid amplius pretii queris? Minoris potuit vita perennis emi.
          <lb/>Si non sufficiunt vero quae sunt in libro <title>Confessionis</title> meae descripta,
          <lb/>recurre, maligne, ad tuum, ubi utique scio nil malorum meorum omissum:
          <lb/>sufficere, sed fateor, poterant tantummodo illa, quae Italia, Francia
          <lb/>cantat et Norica; quae non ignorat Burgundia, recolit Provintia, meminit
          <lb/>Septimania, Saxonia loquitur, Suevia recordatur. <quote type="biblia" rend="italic">Inveteratum dierum
          <lb/>malorum</quote> me nominari valere sufficere tibi, maligne, poterat iure. Scio
          <lb/>tamen, versute, scio, quod me, quem — pro dolor! — tenes, non queris, sed
          <lb/>per me adquirere alios satagis”.
        </p>
        <p n="4"><lb/>4. Haec cum audimus, quanti eum habere valemus? Deo displicere
          <lb/>illum agnovimus, placabilem nobis eum quomodo facimus? Desperationis 
          <lb/>enim cum verba sint ista, quid de eo censere valet nostra, cum eum
          <lb/>estimatio ita vituperet sua? Et cum, auctore Apostolo, <quote type="biblia" rend="italic">inreprehensibilem
          <lb/>oporteat episcopum esse,</quote> tanta tam reprehensibilia inveniri in uno valere,
          <lb/>quis valeat ferre? Inter omnia vero eius est maxime miranda loquacitas,
          <lb/>cum disertitudinis nulla ei suffragetur facultas, nec magistrorum auctoritas, 
          <lb/>vel lectorum immensitas. Si <quote type="biblia" rend="italic">mirabilis</quote> itaque <quote type="biblia" rend="italic">Deus in sanctis</quote> et operibus
          <lb/>suis, mirabilior, ut ita dicamus, in talibus tali taliterque concessis:
          <lb/>asinae Balaham vel eidem idololatrae sacrilego eum possumus comparare,
          <lb/>prophetanti utique et decipienti, benedicenti et maledicenti, compuncto
          <lb/>et obdurato; Eliu, cum tamen idem esse qui et Balaham credatur, 
          <lb/>assimilare, quem miratur Dominus ipse <quote type="biblia" rend="italic">sententias sermonibus imperitis</quote>
          <pb n="70"/><lb/><quote type="biblia" rend="italic">involvere,</quote> quod agere non desinit iste; lucernae alios illuminanti et seipsum
          <lb/>urenti aptare. Bonitas itaque ei inesse si cernitur aliqua, ypocrisis magis
          <lb/>est putanda quam bonitas vera; quod etsi restruit, inquiunt, vel construit
          <lb/>basilicas, cenodoxiae hoc vitio facit. Utinam mentirentur vel potius fallerentur! 
          <lb/>Istud tamen est, istud, quod Apostolus prohibet, dicens: <quote type="biblia" rend="italic">Nolite
          <lb/>ante tempus iudicare, quoadusque veniat Dominus; qui et illuminabit abscondita
          <lb/>tenebrarum et manifestabit consilia cordium.</quote> Quamvis me non ab eis tamen
          <lb/>in hoc penitus dissentire fatear ipse.
        </p>
        <p n="5"><lb/>5. Quid tali igitur, inquiunt, episcopatus? Imperatori non servit, duci
          <lb/>nequaquam, in exercitum numquam, ad cortem rarissime et, si forte, non
          <lb/>sponte. Id tamen si facit, ad palatium quatriduo pergit saltem transacto;
          <lb/>quo citius valet, diversorium repetit, librum receptat. De nulla re Cesarem
          <lb/>appellat, nihil ab eo querit, nulli suorum apud eius clementiam suffragat; 
          <lb/>ecclesiae suae nihil adquirit, perdere plurima sinit. Cum primoribus
          <lb/>nil actitat regni, hospitia illorum non adit, colloquia parvipendet, ad
          <lb/>suum eorum nullum invitat, nulli illorum quicquam largitur, vel ab eo
          <lb/>petit: domum semper vacuus redit. Iusiurandum nemini offert neque a
          <lb/>quoquam requirit. De nulla huius saeculi gloria aliorum se inframittit
          <lb/>exemplo. Dicit se gloriam ideo detestari, quia, cum voluit, eam nequiverit
          <lb/>adipisci; modo, dum non dabitur frui, stultissimum eam sit affectari.
          <lb/>Pedem si vult aliquis osculari illius, cum magno eum repellit clamore.
          <lb/>Solus, si liceret, tota die sederet, libros versaret vel reversaret. Frequentiam
          <lb/>odit, solitudinem diligit; trocho non ludit, aleam fugit; de canibus
          <lb/>nil curat, de accipitribus nihil. Interdum loquacissimus, interdum est
          <lb/>quasi mutus; risu dissolutus, subindeque tristissimus rixarique actutum
          <lb/>paratus; <quote type="biblia" rend="italic">scurrilitatem</quote> vero <quote type="biblia" rend="italic">vel verba otiosa risumque moventia</quote> omni proferre,
          <lb/>sive sit letus sive iratus, paratissimus hora. Det aut non det, rogari nullo
          <lb/>modo volet, impatiens semper, patientissimus sepe; quod et si dat alicui,
          <lb/>promittere patitur nulli. Fallacissimus, si non dedignaretur mentiri; versutus,
          <pb n="72"/><lb/>si non exosos et ipse haberet — et Deum crederet habere — versutos.
          <lb/>Omnibus ambiguus indeque nubi concinnus. Ex liberalissimo praeterea 
          <lb/>et, ut veracius dicamus, dilapidatore pro prodigio quondam tam est
          <lb/>tenax nuper effectus, quasi in alium sit virum mutatus: ex quo perspicue
          <lb/>instabilitas valet conici eius. Dicit: “manduca”; si nolis, sit tibi compulsio
          <lb/>nulla. “Bibe saltem”, ait; nolentem vero minime cogit. “Sede” non tibi
          <lb/>dicit, non sedentem vero exculcare nequaquam omittit. Si queris ab eo
          <lb/>importunius aliquid, irascitur; si quod necesse est, tacet, inde acrius irritatur; 
          <lb/>si ingeniose, incipit insanire. Si vult facias, ne facias dicit; si non
          <lb/>fieri obtat, “Facito” profert. Fallax, etsi — nonnumquam in relatibus —
          <lb/>veracem se semper parere conari in promissis asserit velle. Nil umquam
          <lb/>boni inchoavit quod ad finem perduxerit.
        </p>
        <p n="6"><lb/>6. Caudam hostiae indesinenter Domino detrahit, indeque salutem
          <lb/>sibi ipse miserrimus adimit. <quote type="biblia" rend="italic">Qui</quote> enim <quote type="biblia" rend="italic">perseveraverit in bono usque in finem</quote>
          <lb/>hic, teste Domino, <quote type="biblia" rend="italic">salvus</quote>, exceptis procul aliis, <quote type="biblia" rend="italic">erit</quote>, cum econtra qui perseverat, 
          <lb/>ut iste videtur facturus, in malis perditus absque dubio erit. Et
          <lb/>heu miser et infelix! Quare saltem in isto quo nunc stat non convertitur
          <lb/>termino vitae? Sed videtur nobis quod ideo sit desperatus, quod <quote type="biblia" rend="italic">immiserit
          <lb/>in</quote> tali <quote type="biblia" rend="italic">rete pedem suum in</quote> cuius <quote type="biblia" rend="italic">maculis ambulans</quote> expediri nullo modo
          <lb/>possit. Dum enim monachus fuerit, et nunc episcopus sit, si relictis ovibus 
          <lb/>monasterium repetit, timet audire: <quote type="biblia" rend="italic">O pastor et idolum derelinquens gregem.</quote>
          <lb/>Si non, apostolum de se timet dixisse: <quote type="biblia" rend="italic">Habentes dampnationem, quia
          <lb/>primam fidem irritam fecerunt</quote>, Dominum quoque: <quote type="biblia" rend="italic">Nemo mittens manum ad
          <lb/>aratrum et aspiciens retro aptus est regno celorum.</quote> Unde, cum fuisset captus,
          <lb/>coepit cantare stultissimus: <quote rend="italic">Ecce, quod cupivi iam video.</quote> Putabat enim, fatetur,
          <pb n="74"/><lb/>quod esset tunc penitus expellendus et gaudebat quod ipse non
          <lb/>dimiserit episcopatum, sed episcopatus eum; et hac arte volebat, ut dicit,
          <lb/>repetere monasterium, promittens sibi propter hoc dixisse Dominum
          <lb/>ipsum: <quote type="biblia" rend="italic">Convertimini ad me, et ego revertar ad vos.</quote> Quod cum minime processerit, 
          <lb/>putat de se, desperatissimus, illud prolatum: <quote type="biblia" rend="italic">Si concluserit Deus
          <lb/>hominem, quis ei dicere potest: cur ita facis?</quote> Nedum enim de transactis agere
          <lb/>poenitentiam, de malis perpetrandis nullam nos sinere eum dicit habere
          <lb/>penitus abstinentiam, cum et pro nostris, si sua non haberet, posset
          <lb/>omnino dampnationem perpetuam metuere sceleribus, quae utique nec
          <lb/>compescit dictis, nec emendat exemplis, nec diluit meritis. Qua scilicet
          <lb/>incommoditate triplici interceptus, in quodam suo opere alio sic Deo
          <lb/>clamare compulsus: <quote rend="italic">Si meos, Domine, mortiferos conatus prosperari permittis,
          <lb/>quam mihi fiduciam evadendi relinquis? Et si a praesentibus malis non cesso,
          <lb/>quam veniam de praeteritis spero?</quote> Istam igitur, istam dicit conclusionem
          <lb/>illam existere, in quam si quis inciderit, aeternaliter, Deo concludente
          <lb/>dum non aperiente, peribit.
          <lb/>Peribit vero iuste. Iustitia enim nil facere potest, ut iste delatrat, iniuste,
          <lb/>ponens exemplum de Apostolo tale: <quote type="biblia" rend="italic">Qui factus est nobis a Deo iustitia.</quote>
          <lb/>Qua utique eius mestitudine quidam nostrorum decepti putant eum
          <lb/>praesulatum velle dimittere, ipso prosequente et non negante, quod vellet
          <lb/>et nolit. Vellet scilicet, si liceret; nolit, quia non licet.
        </p>
        <p n="7"><lb/>7. Nos praeterea tanta de eo mendaciter dicit confingere, ut ipsa
          <lb/>solummodo possent abhominabilem eum omnibus facere et, cum sit
          <lb/>animosissimus, acerrime cruciare. In tantum vero non curat si quis de
          <lb/>eo male loquatur plerumque, ut duodecim nummos nuperrime cuidam
          <lb/>dederit, qui ei tota die conviciaretur, praemii loco. Dicit se ita praeoccupatum
          <lb/>timore gehennae, ut nil amplius sit ei opus timere. Unum
          <pb n="76"/><lb/>etiam <quote type="biblia" rend="italic">verbum otiosum</quote> et, ut nobis credere cogit, turpissimum tali loco se
          <lb/>fatetur dixisse, quod dum recolit et <quote type="biblia" rend="italic">de eo rationem redditurum se in die
          <lb/>iudicii</quote> audit, omnem verecundiam huius saeculi in comparatione ipsius
          <lb/>pro nihilo ducit, asseverans non posse ullo modo fieri ut qui de tali verbo,
          <lb/>tali loco prolato, occasione quoque pro tali, rationem in die iudicii
          <lb/>contigerit reddere, <quote type="biblia" rend="italic">Venite, benedicti Patris mei, percipite regnum</quote>, cum coetu
          <lb/>audire valeat beatorum sibi prolatum. Beatitudo enim cum omni
          <lb/>careat miseria, verecundia vero de talibus ad maximam pertineat miseriam,
          <lb/>qui de tali sermone in conspectu totius rationalis creaturae, angelicae
          <lb/>utique atque humanae, rationem reddiderit, beatus esse umquam
          <lb/>quomodo poterit?
        </p>
        <p n="8"><lb/>8. Quid amplius? Qui vult eum cognoscere studeat librum <title>Confessionis</title><lb/>illius totum perlegere. Nam si talis ut illic recitat est, peior illo nemo
          <lb/>in saeculo est; si vero mentitur se talem esse, mendacissimus convincitur
          <lb/>fore. Nullus praeterea liber, nullus sermo, nulla ipsius historia, nil postremo
          <lb/>est, quod posteritati legendum dictaverit umquam, quod eius non
          <lb/>accuset, si bene intellegatur, malitiam. Psalmos se dicit non ideo cantare
          <lb/>quod noverit exaudibiles eos, cum semper aliud cogitet, esse, sed quia,
          <lb/>cum sentiat se illos perinvitum canere, ipsam vim, quam contra voluntatem
          <lb/>eos recitans sibi ingerit, putet ad hoc aliquid valere quod contra
          <lb/>Deum volens actitat ipse, sive ut labia saltem ipsa compellat Deo servire,
          <lb/>etsi corde vagante ceterisque Deo rebellantibus menbris; cum et in
          <lb/>nullo eorum magis sit ad irritandum Deum quam in excessibus linguae
          <lb/>proclivis. Idem et de ieiunio et omnibus, quae bene videtur agere, dicit.
          <lb/>Inter enim omnia mala, desidiosus tam est ut, nisi semper operetur, torpore
          <lb/>obdormiat, nec tamen in dormiendo valeat durare, quod tamen aut
          <lb/>in scamno aut humi libentius agit. Poenitentiam pro aliorum se dicit
          <lb/>agere dum usque ad nonam ieiunat — cum postea saturetur — peccatis;
          <lb/>cum veraciter agat pro suis, insufficientissime quamvis.
        </p>
        <p n="9"><lb/>9. Quibusdam vero uno tempore tam est benevolus, tam alio malevolus,
          <lb/>ut omnes mirentur. Mirum vero quod mirantibus referre cur hoc
          <pb n="78"/><lb/>faciat audet. Dicit enim quod nemo sit in terra qui de illa re, quae ad
          <lb/>illum pertinet, aliquam super se potestatem, cui non audeat reniti aut
          <lb/>etiam nolit, attrahat, amplius eum habeat amicum: facturum quidem se
          <lb/>dicit quod inevitabilis praecipit potestas; omnibus tamen diebus, quibus
          <lb/>quod taliter dedit donum cui dedit tenuerit, semper ei invidiam portabit.
          <lb/>Hoc duci inclitae dixit in fronte, hoc monstravit in Sikero atque Lanzone.
          <lb/>Primo enim, post infinita mala, quae ei tribus isdem Sikerus intulerat
          <lb/>vicibus, cum esset amicissimus et ei tale quattuor annis sivisset tenere
          <lb/>castellum, unde excepto alio servitio sex libras denariorum Veneticorum
          <lb/>omni habere poterat anno, insuper in voluntate haberet quod
          <lb/>omnem terram, quae trans lacum de ecclesia Veronensi est, inter illum
          <lb/>partiretur et generum eius, pro eo solum quod eo die, quo Milo putaverat
          <lb/>episcopium super eum evincere, misit ei in breviculo iam bis fatus
          <lb/>Sikerus omnia quae ipse illi amicaliter contulerat, asserens se illa non
          <lb/>dedisse pro ulla compositione, sed pro terra adquirenda; cumque illi episcopus, 
          <lb/>ut est utique scardus, remandasset non se illi amplius daturum aliquid 
          <lb/>nisi de archiepiscopatu Mediolanensi, quia de Veronensi nec dimidium 
          <lb/>ut nec faciebat tenere utique mansum, sufficeret ei quod ipse
          <lb/>dederat castrum; et ille remandasset ei quod sic vellet eum tenere pro suo
          <lb/>gratu sicut pro uno fellone, quia per donum imperatoris et imperatricis
          <lb/>illud, cum mentiretur, teneret, in tantam iram exarsit ille sanctus episcopus, 
          <lb/>ille praedicator, abstemius ille, veraciter vero ypocrita, ipse ut ei statim 
          <lb/>illam tolleret terram. Lanzo vero, cum Arnostus et Bucco cum maximo 
          <lb/>labore et promissis, quod apud imperatorem longe obtimum ei
          <lb/>adquirerent, vix, utpote apud tam ferocem adversarium, obtinuissent ut
          <lb/>beneficium maximum filio eius largiretur, Lanzo utique, post haec, omne
          <lb/>illud maximum beneficium cum sibi retinens nihil inde filio, cum sit
          <lb/>miles bonus et episcopo carissimus, sinat tenere sed pauperrimum indecentissime 
          <lb/>compellat suo seniori servire, pro hoc tantillo commisso furibundus 
          <lb/>iste diabolus ita eum habet exosum, ut nec recto visu intueri
          <lb/>valeat illum. Quod cum et Grimaldo et Conrado, qui contra ipsum terram 
          <lb/>illius volebant tenere, fecisset omnibusque sit infestissimus, qui per
          <pb n="80"/><lb/>potestatem alicuius absque iure tenere conantur aliquid quod ad ius pertinet 
          <lb/>ipsius, mirum qualiter saltem vivere talis sinitur diabolus.
          <lb/>Quis ergo talem amare queat adversarium? Qui tamen, si forte placet
          <lb/>alicui, magis pro scurrilitate quam pro sua illi placet aliqua bonitate; qua
          <lb/>utique scurrilitate gratus probatur ipsis etiam inimicis existere.
        </p>
        <p n="10"><lb/>10. Munera vicissitudinem exigentia non adeo diligit; si pauper vero
          <lb/>ei quidlibet affert, stultum eum appellat, qui utique aut sibi illud non
          <lb/>retinuerit, aut meliori non detulerit. Mavult sufficiens quam dives esse,
          <lb/>indigere quam habundantius aliquid cogatur tribuere; in hoc saeculo
          <lb/>omnia dilapidare, quam post mortem suam habundanti alicui de eius
          <lb/>contingat bonis gaudere. Loricam Galiverti medici recordari omnibus
          <lb/>suadere non cessat, fraudem atque perfidiam rogatariorum, divitias episcoporum 
          <lb/>in ius redactas merito regum. Audiant igitur reges, cogitent
          <lb/>cuiusmodi tali referant grates! Tam se velle dicit mori mendicum, ut
          <lb/>alterius elemosina eius contegatur cadaver (ita enim prae vilitate corpus
          <lb/>nominat suum). Adquirendi nunc avidus subindeque profusus, continenter 
          <lb/>enervis, enerviter continens, monstrat nullum sibi fore voluntarium 
          <lb/>bonum pati quam amplecti Dominica, a peccatis cohibentia, dicta. 
          <lb/>Affectando terrenam fugit prodigioso genere gloriam, fugiendo captatur; 
          <lb/>pomposus ipse vanam huius saeculi non cessat carpere pompam,
          <lb/>scelestissimus scelera reprobare. Decipiendos suo ingenio non negat
          <lb/>minime multos, si non, quod non parum veretur, iuramentum ab eo
          <lb/>exacturos nosceret illos, vel <quote type="biblia" rend="italic">sicut novacula acuta fecisti dolum</quote> in fine sibi
          <lb/>non timeret dicturum diabolum.
        </p>
        <p n="11"><lb/>11. Cum omnibus vero sit malus, Iudeis est pessimus: non quia eos
          <lb/>flagellet, quia non audet; non quod bona eorum diripiat, sed indesinenter 
          <lb/>eis conviciari non cessat, superstitiones illorum vituperat, reprehendit 
          <lb/>omnes qui super Christianos eos extollunt, qui Dominum Iesum
          <lb/>Christum et ipsius sanctam Genitricem eos blasphemare permittunt. Dat
          <lb/>exemplum de regibus, utrumne velint eum pro fideli tenere qui patienter
          <pb n="82"/><lb/>tolerat, si audit quod aliquis de illis malum aut exhonorationem aliquam 
          <lb/>dicat. Reprehendit eum qui eos saltem salutat aut salutantibus
          <lb/>respondet, nedum eis osculum donet, vel cum eis manducet. Dat auctoritatem 
          <lb/>de Apostolo dicente: <quote type="biblia" rend="italic">Si quis non amat Dominum Iesum Christum
          <lb/>cum eiusmodi nec cibum sumere</quote> et <quote type="biblia" rend="italic">qui dicit ei ave communicat operibus eius
          <lb/>malignis.</quote> Reprehendit omnes qui libentius cum eis negotiantur quam
          <lb/>cum Christianis: dat testimonium de maledictionibus in Pentatheuco
          <lb/>super eos prolatis, ubi etiam maledicta dicitur negotiatio eorum. Non
          <lb/>reprehendit vero si defendantur a regibus et principibus Christianis; dicit
          <lb/>sub persona illorum Esaiam Christo dixisse: <quote type="biblia" rend="italic">Sub umbra tua vivemus in gentibus</quote>, 
          <lb/>et Psalmistam: <quote type="biblia" rend="italic">Et dedit eos in misericordias in conspectu omnium qui
          <lb/>ceperant eos.</quote> Tantummodo reprehendit quod sinuntur vituperare nomen
          <lb/>Domini Iesu Christi et astruere quod non sit Deus, et sancta eius Genitrix 
          <lb/>non fuerit virgo ante partum, <quote rend="italic">virgo in partu, virgo post partum</quote>, neque
          <lb/>genuerit Deum. Quis enim, ait, patienter hoc ferat, nisi ipse diabolus,
          <lb/>cum nemo possit ferre ut malum audiat aliquem dicere de suo seniore,
          <lb/>nisi qui maximus fello convincitur esse? Filius diaboli dicit quod Dominus 
          <lb/>Iesus Christus, qui me creavit, qui me redemit, qui me continet, pascit, 
          <lb/>defendit, vitam aeternam postremo mihi promittit, non sit filius Dei,
          <lb/>et ego non irascar ei? Quod mater eius non pepererit filium de Spiritu
          <lb/>sancto, cui <quote type="biblia" rend="italic">Domine, adiutor meus</quote> et redemptor meus clamare non cesso, dicit
          <lb/>malignissimus fello: non indigner, immo insaniam, ego? Dicit quod anima 
          <lb/>sancti Petri illic sit ubi anima patris sui et ego, qui sum servus sancti
          <pb n="84"/><lb/>Petri, amicus sim ei? Idola me dicit adorare et ego illi non dedigner
          <lb/>osculum porrigere, etsi non audeam colaphum dare? Peior ipso Iudeo,
          <lb/>consimilis ipsi est diabolo, qui pro re non irascitur tali. Negat Deum, qui
          <lb/>negantem Deum amat Iudeum. Non est Christianus, cui blasphemator
          <lb/>Christi placet Iudeus; non est Deo amicus, cui Dei complacet inimicus;
          <lb/>non est regi fidelis, cui regi non displicet infidelis. Si sic iudicant reges
          <lb/>de seipsis et infidelibus suis, quare idem de Christo et ipsius non iudicant
          <lb/>inimicis, cum ipse sit Rex regum et ipse eis dederit quod ipsi sub
          <lb/>se possidere et regere debeant regnum? Quare genus Deo inimicum
          <lb/>intra sibi commissum regnum contra eum latrare permittunt? Suffecerat
          <lb/>si eos vivere sinerent utcumque, non permitterent eos Dominum Iesum
          <lb/>Christum tam publice blasphemare. <quote type="biblia" rend="italic">Sub umbra enim tua vivemus</quote>, dicit de
          <lb/>eis propheta: <quote type="biblia" rend="italic">vivemus</quote>, inquit, non “oblectabimur”; et <quote type="biblia" rend="italic">dedit eos in misericordias</quote>,
          <lb/>non in extollentias, non in amicitiam, non in ullum honorem. Quale
          <lb/>est autem quod, clerico contendente pro Christo, Iudeo blasphemante
          <lb/>Christum, pugna conserta, clericus Iudeum, Iudeus si percutit clericum,
          <lb/>immo in clerico Christum (sic enim Saulo est dictum), Erimbertus
          <lb/>noster, <quote rend="italic">verborum contortor, legum</quote> dicit <quote rend="italic">distortor</quote> triplam compositionem
          <lb/>de Iudei percussione regi cedere, de clerici nullam alicui? O sancte Iosaphat, 
          <lb/>rex in ceteris obtime, utinam hic fuisses, diceres quid tibi mandaverit 
          <lb/>per suum Dominus quondam prophetam: <quote type="biblia" rend="italic">Impio</quote>, ait, <quote type="biblia" rend="italic">praebes auxilium, 
          <lb/>et qui oderunt Dominum amicitia iungeris.</quote> Quid est hoc? Hoc enim
          <lb/>iisdemque verbis solent reges dicere de se et illis qui amici sunt infidelibus 
          <lb/>suis. Quid, rogo, tunc de Christo, de se et de Iudeis Christi regis
          <pb n="86"/><lb/>cogitant inimicis? Cum vero veracissime sciant quod Iudei semper male
          <lb/>de Domino dicant, et eos saltem non prohibent, quid de eo quod dicit
          <lb/>Apostolus censent? <quote type="biblia" rend="italic">Non solum</quote> enim <quote type="biblia" rend="italic">qui faciunt sed et qui consentiunt facientibus 
          <lb/>digni sunt morte</quote>, legimus illum dixisse.
        </p>
        <p n="12"><lb/>12. Et haec quidem de Iudeis rata atque iusta Deoque placens illi dum
          <lb/>videatur sententia, cum sit immo garritio cassa, ad ipsius ut iterum mores
          <lb/>redeam carpendos, specialiter se dicit neminem in saeculo nisi solummodo 
          <lb/>imperatorem seque ipsum diligere, generaliter neminem odisse:
          <lb/>hoc vero quid sit, nequimus advertere. Consanguineorum nulla eum afficit 
          <lb/>cura, sive quia nil eos in tantum cogitat indigere, ut se solum et fratrem 
          <lb/>ex eis noverit pauperes fore, sive quia interdictum sibi eis aliquid
          <lb/>dare noverit canonica lege, sive quia decrepito sibi nullos cogitat esse,
          <lb/>cum et qui sunt iam in sexta sint illi aetate, et locum fratrum series successerit 
          <lb/>abnepotum: hoc licet, ut est utique garrulus, garruliter ac mendacissime 
          <lb/>dicat. Salutantem non resalutat, sed magis irascitur ei, dicens
          <lb/>quia si inimico suo obviasset, similiter eum salutasset. Eiulare eum dum
          <lb/>sepe audias, immo potius ululare, raro videas flere, obduratione mentis
          <lb/>pariterque formidine illum vexari vales advertere; <quote type="biblia" rend="italic">sacrificium Deo spiritus
          <lb/>contribulatus</quote> sed dum cantitat sepe, idem, remur, tristitiam cordis putat
          <lb/>conferre quod fletum. Augustinum quoque dixisse dum recoHt quod
          <lb/><quote rend="italic">numquam</quote> sit <quote rend="italic">sine gemitu orandum</quote>, aliud esse gemitum credit, putamus,
          <lb/>aliud fletum, et gemitum fieri sine lacrimis posse, fletum vero nequaquam. 
          <lb/>Loco enim ubi dicitur <quote rend="italic">Et egressus foras Petrus flevit amare</quote>, "<quote rend="italic">felices</quote>
          <lb/>quidem”, ait, “Petre, <quote rend="italic">lacrimae tuae</quote>”.
        </p>
        <p n="13"><lb/>13. Si ei aliquis dicit:“Vade ad imperatorem, roga restitui tibi quae sunt
          <lb/>ecclesiae tuis diebus ablata”, respondet: “Quid mihi amplius isto triennio
          <lb/>morituro necesse? An ut modo silicernius exercitum incipiam ad procinctus 
          <lb/>bellorum conducere, praedas exercere, excubias regibus ministrare, 
          <lb/>divitias illis me in inferno retruso possidendas congerere, milites post
          <lb/>me venturo adquirere et quasi filio quod illi succedat parare? Stultissimus, 
          <pb n="88"/><lb/>si talia facerem, gentium: intra sufficientiae terminos nam degenti
          <lb/>quid deest, nisi probitas, mihi? Meliore uti non quero vestitu; cotidianus,
          <lb/>meae congruens vilitati, non deficit victus. Quod etsi amplius haberem,
          <lb/>non sinerent divites ea mihi pro anima dare; cogerent potius in vanitate
          <lb/>consumere. Non inficior tamen affluentissimus ut essem percupide obtavisse, 
          <lb/>si tempus fruendi sensissem mihi adesse vel si ut vellem daretur
          <lb/>mihi quod haberem expendere. Quadraginta iam fere sunt anni ex quo
          <lb/>ambire potentiam coepi: numquam illam valui adipisci aut, si sum eam
          <lb/>adeptus, permanere mecum nequivit diutius; morituro nunc mihi si
          <lb/>daretur, quid, rogo, conferret, cum ea mihi frui nec anno liceret? Propter 
          <lb/>hanc solum <quote type="biblia" rend="italic">Fili recordare quia recepisti bona in vita tua</quote> in infernum audire 
          <lb/>si praesertim contingeret, et <quote rend="italic">praemia</quote> perdere ad quae, auctore Gregorio, 
          <lb/><quote rend="italic">nemo potest pervenire sine magno labore.</quote> Cum vero in hac patria sumptum 
          <lb/>quem requirunt pompaticum aliquis adipisci non valeat sine peccato 
          <lb/>maximo tantum, nedum opes possit maximas, quod et consequenter
          <lb/>requiritur, invenire, nonne essem dementissimus” — ait — “si de animae
          <lb/>perditione aliis divitias adquirerem meae? Accersientem me sane iam
          <lb/>olim” - ait - “dum considerem missum ad rationem reddendam de
          <lb/>administrato nequiter diutino potentatu, exaggerare mihi ipse rationis
          <lb/>reddendae vecors non timeam causas? <quote type="biblia" rend="italic">Iam non poteris villicare</quote> aetatem
          <lb/>ipsam intelligo clamare, et villarum amministrationem plurium mihi
          <lb/>committi desiderem ipse?”. Hoc sufficere simulque, invidiosissimus divitibus 
          <lb/>cunctis, sibi fatetur si illi saltem redderentur quae sic de iure Ecclesiae 
          <lb/>in ius sunt regum iniuste redacta, ut amplius ea non possit recuperare, 
          <lb/>nisi modo reddantur, Ecclesia. “Quererem quoque” — ait — “ut quod
          <lb/>antecessores illius praeceptis suis ecclesiae nostrae contulerunt vel firmaverunt, 
          <lb/>defendere nobis contra comites, vice comites et scoldascios
          <lb/>dignaretur. Si quid etiam vel ab invasoribus illis duobus vel a me, aut per
          <lb/>necessitatem aut per fraudis alicuius subreptionem vel commutationis vel
          <lb/>libellarii nomine vel quod precariam vocant, contra Deum et rectitudinem 
          <pb n="90"/><lb/>est actum, omnem praeciperet per potestatem rescindi, neque rogarem 
          <lb/>ut mihi redderentur sed cuicumque ei placuisset usufructuario
          <lb/>concederentur; tantum ab Ecclesia non alienarentur. De me nil aliud
          <lb/>flagitarem, nisi ut tantummodo dignaretur meae pusillitati dominatio
          <lb/>piissimi Cesaris respondere, quis debeat destructas diocesis nostrae ecclesias 
          <lb/>restruere, vel unde; quid ego habere, unde mihi a Deo et ab ipso
          <lb/>commissum pascerem gregem; sanctae Dei Genitrici collata quae debeat
          <lb/>amministrare et ubi vel qualiter dispensare persona: de me enim scio
          <lb/>quod debeam <quote rend="italic">terrena despicere et amare celestia.</quote> Numquid vero non satis
          <lb/>haberem ad meum vivere terram, si eam saltem, quam parroechiani mei
          <lb/>et etiam inimicissimi sine gratu meo tenent, tenerem?”.
          <lb/>Quae tamen omnia saltem non dicturum se fatetur fuisse, nisi pro
          <lb/>fidelitate, quam ei iuravit persancte, cogeretur de anima Cesaris non
          <lb/>parum curare. Dicere dementissimus nullo modo cessat spem se nullam
          <lb/>habere quod in diebus imperatoris sibi sit bene; si vero peccato suo illi
          <lb/>contingat eum defunctum - quod absit - audire, interficiendum se ilico
          <lb/>fore non se desperare, neque tamen curare; amicum se nullum nam in
          <lb/>hoc saeculo utilem nisi ipsum habere, quamvis et ipse inimicis suis contra
          <lb/>eum non desinat iuvamen praebere, et sibi ablata illis conferre.
          <lb/>Talis itaque, talis, cum, ut non denegat, nullum amet nec ametur ab
          <lb/>ullo, quid, aiunt, saeculo valet? Nil, inquam, nil.
        </p>
        <p n="14"><lb/>14. Quid enim, si tales interiora mea pernossent et cur huiusmodi sim
          <lb/>animi scissent? Suspectos vero eosdem de istius montis ne linquam
          <lb/>conscensu diutinoque in eo moratu, unde scilicet modo amplius cruciari 
          <lb/>verissono eos percepi relatu, assint rogo et dico.
          <lb/>Huiuscemodi in me dux inclita comperiens mores indeque mihi
          <lb/>inimicos perplures, destitutumque amicorum praesidio, utpote advenam,
          <lb/>omnium, verita ne peius etiam mihi quam contigit eveniret, commendavit 
          <pb n="92"/><lb/>me tuitioni comitis non ignoti. Quid magis? Neminem accuso,
          <lb/>neminem excuso; vitupero neminem, etiam laudo non aliquem. Captus
          <lb/>sum, abductus, reductus. Dixit comes iam tactus mea mihi id improvidentia 
          <lb/>contigisse; siquidem illum praesidium, quod palatium vocatur,
          <lb/>conscenderem mandavisse, me noluisse. Monuit ne domui ultra me crederem 
          <lb/>illi, in qua talia pertuli, sed curtem altam, quae munitior esset,
          <lb/>utique inhabitarem. Credidi, egi, et ex munita munitissimam feci. Mandavit 
          <lb/>iterum, si ea relicta palatium ascenderem, tutius fore. Obtemperavi; 
          <lb/>vastatissimum erat, recuperari illud ocius feci. Peracto, mandavit rursum 
          <lb/>ut uxorem suam cum infantibus mecum habitare sinerem ibi; ipse
          <lb/>in circum, quod Arena dicitur, ob custodiam mansitaret, ut et incepit
          <lb/>facere, urbis. Visum est perabsurdum, uti et nemo ignorabat, nisi stultissimus 
          <lb/>quivis illorum. Nullius istic iterum vel accuso, vel excuso, ingenium: 
          <lb/>descendi tamen, domumque, formidolosam licet, repetii. Non
          <lb/>ausus in ea diu morari, Gardam pergere inchoavi; consilium sed demutavi 
          <lb/>reverentia, quae imminebat, Paschali. Elegi quendam civitatis angulum; 
          <lb/>petii ipsius consensum, dedit etiam auxilium. Construxi in eo edificium, 
          <lb/>fuit ilico concrematum: quis vero fecerit est a nullo quesitum.
          <lb/>Restruxi melius; sum ne facerem ab eo prohibitus. Est iterum restruendi 
          <lb/>data licentia, <quote rend="italic">prosperiore</quote> scilicet <quote rend="italic">lyra, laudes canente</quote> post <quote rend="italic">probra.</quote> Suspectum 
          <lb/>me incipiunt reddere talia; meditatur iterum Gardam confugere
          <lb/>timiditas mea. Interque meditandum venit domnus Iohannes diaconus;
          <lb/>coepit coram me deplangere porticum sancti Petri quod ruinam utique
          <lb/>minaretur sui, nisi subveniretur ocius illi. Promisi auxilium, quod et
          <lb/>impendere non distuli. Ascendi, consideravi, humeros ad succurrendum
          <lb/>paravi. Praevalescente desiderio iuvandi, conspexi multa magis inesse ad
          <lb/>emendandum necessaria, quae non confido impleri posse in vita mea.
          <lb/>Non habeo fidum cui hoc committam ministrum, siquidem illum, cui
          <lb/>unam libram argenti pro trabibus emendandis commiseram anno praeterito, 
          <lb/>immaniter mihi inde bausiasse percepi. Facio per me ipse quod
          <pb n="94"/><lb/>possum; cum habuero factum, revertar, si praecipis, inimicissime, qui sollicitaris 
          <lb/>exinde, domum: tu, si libet et quando libet, intra in tuum, non
          <lb/>prohibeo, furnum.
        </p>
        <p n="15"><lb/>15. Est ista hic aliquantisper morandi rationabilis occasio una ex octo.
          <lb/>Tuae vero malignitatis ne sileatur intentio, maluisse te obtime scio tali
          <lb/>quod eversarer in loco, ex quo inimicis essem adibilis meis, indeque
          <lb/>patens, tuis ut olim desideriis, meis incommodis; neque te dolere quod
          <lb/>domum suspectam reliquerim, sed quod me in tuitiore locaverim, atque
          <lb/>ob hoc te non excusari posse fore de me homicidam, quamvis adhuc
          <lb/>meam servet Dei providentia vitam. Neque me credideris quod cotidie
          <lb/>non interficias tuis machinationibus ipse, quamquam me, nolens, videas
          <lb/>vivere, dum audis Deum scelere de alio dixisse: <quote type="biblia" rend="italic">Qui viderit mulierem ad
          <lb/>concupiscendum eam, iam moechatus est eam in corde suo</quote>, Hieronymum
          <lb/>quoque: <quote rend="italic">Veh nobis miseris, qui quotiens concupiscimus, totiens fornicamur.</quote> Ita
          <lb/>enim et tu poteras dicere: “Veh mihi misero, qui quotiens isti captivo
          <lb/>moriendi decipulas tendo, totiens eum occido”. Mentiri me poteras
          <lb/>dicere, si de minore culpa non legeretur dilectus ille Christi dixisse:
          <lb/><quote type="biblia" rend="italic">Omnis qui odit fratrem suum</quote>, id est quemlibet Christianum, <quote type="biblia" rend="italic">homicida est.</quote>
          <lb/>Sed vindicabor, vindicabor, inquam, certissime noveris, vindicabor. <quote type="biblia" rend="italic">Mihi</quote>
          <lb/>enim, ait Dominus, <quote type="biblia" rend="italic">vindictam</quote> (subaudire valemus: “reservo”), dum reum
          <lb/>flagellari permitto. Ego tamen <quote type="biblia" rend="italic">retribuam</quote>, dicit Dominus. Si enim de nobis
          <lb/>cantitat Psalmus, <quote type="biblia" rend="italic">Si</quote> autem, inquiens, <quote type="biblia" rend="italic">dereliquerint filii eius legem meam et in
          <lb/>iudiciis meis non ambulaverint, si iustitias meas profanaverint et mandata mea
          <lb/>non custodierint, visitabo in virga iniquitates eorum, et in verberibus peccata
          <lb/>eorum. Misericordiam autem meam non dispergam ab eo, neque nocebo in veritate 
          <lb/>mea</quote>, isto igitur sensu felicissimos dixerim pulsos ab episcopatibus
          <lb/>propter sua facinora praesules, in comparatione illorum de quibus per
          <lb/>quendam dicitur veriloquum: <quote type="biblia" rend="italic">Ducunt in bonis dies suos, et in puncto ad inferna</quote> 
          <pb n="96"/><lb/><quote type="biblia" rend="italic">descendunt.</quote> De flagellatoribus vero, pace quem intueor tua, quid per
          <lb/>alium Dominus dicat, posco, depromam illorum: <quote type="biblia" rend="italic">Iratus sum</quote>, ait Dominus
          <lb/>Babilonem redarguens impiam, <quote type="biblia" rend="italic">iratus sum super populum meum et tradidi
          <lb/>eum in manus tuas: non posuisti ei misericordiam nec memorata es finis tui.
          <lb/>Venient quoque super te mala, de quibus non poteris exire; irruet super te calamitas, 
          <lb/>et nescies ortum eius.</quote>
          <lb/>Talem ergo me, ut protuli, esse, si libet tibi, non prohibeo dicere; si
          <lb/>placet, peius etiam quidlibet, si vales adtamen, fare. Me tamen arbitror
          <lb/>nil vituperabilius tibi, nil turpius quod de me dicere valeas reliquisse.
          <lb/>Non ignoro tamen quod mihi nunc possis opponere: <quote type="biblia" rend="italic">Ex verbis tuis iustificaberis 
          <lb/>et ex verbis tuis condempnaberis</quote> dicente Scriptura, dampnabilem
          <lb/>te ipsa probat confessio tua. Neque confiteor, neque diffiteor, aio.
          <lb/>Dampnatorem vero procul abesse ille mihi non desinit promittere, qui,
          <lb/>digito scribens in terra, quibusdam narratur <quote type="biblia" rend="italic">Qui sine peccato est vestrum
          <lb/>primus in illam lapidem mittat</quote> clementer dixisse. Huius at — pro nefas! —
          <lb/>anapesti suspecto, multa inemendata linquuntur in saeculo, igni reservata 
          <lb/>perpetuo: dum scilicet quilibet, conscius sibi, parcit alteri. Quid de
          <lb/>substantia huiusmodi sacrificii possit censeri adhuc exstat, fateor, perincognitum 
          <lb/>mihi.
        </p>
        <p n="16"><lb/>16. Inde <quote type="biblia" rend="italic">a planta pedis usque ad verticem sanitatem</quote> nobis deesse possumus, 
          <lb/>fateor, deplorare; <quote type="biblia" rend="italic">qui faciat bonum</quote> hodie quoque <quote type="biblia" rend="italic">usque ad unum</quote> deesse. 
          <lb/>Quem unum cum ipsum caput bonorum, cum menbris aliquibus
          <lb/>suis, Deum intelligere promptum sit esse, pro raritate tamen nostratium
          <lb/>ad illum pertinentium unum, specialiter unum hic expressum saltem
          <lb/>estimare valeremus utinam imperatorem hodierni temporis gloriosissimum, 
          <lb/>qui cum prae omnibus, qui per hoc trecentorum annorum curriculum 
          <lb/>Romanum gubernaverunt, divisione licet regnorum, imperium,
          <pb n="98"/><lb/>nobilitate, potentia, strenuitate, industria, virtute, prudentia, sapientia,
          <lb/>benignitate, constantia, fortitudine, cleme ntia, aequitate, opulentia, largitate, 
          <lb/>ceteraque commodorum ad hoc omnium singulariter affluat copia
          <lb/>peragendum; hoc ei unice divina concedere dignaretur omnipotens o
          <lb/>utinam gratia, ut se primum, inde sub se sibi commissum vertere satageret 
          <lb/>imperium ad bonum omnimodis omissum. <quote type="biblia" rend="italic">Corruptis</quote> enim <quote type="biblia" rend="italic">et abhominabilibus 
          <lb/>factis</quote> Christiani - pro dolor! - nominis universis, praecipue rectoribus, 
          <lb/>ita divinus omnimodis periit olim, fateor, cultus, ut nihil magis
          <lb/>videamus discordare quam quod Dominus praecipit et universitas — pro
          <lb/>nefas! — agit. Ex quo cum, Deo annuente, unum illum hoc est imperatorem 
          <lb/>excipere gestiamus piissimum, suggerere illi si ausi fuissemus
          <lb/>omnimodis studeremus, ut ad cetera, quibus pollet, singulariter illud
          <lb/>adderet bonum, quod illud sibi aptaret Iob sanctissimi utique dictum:
          <lb/><quote type="biblia" rend="italic">Causam quam nesciebam diligentissime investigabam.</quote> Dicente enim Gregorio: 
          <lb/><quote rend="italic">Quid</quote> enim <quote rend="italic">mirum</quote>, si aliquando <quote rend="italic">fallimur, qui homines sumus?</quote>, nil magis
          <lb/>officit illis hominibus, qui super alios constituti sunt homines, quam fraus
          <lb/>et perfidia consiliariorum; si illud eis applicatur postremo propheticum:
          <lb/><quote type="biblia" rend="italic">Veh qui dicitis malum bonum et bonum malum.</quote> <quote rend="italic">Delatores</quote> vero quidam sapiens
          <lb/>dicit <quote rend="italic">numquam defore</quote>, si quis illis <quote rend="italic">credulus</quote> voluerit esse; <quote rend="italic">percontatorem</quote> ait
          <lb/><quote rend="italic">fugito</quote> alter, <quote rend="italic">nam garrulus idem est.</quote> Quibus cum super omnia regna misera
          <lb/>sit referta Italia, et interpretum ad haec peragenda sit nimium prompta
          <lb/>perfidia, adhibenda illis tanto sollicitior cautela, quanto ingeniosior illis
          <lb/>inest ad id factitandum promptiorque malitia. Ut enim unum ex innumerabilibus 
          <lb/>proferam: cum instaret Hubertus Parmensis ut accepto animarum 
          <lb/>pretio rivali illi cederem meo, affuit unus ex amicissimis meis,
          <lb/>neque tamen adeo gratis, qui, cum mihi auxilium ad hoc maximum
          <lb/>habuisset promissum, nostram adiens ducem intimare studuit ei imperatorem 
          <lb/>iustissimum itidem velle, nescio tamen si adiecerit mandavisse.
          <lb/>Miraculum, inquam, miraculum! Tantus imperator, tam iustus, tam Dei
          <pb n="100"/><lb/>amator, tam illius reveritor, hoc se velle, quod tam Deo esset contrarium
          <lb/>testaretur? Potuit hic sane contingere alicuius mendacio Cesarem tantum
          <lb/>deceptum fuisse, qui me diceret utique itidem velle. Cumque comprehensio 
          <lb/>mei, expulsio, spoliatio, abductio, retrusio, ecclesiae direptio,
          <lb/>domus episcopalis destructio, elemosinae imperatoris deletio, facti illius
          <lb/>diffactio, urbis irruptio, reverentiae imperialis vilipensio, et alia multa his
          <lb/>coherentia adhuc essent, ut et existunt, in causa; melioratione relicta, de
          <lb/>sola peioratione homicidalis perageretur solummodo causa.
          <lb/>Cavendum praesertim etiam a talibus ideo est, quod consuetudo certissime 
          <lb/>deprehenditur esse nostratium, ut culpabiles de qualicumque re
          <lb/>antea se ad potestatem quamlibet reclament, quam is cui iniuria exstat
          <lb/>ab eisdem illata; ut nuperrime noscitur ille fecisse, qui conductor praecipuus 
          <lb/>existens omnium qui me quondam ceperunt, et innumera, mihi
          <lb/>et meis, mala semper struens et faciens, insuper ab invasore praesulatus
          <lb/>mei ad diaconatum, post furta et sacrilegia quae illi impingunt qui nosse 
          <lb/>se dicunt, cum fuisset contra ius fasque provectus, terram iuris nostri
          <lb/>per potestatem tenens atque diripiens, ad pedes, nemine persequente,
          <lb/>confugiens domini imperatoris, mentitus est quod suum ei beneficium
          <lb/>abstulissem.
          <lb/>Quanta huiusmodi tales faciunt? Quis eos valet vitare, nisi qui <hi rend="italic">causam</hi>,
          <lb/><quote type="biblia" rend="italic">quam nescit</quote>, studet <quote type="biblia" rend="italic">diligentissime investigare</quote>? Quis vero rex aliter Regi
          <lb/>regum valet concordare, nisi studeat hoc sollicite agere? Quis iudex, sine
          <lb/>isto, iustum valet decernere?
          <lb/>Quod domino nostro piissimo ipse Rex regum ut agat dignetur, rogamus, 
          <lb/>concedere agentique hoc vicissitudinis loco referre, ut et in hoc
          <lb/>saeculo longevo ductu imperet feliciter et in futuro regnet cum Christo
          <lb/>perenniter. Amen.
        </p>
      </div>
    </body>
  </text>
</TEI>
