<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>

    <fileDesc>

      <titleStmt>
        <title>Vita Anselmi abbatis Nonantulani</title>
        <author>Anonimo</author>
        <respStmt>
          <resp>Edizione critica a stampa a cura di</resp>
          <name>G. Waitz</name>
        </respStmt>
        <respStmt>
          <resp key="ALIM2_2">Edizione in formato TEI XML a cura di</resp>
          <name key="AA">Arianna Agresti</name>
        </respStmt>
      </titleStmt>

      <extent>
        <measure quantity="1816" unit="words">Parole: 1816</measure>
        <measure quantity="11316" unit="characters_without_spaces">Caratteri (spazi esclusi): 11316</measure>
      </extent>

      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2018-07-15">15/07/2018</date>
        <availability>
          <p>Copyright 2006- progetto ALIM</p>
        </availability>
      </publicationStmt>

      <sourceDesc>
        <biblStruct>
          <monogr>
            <author>George Waitz, Oswald Holder-Egger, Agnello Ravennate, Ambrogio Autperto, Papa Gregorio I, Erchemperto, Andrea da Bergamo, Paolo Diacono</author>
            <title>Monumenta Germaniae Historica, Scriptores Rerum Langobardicarum et Italicarum Saec. VI-IX</title>
            <editor>G. Waitz</editor>
            <imprint>
              <pubPlace>Hannover</pubPlace>
              <publisher>Impensis Bibliopolii Hahniani. Societas Aperiendis Fontibus Rerum Germanicarum Medii Aevi</publisher>
              <date>1878</date>
            </imprint>
          </monogr>
          <series>
            <title level="s">Monumenta Germaniae Historica, Scriptores, Sezione III</title>
            <biblScope unit="volume">1</biblScope>
            <biblScope unit="page" from="567" to="570">567-570</biblScope>            
            <span type="page" from="#pag567" to="#pag570">VITA ANSELMI ABBATIS NONANTULANI. (INC. ACTUS VEL TRANSITUS BEATI ANSELMI ABBATIS).</span>
            <span type="page" from="#pag570" to="#pag570">DE FUNDATIONE MONASTERII NONANTULANI. (Appendix)</span>
          </series>
        </biblStruct>

        <bibl>Monumenta Germaniae Historica, Scriptores Rerum Langobardicarum et Italicarum Saec. VI-IX.</bibl>
      </sourceDesc>

    </fileDesc>

    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinit Italiana del Medioevo.</p>
      </projectDesc>
    
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio: <list>
          <item>Sono state eliminate le sillabazioni: la parola spezzata da un 'a capo' è stata unita alla riga
            precedente (anche alla pagina precedente, ove necessario). Eccezione: quando una parola è sillabata alla
            fine di una riga e nella successiva riga appare solo la seconda parte della parola sillabata (quindi il
            resto della riga a stampa è vuoto), la parola è stata registrata tutta nella riga in cui essa termina. È
            stato ritenuto prioritario, infatti, mantenere il numero complessivo delle righe di ogni pagina.</item>
          </list>
        </ab>
        <ab type="level">ALIM2_2</ab>
      </editorialDecl>
    </encodingDesc>

    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Storiografia</term>
        </keywords>
      </textClass>
      <creation>
        <date>X-XI secolo</date>
      </creation>
    </profileDesc>

    <revisionDesc>
      <change when="2018-06" who="AA">Prima trascrizione nel formato TEI P5 [livello ALIM2_2]</change>
    </revisionDesc>

  </teiHeader>

  <text>
    <body>
      <div type="part">
        <pb n="567" xml:id="pag567"/>
            <head>VITA ANSELMI ABBATIS NONANTULANI</head>
            <head>INC. ACTUS VEL TRANSITUS BEATI ANSELMI ABBATIS.</head>
          <p>
            <lb/>Quia benignum et gloriosum videtur esse, ut bonorum hominum vita atque benefacta
            <lb/>Dei fidelibus in memoriam veniant, dignum duximus, ut eis innotescat, qualiter et
            <lb/>in quibus temporibus et a quibus religiosissimis viris monasterium Sancti Silvestri in
            <lb/>loco Nonantula vocato situm constructum atque edificatum fuit,	et a quo sanctissimo
            <lb/>et beatissimo viro religiosissime et regulariter rectum primo in tempore sit.
          </p>
          <p n="1">
            <lb/>1.	Igitur anno dominicae incarnationis septingentesimo quadragesimo nono, centesimo
            <lb/>vero octogesimo ingressionis Longobardorum in Italiam, vir gloriosissimus Aystulphus,
            <lb/>Ratchis germano suo devicta Pentapolim suasu domni Zachariae papae facto Romae
            <lb/>clerico, sceptrum Longobardorum strenue regens, cui Giseltruda excellentissima regina,
            <lb/>Anselmi preclari viri, abbatis, olim ducis, soror dignissima, in coniugio herebat; cuius
            <lb/>interventu idem Aystulfus rex in primo anno regni sui per suum preceptum concessit
            <lb/>venerabili viro Anselmo locum qui nuncupatur Fanianus, in quo idem vir Dei Anselmus
            <lb/>monasterium ad honorem Dei et salvatoris nostri Iesu Christi construxit, et monachos
            <lb/>ibidem regulares constituit, atque hospicium ad suscipiendos hospites et peregrinos magno
            <lb/>cum studio illic aedificavit. De quibus illi die noctuque cura maxima et sollicitudo fuit,
            <lb/>ut nullus inde sine refectionis misericordia abire possit.
          </p>
          <p n="2">
            <lb/>2.	Tertio autem anno regni sui predictus rex eidem Anselmo eximio abbati in
            <lb/>finibus Emiliae locum Nonatule dono dedit, quem adiuvante superna pietate idem venerabilis
            <lb/>Anselmus suique monachi propriis manibus laborantes, de sentibus et de deserto
            <lb/>ad perfectionis culmen perduxerunt. In quo fundamentum templi et monasterii claustra
            <lb/>cum ceteris edificiis fundare studuit. In quarto autem anno regni eiusdem huius templi
            <lb/>consecratio facta est per domnum Geminianum sanctae Regensis aecclesiae episcopum,
            <lb/>ad honorem sanctae Dei genitricis Mariae et beati Benedicti abbatis, per iussionem domni
            <lb/>Adriani<note n="a" type="critical">Stephani <hi rend="italic">ed. ubique.</hi></note> summi pontificis Romanae aecclesiae et universalis papae. In ipso autem anno
            <lb/>per deprecationem predicti regis et ipsius Anselmi abbatis ac totius congregationis
            <lb/>advenit domnus Sergius archiepiscopus sedis Ravennatis aecclesiae, et consecravit templum
            <lb/>et altare ad nomen et honorem sanctorum omnium apostolorum per iussionem predicti
            <lb/>domni Adriani papae; et ibi cum fratribus in Dei laudibus et in divinis colloquiis gratulatus
            <lb/>per triduum mansit, atque his completis pro quibus venerat, gaudens ad propriam
            <lb/>reversus est sedem.
          </p>
          <p n="3">
            <lb/>3.	Prefatus vero venerabilis pater Anselmus, regali ortus prosapia meritisque
            <lb/>clarus, eundem Aystulfum adiit regem, per sororem scilicet suam Giseltrudam, quae
            <lb/>regio herebat thalamo. Huius namque impetratu tria non modica intra collationem paulo
            <lb/>ante idem vir construxerat coenobia fratrumque decorarat agminibus, in quorum maximo,
            <lb/>quod Nonantulae actenus vocitatur monachorumque prepollet phalangiis, cum sanctissimi
            <lb/>vellet arctus adquirere Silvestri, dominicae incarnationis anno 753. supra dictum petiit
            <lb/>regem, suppliciter rogans, ut causa orationis maximeque huius negotii una secum Romam
            <lb/>venisset. Rex annuit, et abbas fratribus stipatus Romam advenit ad virum per omnia
            <lb/>beatissimum Adrianum, qui tunc Romanam et apostolicam gubernabat aecclesiam. A quo
            <lb/>benigne suscepti sunt, et eos thesauro quem petierunt, in hunc tenorem sicuti hic legitur,
            <lb/>ditavit<note n="1"><hi rend="italic">Jaffé inter spuria Nr. CCCVII.</hi></note>:
            <lb/>'Adrianus<note n="b" type="critical">Stephanus <hi rend="italic">ed.</hi></note> servus servorum Dei	omnibus venerabilibus	fratribus et coepiscopis
            <lb/>cunctisque	religiosis christianis Deo deservientibus regno Italico et patriarchio Romano.
            <lb/>Residentibus nobis cum plurimis episcopis ad beatorum Petri et Pauli apostolorum principum
            <lb/>limina, synodale commonente concilio, venit Flavius Aystulfus, vir excellentissimus,  
        <pb n="568" xml:id="pag568"/>
            <lb/>rex Italici regni, ad predictorum apostolorum vestigia. Inter cetera quae contulit dona
            <lb/>beati Petri apostoli aecclesiae optulit preceptum unum, in quo continebatur, quod ob
            <lb/>reverentiam domini Salvatoris atque beatae semper virginis Mariae omniumque sanctorum
            <lb/>apostolorum construxisset monasterium in	territorio Motinense loco nuncupante Nonantula,
            <lb/>ipsumque preceptum	concessisset viro venerabili nomine Anselmo abbati; et eundem
            <lb/>virum Anselmum cum secum haberet, optulit illum pariter et preceptum supra
            <lb/>sacratissimum corpus beati Petri apostoli, sicque dotavit prefato monasterio sanctae sedis
            <lb/>Romanae, quam Deo auctore regere cernimur. Petiit prefatus rex nostram munificentiam,
            <lb/>ut corpus beatissimi papae Silvestri cum aliis sanctorum pignoribus eidem
            <lb/>Anselmo abbati ad predictum venerabile monasterium deferre concederemus et per
            <lb/>benedictionem protinus nostris manibus consecraremus ipsum abbatem et cuculla indueremus
            <lb/>secundum regulam sancti Benedicti, eius manibus traderemus simul et baculum
            <lb/>pastoralem et pedules<note n="1"><hi rend="italic">Quorum usum ante mille annos abbatibus concessum cum baculo fuisse, docet nos Theodorus Cantuariensis archiep. in collectione canonum, ubi agit de ordinatione abbatis per episcopum</hi>, qui dat ei baculum et pedules. MAB.</note> secundum ordinem. Cuius sanctissimam petitionem ylari vultu,
            <lb/>quomodo petebat, concessimus. Et quoniam nobiscum aderat sanctissimus confrater
            <lb/>noster Sergius, sanctae Ravennatis aecclesiae archiepiscopus, commendavimus ipsum venerabilem
            <lb/>abbatem et eius monasterium sub suo regimine nostra nostrorumque<note n="a" type="critical"><hi rend="italic">supple:</hi> successorum.</note> vice gubernandum
            <lb/>omni tempore, tantum si ab abbate monasterii fuerit invitatus; et si ei vel suis
            <lb/>successoribus aliqua adversa contigisset a quocumque presule, maxime ab episcopo
            <lb/>Motinensis aecclesiae, in cuius paroechia constat esse constructum, sub sanctae Ravennensis
            <lb/>aecclesiae haberet refugium, propter terrarum longitudinem, que<note n="b" type="critical"><hi rend="italic">ita c.;</hi> qua <hi rend="italic">ed</hi>.</note> distat a nostra
            <lb/>sede. Precepimus ei etiam, ut predictum sanctum corpus beati Silvestri et alias sanctorum
            <lb/>reliquias per se ipsum ad iam dictum coenobium deferret et reconderet altariaque
            <lb/>simul et aecclesiam nostra apostolica auctoritate consecraret. Robur etiam nostrae sanctae
            <lb/>Romanae aecclesiae eidem sancto loco per apostolicum privilegium contulimus, veluti beatissimus
            <lb/>papa Gregorius plurimis aecclesiis protulit'<note n="*" type="critical"><hi rend="italic">Ughellii editio addit:</hi> et iussimus huic opusculo subterscribi; <hi rend="italic">necnon chartas fictitias Stephani papae (Jaffé spur. CCCVIII) et Aistulfi regis (Troya, Cod. dipl. Long. IV, 450).</hi></note>.
          </p>
          <p n="4">
            <lb/>4.	His ita peractis, idem sanctissimus pater, ex altissima prosapia humilis et vilis
            <lb/>pro Deo factus, virtutibus et sapientia preditus, omnibus largus, sibi parcus et modicus,
            <lb/>quamquam cunctis preesset, omnibus tamen se abiectiorem ostentabat, memorans illud
            <lb/>Domini dictum: 'Filius hominis non venit ministrari, sed ministrare'; et: 'Quanto magnus
            <lb/>es, humilia te in omnibus'. Hic inter cetera plura bona, quae agens, hospitalitatem diligens
            <lb/>omniumque pauperum curam sollicite gerens, hospicia atque scenodochia perplura
            <lb/>constituere curavit atque ea in omnibus bonis ditare curavit, quorum unum prope
            <lb/>monasterium fere quatuor miliaria statuit, ubi oraculum sancti Ambrosii ad suscipiendos
            <lb/>debiles et feminas, qui ad monasterium venire non poterant, constituit, cui in omnibus
            <lb/>tanta concessit bona necessitatibus, ut nichil deerat ibi servientibus neque supervenientibus
            <lb/>hospitibus.
          </p>
          <p n="5">
            <lb/>5.	Statuit etiam idem vir beatissimus scenodochium ex proprio suo in finibus
            <lb/>Vincentiae, in loco qui dicitur Vicus-Domnani, ubi constituit duo oratoria, sanctae Mariae
            <lb/>et sancti Petri, et monachos ibi Deo servientes et pauperes ac debiles perplures exinde
            <lb/>cotidie viventes, ex illius quoque beneficio pauperes duocentos per omnes Kalendas<note n="2"><hi rend="italic">Bollandiani hic et infra habent</hi> hebdomadas, <hi rend="italic">quod glossema esse puto</hi>. MAB.</note>
            <lb/>pascebantur. Item aliud ille Deo dignus pater constituit scenodochium ex suis propriis
        <pb n="569" xml:id="pag569"/>
            <lb/>rebus in loco qui dicitur Susonia, ubi fieri iussit oraculum beatae Iustinae martyris, in
            <lb/>quo etiam monachos semper adesse voluit Deo servientes et sine sollicitudine viventes.
            <lb/>Ibi etiam pauperes cotidie alebantur, et omnes advenientes hospicio atque victu inde
            <lb/>reficiebantur, sed et per singulas Kalendas pauperes ducenti inde saciabantur. Missae
            <lb/>vero pro salute vivorum et mortuorum per singulum annum trecentae celebrabantur.
          </p>
          <p n="6">
            <lb/>6.	Denique cum idem gloriosus pater adhuc in militari habitu monarchiam Fori
            <lb/>Iulii strenue regisset, et prefati regis cognatus eius polleret agminibus et comam cum
            <lb/>huius seculi pompa pro Deo deposuisset, nec minus tamen voluit spirituali septus agmine
            <lb/>Deo devote militare. Habuit namque hic Dei famulus sub suo regimine monachos
            <lb/>regulares 1144, exceptis parvulis et pulsantibus<note n="1"><hi rend="italic">Id est novitiis, seu vitae monasticae candidatis</hi>. MAB.</note>, qui non constringebantur ad
            <lb/>regulam. Quos ille paterno amore fovebat et regebat; qui olim dux militum fuit, nunc
            <lb/>dux monachorum extitit. Illos docuit loricatos ferre micantia arma adversus inimicos;
            <lb/>istos docuit nudatos huius seculi actibus sumere arma adversus mundi rectores tenebrarum
            <lb/>harum, contra spiritualia nequitia in caelestibus. Illos instruxit sumere arcum,
            <lb/>scutum et astam contra adversantes se; istos imbuit stare succinctos lumbos in veritate
            <lb/>et indutos lorica iustitiae et calciatos pedibus in preparatione euangelii pacis, et sumere
            <lb/>scutum fidei, in quo possent omnia tela nequissimi ignea extinguere, et galeam salutis
            <lb/>accipere et gladium spiritus, quod est verbum Dei. Quid plura? Huius etenim viri
            <lb/>magnifici vita omnibus proficua, precipue monachis carissima, in summi Dei servitio
            <lb/>semper erat paratissima. Quicquid etiam valuit et sapuit in divinis, semper et ubique
            <lb/>operari studuit; quicquid autem boni in hoc loco agitur, ex quo ab illo fundatus est,
            <lb/>suo studio suaeque animae proficuo, ut omni explosa dubietate credi valet, divinitus
            <lb/>imputatur atque semper imputabitur. Fecit quidem mira Dominus multa per eum eius
            <lb/>in vita; sed eo interminante stili officio commendata non sunt. Sed qualis quantusve
            <lb/>ille probatissimus vir fuerat, eius finis aperte declarat.
          </p>
          <p n="7">
            <lb/>7.	Regnante domino et maximo Karolo imperatore hic in Italia anno trigesimo
            <lb/>regni sui ipsiusque magnifici Anselmi abbatiae quinquagesimo, eius imminente die
            <lb/>mortis, divina misericordia eum ad sideream vocare voluit mansionem. Ipse non inscius
            <lb/>sui obitus, divina revelante gratia, ut bonus et pius pastor oves, quas Domino foverat,
            <lb/>ad se vocari fecerat, eisque sui finis diem denuntians, divinisque allocutionibus premia
            <lb/>et gaudia sempiterna eis pro suorum bonis factis a Domino tribuenda promittens, sic
            <lb/>eos diligenter confortans atque Domino commendans, expansis manibus, et cor et oculos
            <lb/>ad caelum levavit, dicens: 'Domine Iesu Christe, pastor bone, qui me indignum famulum
            <lb/>tuum pro tua misericordia ad te vocare dignatus es, qui michi inmerito hunc tuum
            <lb/>gregem commisisti, concede michi servo tuo, tecum et cum electis tuis una esse et in
            <lb/>regno tuo semper gaudere, et presta, ut hii famuli tui, quos michi munere verbi tui
            <lb/>pascere precepisti, te sequendo ad bravium aeternae remunerationis, gratia tua preveniente,
            <lb/>pervenire mereantur, qui vivis et regnas cum Deo Patre sanctoque Spiritu per
            <lb/>infinita seculorum secula'. Cumque omnes lacrimis resoluti circumstantes respondissent
            <lb/>'amen', tunc ipse venerandus pater blande eos consolans, et prout poterat in ipso articulo
            <lb/>sui exitus, cum esset hora diei tertia, ipsius horae psalmos per se ipsum coepit
            <lb/>decantare; qua expleta, simili modo per se ipsum sextae horae psalmos decantans; quibus
            <lb/>expletis, in lecto stratus sui residens benedixit eos, et inter manus fratrum monachorum
            <lb/>ex hoc seculo migravit ad caelos, 5. Nonas Martii, sextae feriae<note n="2"><hi rend="italic">Hae notae chronologicae conveniunt in annum 803, qui litt. dom. A praeditus erat</hi>. MAB.</note> diem, in qua mundi
            <lb/>Redemptor hominem fecerat ipsumque redimerat. Tunc flentes fratres et psallentes super
            <lb/>beati viri corpus totam illam diem et sequentem noctem in eius exequiis perdurantes
            <lb/>usque ad horam alterius diei sextam, et condiderunt illud in marmoreo lavello<note n="3"><hi rend="italic">Vas amplum quodcumque, maxime lavatorium significat</hi>.	MAB.</note>, infra
        <pb n="570" xml:id="pag570"/>           
            <lb/>oratorium beatae Dei genitricis et virginis Mariae; ubi per eum Dominus multis de
            <lb/>diversis infirmatibus tribuit sospitatem, ita ut de diversis locis concurrerent homines et
            <lb/>de eius tumulo raderent et biberent pro febribus et dentium doloribus atque aliis variis
            <lb/>infirmitatibus, adeo ut in aliquibus locis ipsum videbatur transfossum marmoreum
            <lb/>tumulum.                
          </p>
      </div>
      <div type="part">
            <head>APPENDIX.</head>
            <head>DE FUNDATIONE MONASTERII NONANTULANI.</head>
          <p>
            <lb/>Quia etiam scire volumus serenissimam ac regalem misericordiam vestram....
            <lb/>nos, qualiter locus iste Nonantule	edificatus est, quemadmodum	in catalogum domni
            <lb/>Anselmi abbatis apud nos scriptum habemus.
            <lb/>Donatus est locus iste	Nonantulense per domino	Aistulfo rege	domni	Anselmi
            <lb/>abbatis,	ut hic sanctum construeret monasterium anno regni eius tertio. Et	adiuvante
            <lb/>superna dextera,	per	ipso domino Anselmo	predicto anno designatus est locus iste, et
            <lb/>fundamenta templi huius et	monasterii claustra, que ipse, prestante Domino, de deserto 
            <lb/>cum suis monachis, laborantibus omnibus cum ipso, suis manibus ad perfectionis culmen
            <lb/>perduxit. Quarto regni	eius anno per domino Geminiano Regiense	ecclesiae episcopo
            <lb/>consecratio facta est, 8. die mense Octobrii, oratorii et altarii sancte Marie et beati Benedicti.
            <lb/>Item quarto anno regni eius ab ipso rege	invitato et	tota congregatione venit
            <lb/>hic dominus Sergius archiepiscopus sedis Ravennate ecclesiae, et consecravit	templum et
            <lb/>altare ad nomen et reliquias sanctorum	omnium Apostolorum, die nono mense Iunio, et
            <lb/>fuit	hic	per triduo. Octavo anno regni eius ex permisso archiepiscopi die vicesimo
            <lb/>mensis Novembris dedicatio facta est et corpus reconditum beati Silvestri confessoris
            <lb/>Christi et summi pontificis urbis Rome. Cuius corpus hic Anselmus abba de Roma
            <lb/>adduxit; et oratorio cum altare in eius nomine consecravit Romanus Bononiensis episcopus
            <lb/>seu Apolenaris Regiensis episcopus. Animadvertere potestis, quia in hac vocatione et
            <lb/>consecratione ecclesie et altariorum defuit Motinensis episcopus, et quasi pro nihilo deputatus
            <lb/>a patriarcha Romane ecclesie Adriano et a Sergio Ravennatis ecclesie
            <lb/>archiepiscopo<note n="a" type="critical"><hi rend="italic">desinit sceda; sequitur in sequenti fol. eadem manu: Inc. ep. Iohannis pape. BETHM.</hi></note>.
          </p>
      </div>
    </body>
  </text>
</TEI>
