<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Translatio Iuvenalis et Cassi episcoporum Narniensium Lucam (BHL 4615 e 4615a)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="2401" unit="words">Parole: 2401</measure>
				<measure quantity="14214" unit="characters_without_spaces">Caratteri (spazi esclusi): 14214</measure>
				<measure quantity="16335" unit="characters_witht_spaces">Caratteri (spazi inclusi): 16335</measure>
			</extent>
			<publicationStmt>
				<publisher>ALIM</publisher>
				<date when="2015-07-31">31/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<editor>E. D'Angelo</editor>
						<title level="m">Narni e i suoi santi: storia, liturgia, epigrafia, agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2013</date>
							<biblScope unit="page">238-248</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">52</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="0901/1000">X</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="238"/>
		<div>
			<head><lb/>Translatio Iuvenalis et Cassi episcoporum Narniensium
			<lb/>Lucam (BHL 4615 e 4615a)</head>
			<p><lb/>Domini nostri Iesu Christi, fratres carissimi, sanctorumque
				<lb/>omnium miracula clara merito personat orbis, quando
				<lb/>carmina poetarum priorumque philosophorum gliscit animus
				<lb/>scandere, quae sunt fabulae et inanes lectiones et fallaciae gentilium
				<lb/>necnon deceptiones infidelium. Quis enim pauescit
				<lb/>tegere silentio abdicationem hostium demonumque occultationem,
				<lb/>qualiter deuicti sunt a militibus Christi et uires eorum
				<lb/>confractae et sub pedibus eorum conculcatae? Recolimus
				<lb/>enim semper fuisse inuidos et callidos cunctorum fidelium –
				<lb/>nam sine intermissione ex insidiis diaboli homines tentantur,
				<lb/>ut uirtus tentata probetur et palma non consentienti gloriosior
				<lb/>appareat – unde quanto amplius scelera cupiunt, tanto
				<lb/>amplius leti sunt; adhuc non quiescunt, sed miris facinoribus
				<lb/>exigentibus chaos circumeunt et in erebi gurgitem desidiosi
				<lb/>ruunt, heroes conculcant et fideles aliquando necant. Quis de
				<lb/>odio confitetur et penitet? Quis de inuidia meret? Quis de
				<lb/>cumulo auaritiae contremiscit? Prorsus pauci; sed Dominus
				<lb/>est iustus et pius, qui expectat omnes et suffert per orationes
				<lb/>sanctorum et oblationes fidelium. Hoc tamen pauendum est
				<lb/>omnibus, quia, quanto amplius portat, tanto durius punit.
				<lb/>Quae fauces poterunt retexere sanctorum omnium remunerationem,
				<lb/>infinitae misericordiae gloriam, preparationem letitiae
				<lb/>paradisi? Morari debemus in laude omnium sanctorum,
				<lb/>sed precipue in nostris patronis silere noxium censuimus.
				<lb/>En omnes defendunt; et sicut prius pro eis agonizauerunt,
				<lb/>quamuis a suis, ut iustum est, non obsequantur, tamen
				<pb n="239"/>
				<lb/>adhuc certant et pro eis obsecrant; ipsi nos defendunt, ipsi custodiunt,
				<lb/>protegunt et claris inter nos miraculis coruscant.
				<lb/>Inter quorum classes noster gloriosus et mirabilis fulget
				<lb/>coronatus sanctissimus Iuuenalis. O quam predicandus,
				<lb/>quantum amandus, qui in tantum suam dilexit Ecclesiam, ut
				<lb/>multis suppliciis superans triumpharet; apte sibi commissum
				<lb/>thronum decorans, secum prouexit credentes ad astra polorum.
				<lb/>Igitur beatus Iuuenalis, non solum dum in hoc erumnoso
				<lb/>deguit euo, uerum et post liberam eius ad ethera euolationem,
				<lb/>cum pro suis exulauit et iterum martyrium portauit,
				<lb/>pro suis fleuit, ingemuit, sanguinem fudit et in exilium quasi
				<lb/>pietatis causa portatus est, in tantum suas oues diligens. Ne
				<lb/>frustraretur a tali patrono, cum eximio honore ad Narniam est
				<lb/>reductus, adiuuante Domino, per eius auxilium et orationem
				<lb/>uenerabilium clericorum postulationemque nobilium populorum
				<lb/>prefati loci. Qualiter translatus reuersusque fuerit, seriatim
			<lb/>retexere, quantum est licitum, curamus.</p>
			<p><lb/>Prisca namque excidia Narniae recolimus, qua legitur,
				<lb/>quia de eis non est relictus uel unus, qui nuntiaret mortem
				<lb/>ceterorum; nunc uero rediuiua fuit, et non est dimissus nec
				<lb/>unus illesus. Prius euenit, quia offenderunt regi terreno;
			<lb/>nunc accidit, quia inpigerunt in Christum Deum.</p>
			<p><lb/>Contigit autem, ut quidam potens et nobilis atque Tusciae
				<lb/>marchio nomine Aldebertus, causa obsequii summi presulis
				<pb n="240"/>
				<lb/>necnon ad limina apostolorum deueniret Romam. Unde
				<lb/>cum secus Narniam transiret, putabat se obediri ab eis: illi
				<lb/>enim pontifici subicientes rennuerunt ei subesse; nam uentura
				<lb/>erat uindicta, alio modo ordinari nec poterant. Nec multo
				<lb/>post quadam die cum adstaret in presentia presulis, affuit ibi
				<lb/>unus ex nobilibus prosapiae ortus ciuitatis Narniensis, Demetrius
				<lb/>nomine. Qui cum cerneret eum, contra pontificem taliter
				<lb/>est affatus: «Domine meus et rector omnium Ecclesiarum,
				<lb/>defensor piorum plebium, placet te ita me exhonoratum
				<lb/>habere, ut, cum in tuum uenirem obsequium, isti Narnienses
				<lb/>contra me extiterunt nichil obedientes, uerum etiam nec pacifica
				<lb/>uerba michi locuti sunt?». Ad haec Demetrius respondit:
				<lb/>«Non est nobis licitum absque domini nostri papae ulli
				<lb/>potestati obedire nisi imperatori tantum». Qui stomachatus
				<lb/>indignata uoce dixit: «Non est mirum insanis lasciuia uerba
				<lb/>proferre! Sed hoc te scire conuenit, quia, nisi fuisset ob reuerentiam
				<lb/>domini nostri pontificis, cum uerberibus cessassent et
				<lb/>uerba!». Putabat enim terrere eum minis. Tunc turgido
				<lb/>uultu Demetrius, et cum nollet recipere uerba, respondit:
				<lb/>«Mirandum est, quod a te audio: qui, dum in nostris sumus
				<lb/>partibus, equiparem corda gerimus, eque inter nos obedientes».
				<lb/>Eadem hora interius mens ducis corrupta est, et sicut
				<lb/>uirus chelidri ita uiguit odium in corde illius. Heu pro dolor,
				<lb/>ita uersa in odium, quantos ledit, quantos interimit quantosque
				<pb n="241"/>
				<lb/>ruere facit! O uenenum occultum, o morbum iniquum,
				<lb/>quantum durasti! Qui non tantum baiulum interimeres
				<lb/>aut necare terrigenas uel mundialia suffocares, sed in
				<lb/>tantum creuisti, ut beatorum corpora Iuuenalis, Cassii et Faustae
			<lb/>iterum debellares!</p>
			<p><lb/>Sed, o milites Christi, estote parati, pro grege iterum
				<lb/>corpora ponite, qui olim pro eis animas cum corporibus ponere
				<lb/>non neglexistis! Eia gloriose Iuuenalis, sicut Christus
				<lb/>pro omnibus, ita tu pro tua sede commissa adhuc dura {fessio}
				<lb/>expecta! Prius liberasti animas a iure gentilium, nunc
				<lb/>demonstra iura sufferentis! Inuita successorem tuum, pacificum
				<lb/>et laudabilem Cassium, offerat preces, ut suos pariter
				<lb/>commissos dimittat illesos! Eia Fausta nobilis et decora,
				<lb/>fruere calle secura, cum tuis pastoribus esto parata exilii!
				<lb/>Quid multa? Reuerso duce in propria, callide durat in
				<lb/>facinus. Audito non post multum de morte illius pontificis,
				<lb/>surrexit iratus, inuitauit amicos, conduxit parentes, precepit
				<lb/>fidelibus, per prolixa tempora mouit prelia: totam urbem
				<lb/>Narniensem circumuallauit, et dura excitata sunt bella, infecta
				<lb/>ciuitas funditus in lamentum est uersa. Per muros clamabant
				<lb/>sacerdotes, uociferabant senes, eiulabant coniugati, dicebant
				<lb/>hostibus: «Quare hoc agitis? Cur hanc cedem perpetratis?
				<lb/>Offensi sumus Deo; uobis enim in nullo culpabiles sumus.
				<pb n="242"/>
				<lb/>Date, rogamus, cladibus finem!». Ille autem iurando
				<lb/>dicebat quia: «Si michi uita comes fuerit, non relinquam
				<lb/>huic ciuitati lapidem super lapidem et cunctos habitatores
				<lb/>eius exules dimitto!». Tunc ciues haec audientes munierunt
				<lb/>ciuitatem, et omnes conglobati sunt, defensari sibi promittentes,
				<lb/>et unanimiter pugnabant clamantes et dicentes: «Sanctissime
				<lb/>Iuuenalis, pro tua caterua intercedere digneris, ut non
				<lb/>desoletur urbs nostra ab his hostibus crudeliter dimicantibus!».
				<lb/>Dux uero fecit congregari immensam congeriem lignorum,
				<lb/>lardum et stipulam, picem et siuum, ut pons mirae magnitudinis
				<lb/>atque pulchritudinis, quem rex pacificus Octauianus
				<lb/>cum magno labore stabilierat, sicut putabat, euerteretur.
				<lb/>Misso uero igne nichil preualuit, nec minui in aliquo potuit.
				<lb/>Cernens uero se in hoc esse delusum dixit suis: «Quid
				<lb/>agimus, o milites mei? Grauius tristor, et cor meum dissipatum
				<lb/>est, eo quod deuictum me esse uideo ab istorum inimicorum
				<lb/>meorum prudentia: utinam nec inchoassem!». Tunc
				<lb/>omnes consiliarii eius excitati in dolo dixerunt: «Defensores
				<lb/>eorum ita ueridici et stabiles esse uidentur, ut neque promissis
				<lb/>nec precibus suaderi possunt, quia pro eis assiduas preces
				<lb/>ad Deum fundere non cessant. Nam hii sunt Iuuenalis et Cassius
				<lb/>pastores et Fausta prudentissima uirgo interpellatrix eorum.
				<lb/>Sed audi, domine dux: recolimus enim, quia Athenienses,
				<lb/>a quodam dum essent rege possessi et decem sapientes
				<pb n="243"/>
				<lb/>secum haberent, consilio eorum muniti ledi a nemine poterant,
				<lb/>qui erant terreni homines, quanto magis isti familiarissimi
				<lb/>et amicissimi filii Dei. Vnde a suis prefatus rex consiliatus
				<lb/>est, ut, si callide illos non deciperet et ab inuicem separaret,
				<lb/>ledi neminem posset; quod et factum est. Vnde et uobis
			<lb/>notamus, quia ita agi nobis necesse est».</p>
			<p><lb/>Inito consilio diabolico istinctu, ut promitterent fidem
				<lb/>et pacto inter se stabilirent, hoc dolo motus, cum callida pace
				<lb/>miserunt legatos. Iurauerunt duodecim ex optimatibus ducis,
				<lb/>ut rectum fedus cum eis inhirent et firmam cum eis pacem
				<lb/>facerent, eo tantum tenore, ut intra ciuitatem cum suis
				<lb/>intrarent a prima porta et pacifice exirent per aliam, nulli mala
				<lb/>patrantes. Heu fallacia inscia! Tali fraude decepti sunt:
				<lb/>putauerunt, quod sacramenta non frangerent, dederunt assensum
				<lb/>ad suorum excidia. Nunc uero scire conuenit de crudeli
				<lb/>fallacia, quae tunc dira uersa est in Narniensi prouincia.
				<lb/>Cur non parebas, impia fallacia? Quare tam latens fuisti?
				<lb/>Venenata consilia, antiqua mala tunc excitata sunt; uiguerunt
				<lb/>facinora, oblita sunt sacramenta, odia clare patuerunt.
				<lb/>Sed o infelix ratio! Dedit dux licentiam, ut tantum ex suarum
				<lb/>rerum ciues secum extra ciuitatem ferrent, quantum in
			<lb/>una uice portare potuissent.</p>
			<p><lb/>Flebant sacerdotes, lamentabantur senes, eiulabant coniugati,
				<lb/>mulieres laxis crinibus se carpebant, filii uociferabant
				<lb/>contra parentes, omnes unanimiter uocem, mittentes: «Eia
				<lb/>patrones nostri, ubi sunt uestra iuuamina? Auxilia uestra ubi
				<pb n="244"/>
				<lb/>inuenire possumus? Periit spes nostra, consilia nostra dissipata
				<lb/>sunt, uirtus nostra confusa est. Sancte Iuuenalis, nobis non subuenis,
				<lb/>quia tibi expectas longa exilia. Ecce dimisisti commissos,
				<lb/>quia tibi est axilium preparatum. O corpus sanctum, ubi
				<lb/>et pro nostris sceleribus deducendus? Venerande Cassi, pacifice
				<lb/>pastor amabilis Ecclesiae nostrae, quomodo dimittis concessos,
				<lb/>quos portare debes ad Christum? Fausta amantissima,
				<lb/>nobilis et decora, uultu angelica, uirgo gloriosa, fulgida
				<lb/>nimis, spes optima, cur nos dimittis? Vel tu cum tuis morare,
			<lb/>quae in martyrio timida non fuisti!».</p>
			<p><lb/>Nec mora, sarcofaga rupta sunt, mausolea fracta, corpora
				<lb/>sanctorum abstracta sunt, uehicula parata. Inuenerunt corpora
				<lb/>gloriosissimorum Iuuenalis, Cassii et Faustae uirginis ita
				<lb/>integra, acsi fuisset cum anima caro. Tulerunt autem corpus
				<lb/>beati Iuuenalis et posuerunt eum iuxta criptam sepulchri
				<lb/>sui. Et ecce cum celi esset serenitas, cito tonitrua facta sunt,
				<lb/>excitata sunt fulgora, terra mota est, uenti mittentes fulmina
				<lb/>creuerunt, uerberantes oculos inimicorum: qui nichil uidentes,
				<lb/>sed prae pauore territi dimiserunt sanctum corpus, quod erectum
				<lb/>stetit supra pedes suos! Illi uero cadentes in terram, iacentes
				<lb/>per duarum fere horarum spatia, accumbebant. Postremum
				<lb/>uero tempestas siluit, in se reuersi, erigentes se,
				<lb/>eleuantes oculos, uiderunt sanctum Iuuenalem erectum stantem
				<lb/>quasi ex itinere preparatum. Tunc tulerunt eum,
				<lb/>ut ponerent in locello. Erant enim ilia eius fracta quasi prae
				<lb/>lassitudine, ita ut, heu pro dolor, sanguis exinde flueret et
				<lb/>pauimenta suae aulae irrigaret! Tunc episcopi, qui ibi aderant,
				<lb/>et pii clerici lacrimantes colligebant sanguinem eius, in
			<lb/>quantum ualuerant.</p>
			<p><lb/>Illi uero tulerunt corpus eius et posuerunt in birote nouo
				<lb/>una cum beatissimo Cassio atque Fausta, cum hymnis et
				<lb/>laudibus ducentes choros, psallentes atque laudantes Deum
				<lb/>pergebant ad propria. Populi uero Narnienses tristes atque
				<lb/>merentes, dimittentes sanctorum corpora, lamentantes et clamantes
				<pb n="245"/>
				<lb/>dicebant: «Cui nos orphanos relinquitis, beati patres?
				<lb/>Vel cui nos dimittitis, tutores nostri? Vsque quo uiuimus, qui
				<lb/>sine defensore sumus? Prius mori debuimus, quam tanta clades
				<lb/>nobis euenisset! O antiquissima ciuitas Narniensis, o famosa
				<lb/>in Romanorum finibus, robustissima contra inimicos,
				<lb/>amabilis notis, desiderabilis amicis, gloriosa uicinis, delectabilis
				<lb/>in confinibus: nunc depopulata ciuibus, frustrata patronis,
				<lb/>a defensoribus derelicta, a custodibus dimissa, ab igne cremata
				<lb/>et funditus desolata! Scimus, quia nostra peccata nostrorumque
				<lb/>parentum incitauerunt haec nobis pericula. Sed cur
				<lb/>antea mortui non fuimus atque penis afflicti et macerati,
			<lb/>quam uacui essemus talibus patronis?».</p>
			<p><lb/>Inter haec adducta sunt sanctorum corpora Iuuenalis
				<lb/>martyris et Cassii gloriosissimi confessoris et Faustae uirginis
				<lb/>in una nobilium ciuitatum Tusciae, quae dicitur Luca, et cum
				<lb/>omni honore posita sunt in ecclesia Sancti Frigiani Episcopi
				<lb/>haud procul a corpore eius. Sed omnipotens Deus, qui concessit
				<lb/>uolendo uoluntati ducis et exercitus eius, ut ita ducerent
				<lb/>sanctos, numquid irascetur per singulos dies? Ipse longanimis,
				<lb/>ut inquit per prophetam, nisi conuertantur, gladium
				<lb/>suum uibrabit. Aliquando enim eos monens ut pater, aliquando
				<lb/>per certas uisiones terrens ut filios, ut ad proprias
				<lb/>edes reducerent sanctos: per subiectas personas minabatur sacerdotibus,
				<lb/>monebat episcopos, populos cunctos pessimis cladibus
				<pb n="246"/>
				<lb/>hortabatur; dicebat enim per nuntios haec eis umbras
				<lb/>esse aduersum clades uenturas, nisi corpus beati Iuuenalis cum
				<lb/>nimio honore in suam reducerent parochiam. Grandinem
				<lb/>frequentem miserat, calidam pluebat aquam, sulfurei imbres
				<lb/>crebro uenerant, fontes et putei eorum fetore ac uerminibus
				<lb/>scaturiebant, iumenta eorum et cuncta animantia repentinus
				<lb/>interitus interimebat, ita ut sero mittentes in stabulis mane
				<lb/>mortua inuenirent. Induratum enim erat cor eorum, ut
				<lb/>prius ferrent supplicia atque plagas, quam sanctorum corpora
				<lb/>in propriis dimitterent reuerti locis; putabant enim dari cladibus
				<lb/>finem. Post haec nec in homines uersa est, ita ut, qui tumulum
				<lb/>defuncti cadaueris patrassent, ibi deficerent et simul
			<lb/>sepelirentur.</p>
			<p><lb/>Tunc, quamuis sero, consilium inierunt salutis, dicentes
				<lb/>unanimiter: «Quid agimus, uel quid facturi sumus? Ubi est
				<lb/>consilium nostrum? Depopulatur urbs, deuastati sumus ab
				<lb/>animalibus, et nunc nos pessimis necibus succumbimus. Ut
				<lb/>quid haec? Nisi quia frustramur Narnienses a suis patronis. O
				<lb/>simulata pietas! Non placet Deo uana operatio, uenerantia
				<lb/>stultitiae. Non agnoscebamus nuntios, non cognouimus angelos,
				<lb/>non credidimus dictis, territi non fuimus ex plagis.
				<lb/>Nunc uero nos, qui residui sumus, fundamus, antequam interimamur,
				<lb/>preces nostras duci, ut cum honore corpus sancti
				<lb/>Iuuenalis mittat ad dominum nostrum pontificem Romanorum,
				<lb/>ut ipse honorifice remittat ad propriam edem. O omnes
			<lb/>cernite antiquissima miracula in prioribus populis patrata!</p>
			<pb n="247"/>
			<p><lb/>Quando Philistei temporibus Heli sacerdotis pugnauerant
				<lb/>contra Isrelitas, et fuerunt duo filii Heli mortui cum plurima
				<lb/>multitudine ex Israel, et eorum peccatis exigentibus captiuam
				<lb/>duxerunt arcam domini Dei Sabaoth et posuerunt eam in
				<lb/>templo Dagon; quamuis honorifice uenerantes, tamen mane
				<lb/>deum eorum confractis ceruicibus et totum diminutum inuenerunt
				<lb/>ante arcam Domini. Nec multo post pessima clade
				<lb/>percussi, intellexerunt malum de arca perpetrasse, ut in Regum
				<lb/>uolumine refertur, tuleruntque duas uaccas fetas, quae non sudauerunt
				<lb/>iugo, et eam posuerunt super currum, ita ducentes,
				<lb/>ut non declinarent ad dexteram neque ad sinistram; et sic
				<lb/>cum pluribus thesauris arca est reuersa in ciuitatem suam. Ita
			<lb/>nos decet agere».</p>
			<p><lb/>Statim surrexerunt omnes unanimiter cum duce et tulerunt
				<lb/>corpus beati Iuuenalis et cum nimio honore reduxerunt,
				<lb/>cum hymnis et canticis, cum psalmis et choris, ad apostolorum
				<lb/>limina summo pontifici deferentes. Tunc conglobati
				<lb/>episcopi Romanorum et presbyteri cum cetu Romanorum susceperunt
				<lb/>corpus beatissimi Iuuenalis cum infinitis gaudiis.
				<lb/>Clamabat pontifex: “Eia Iuuenalis sanctissime, dum in carne
				<lb/>esses, duxit te Dominus, derelicto parente rebusque patris, ex
				<pb n="248"/>
				<lb/>Africanis partibus Romam ob amorem apostolorum aduentantem,
				<lb/>et per preceptiones sanctorum pontificum Narnienses sortitus
				<lb/>es predicare, quos tibi sede commissa decorasti et predicando
				<lb/>traxisti ad Christum. Et nunc omnis te expectat plebs
				<lb/>tua, beate, quasi reductum de exilio». Quantas autem uirtutes
				<lb/>per eum Dominus, postquam Romam ingressus est, sit operatus,
				<lb/>quanti ceci illuminati, quanti demoniaci saluati, quanti infirmi
				<lb/>sanati, enumerare longum est. Unde per triduum ibi detento,
				<lb/>quarto die ipse per se pontifex cum cuncto clero ornauerunt
				<lb/>uehiculum, excalceatis pedibus baiulantes eum, sic contra suos
				<lb/>dicentes ciues ... Dum uero per itinera duceretur, occurrebant
				<lb/>ei multi infirmi, qui tacto feretro eius sani efficiebantur.
				<lb/>Nuntiatum est autem ciuibus suis; qui quanta letitia
				<lb/>adiuuati, quantas Deo gratias reddiderunt, enumerare non
				<lb/>possum, unusquisque sufficit mente tractare. Omnes enim,
				<lb/>quibuscumque occupationibus tenerentur, paruulorum et supellectilis
				<lb/>prae tanta letitia obliuiscentes, omni cura postpositi a
				<lb/>mo, prout quisque uelocius ire poterat, obuiam processerunt.
				<lb/>Plurima igitur exultatione beatissimum corpus recipientes,
				<lb/>diligentissime in confessione propria locauerunt; ubi iugiter
				<lb/>omnipotens Deus non solum demoniacis, uerum etiam omnibus
				<lb/>infirmantibus, qui pura conscientia beatissimum Iuuenalem
				<lb/>fideliter uenerantur, salutis beneficia prestare non desinit.
				<lb/>Preterea Narniensis patriae incolas ubilibet tanta dilectione
				<lb/>custodit, ut in quocumque periculo seu tribulatione constitutos
				<lb/>ad ipsum fideliter proclamantes eruat et suis precibus,
				<lb/>quod iuste poscitur, efficiat, prestante domino nostro Iesu
				<lb/>Christo, qui cum Patre et Spiritu sancto laudabilis et gloriosus
			<lb/>permanet in secula seculorum. Amen.</p>
		</div>
	</body>
</text>
</TEI>
