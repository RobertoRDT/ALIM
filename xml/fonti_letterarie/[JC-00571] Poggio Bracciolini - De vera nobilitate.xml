<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>De vera nobilitate</title>
				<author>Poggio Bracciolini</author>
				<respStmt>
					<resp key="print_editor">Edizione critica a stampa a cura di</resp>
					<name>Davide Canfora</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="AC">Antonio Corvino</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="8618" unit="words">Parole: 8618</measure>
				<measure quantity="51864" unit="characters_without_spaces">Caratteri (spazi esclusi): 51864</measure>
				<measure quantity="59521" unit="characters_witht_spaces">Caratteri (spazi inclusi): 59521</measure>
			</extent>
			<publicationStmt>
				<publisher>ALIM</publisher>
				<date when-iso="2012-11-03">03/11/2012</date>
			</publicationStmt>
			<notesStmt>
				<note>Genere: Trattatistica</note>
				<note>Tipo: Fonti Letterarie</note>
				<note>Tipo: </note>
				<note>Note: Data di composizone del trattato: 1440&#13;
Parole: 8.714&#13;
Caratteri: 66.215&#13;
SM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Poggio Bracciolini</author>
						<title level="m">De vera nobilitate</title>
						<editor>Davide Canfora</editor>
						<imprint>
							<publisher>Storia e letteratura</publisher>
							<pubPlace>Roma</pubPlace>
							<date>2002</date>
						</imprint>
					</monogr>
					<series>
						<title level="s">Edizione nazionale dei testi umanistici</title>
						<biblScope unit="volume">6</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Trattatistica</term>
				</keywords>
			</textClass>
			<creation>
				<date when-iso="1401/1500">XV</date>
			</creation>
		</profileDesc>
		<revisionDesc>
			<change who="AC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="5"/>
		<div>
			<head><lb/>POGGII FLORENTINI AD REVERENDISSIMUM
				<lb/>PATREM DOMINUM CARDINALEM CUMANUM
			<lb/>LIBELLUS DE VERA NOBILITATE INCIPIT</head>
			<div type="chapter">
				<head><lb/>1</head> <p>Non dubito, prestantissime pater, nonnullos esse futuros, qui
					<lb/>hunc meum laborem non quidem aperte reprehendant - quis
					<lb/>enim tam iniquus est iudex qui honestum otium culparet? -, sed
					<lb/>imparem dicant viribus meis, qui nequiverim onus suscepti muneris
					<lb/>sustinere. Quibus ego forte assentiar et opus a me inchoatum
					<lb/>maiori dignum ingenio et eloquentia profitebor. Sed et illud etiam
					<lb/>addam, exercitii gratia potius quam docendi studio descendisse me
					<lb/>in hoc veluti certamen nobilitatis, in quo postmodum reliqui
				<lb/>maiori cum laude et dicendi copia versarentur.</p>
			</div>
			<div type="chapter">
				<head><lb/>2</head> <p>Equidem miror aliquando, cum late pateat nobilitatis
					<lb/>nomen cumque de ea tam varie sint non solum inter rudes litterarum,
					<lb/>sed etiam inter doctissimos viros sententie, nichil a Latinis,
					<lb/>nisi paucis verbis, neque a Grecis quoque, preter Aristotelem et
					<lb/>Metrodorum, quorum uterque unico libro nobilitatem complexus
					<lb/>est, hac de re litteris explicatum. Itaque posteaquam et nostra
					<lb/>deesse et carere alienis nos perspexi, haud absurdum visum est
					<lb/>michi aliquod veluti principium eius rei disputande afferre in
					<lb/>medium, quam postmodum doctiores a nobis excitati politiorem
				<lb/>exquisitioremque sua sapientia queant reddere.</p>
			</div>
			<div type="chapter">
				<head><lb/>3</head> <p>In omni enim facultate primi rerum scriptores ut plurimum
					<lb/>tardiores rudioresque sunt habiti neque quicquam in principio ita
					<lb/>simul inventum traditumque extitit, ut non multa posteriores tum
					<lb/>addiderint, tum etiam in melius immutarint; quod etiam in ipsa
					<pb n="6"/>
					<lb/>philosophia, que parens est sapientie, et in his artibus, quas appellant
					<lb/>liberales, scimus contigisse, cum omnes additamento ad summum
					<lb/>culmen pervenerint. Satis fuit prioribus illis incitamenta
					<lb/>quedam et veluti calcar indidisse reliquis perfectiora inquirendi.
					<lb/>Eodem pacto hunc meum libellum existimo alicuius ingenium
					<lb/>erecturum, qui ea que a nobis aut pretermissa aut errata cognoverit
					<lb/>reddat sua diligentia meliora. Quod ut conentur cui id per
					<lb/>doctrinam ac eloquentiam possunt, vehementer hortor ob utilitatem
					<lb/>communem: hoc enim maxime modo Latine lingue splendorem
					<lb/>ac decus augebit disserentium industria mihique in primis
					<lb/>gratias agent, qui meis ineptiis illos ad scribendi studium et laudem
				<lb/>provocarim.</p>
			</div>
			<div type="chapter">
				<head><lb/>4</head> <p>A lectoribus autem veniam peto, si non eam, quam vel rei
					<lb/>dignitas aut opinio eorum requirit, scientiam et elegantiam prestiti.
					<lb/>Malui enim ruditer atque indocte quam nihil scribere, presertim
					<lb/>ociosus et ea de re in cuius extimatione pauci videntur recta
					<lb/>sentire. Ad te vero, virum hac nostra etate omni virtutum et litterarum
					<lb/>genere maioribus comparandum, hunc libellum destinavi
					<lb/>veluti testem amoris erga te mei, ut in tua auctoritate et nomine
					<lb/>conquiescat. Adicietur enim non parum ei favoris et dignitatis ex
					<lb/>tua excellenti virtute, cum omnes extimaturi sint quicquid ad te
					<lb/>deferatur emendatum ac perfectum esse debere. Suscipe igitur
					<lb/>hunc libellum, in quo de vera nobilitate disputatur, de qua cum
					<lb/>alias sepius multos disceptantes audivi, tum vel maxime dudum
				<lb/>disertissimos mihique summa familiaritate coniunctos.</p>
			</div>
			<div type="chapter">
				<head><lb/>5</head> <p>Nam cum olim ex Urbe in patriam secessissem aeris mutandi
					<lb/>gratia, venerunt eodem rogatu meo doctissimi mihique amicissimi
					<lb/>viri Nicolaus Nicolus et Laurentius de Medicis, quos ad id pellexeram
					<lb/>precipue nonnullorum, que ex Urbe advexeram, signorum
					<lb/>ostentatione. Hi cum essent in hortulo, quem peregrinis quibusdam
					<lb/>marmoribus celebrem reddere cupiebam parvule suppellectilis
					<pb n="7"/>
					<lb/>inditio, ridens, cum oculos circumtulisset, Laurentius: «Hic
					<lb/>hospes noster» inquit «cum legerit fuisse moris antiqui apud priscos
					<lb/>illos excellentis viros, ut domos, villas, hortos, porticus,
					<lb/>gymnasia variis signis tabulisque maiorum quoque statuis exornarent
					<lb/>ad gloriam et nobilitandum genus, voluit, cum progenitorum
					<lb/>imagines deessent, hunc locum et se insuper his pusillis et confractis
					<lb/>marmorum reliquiis nobilem reddere, ut rei novitate aliqua
				<lb/>eius ad posteros istis rebus gloria emanaret».</p>
			</div>
			<div type="chapter">
				<head><lb/>6</head> <p>«Si hoc appetit» Nicolaus inquit «aliunde eruenda est materia
					<lb/>nobilitatis, non ex signis et marmorum fragmentis, mutis et viro
					<lb/>sapienti non admodum appetendis. Ex animo, hoc est ex sapientia
					<lb/>et virtute, excutienda nobis est que sola erigit homines ad laudem
				<lb/>nobilitas».</p>
			</div>
			<div type="chapter">
				<head><lb/>7</head> <p>«Licet» Laurentius inquit «ea plurimum ad largiendam nobilitatem
					<lb/>putem conferre - divina enim quedam res virtus habetur et
					<lb/>omnibus appetenda -, tamen tabulis, signorum varietate atque elegantia,
					<lb/>opibus, rerum copia, magistratibus insuper atque imperiis
					<lb/>parari nobilitatem videmus etiam in eis qui non alio clarent ornamento
					<lb/>virtutum eaque ab egregiis ingeniis et appetita et culta legimus.
					<lb/>Nam constat etiam priscos doctissimos viros in signis et tabulis
					<lb/>comparandis plurimum operis studiique posuisse. Cicero ipse,
					<lb/>Varro, Aristoteles ceterique cum Greci tum Latini insignes omni
					<lb/>doctrinarum genere viri, qui virtutum specie se ad studia contulerunt,
					<lb/>eiusmodi rebus suas quoque bibliothecas et hortos excolebant
					<lb/>ad loca ipsa in quibus constituta erant nobilitanda idque laudis et
					<lb/>industrie esse volebant. Multum enim ad imitandum excitandumque
					<lb/>animum conferre extimaverunt imagines eorum qui glorie et
				<lb/>sapientie studiis floruissent ante oculos positas».</p>
			</div>
			<div type="chapter">
				<head><lb/>8</head> <p>«Atqui» Nicolaus inquit «si, qui signa et tabulas domi habent,
					<lb/>nobilitatem ex eo consecuntur, multo magis sculptores pictoresque
					<pb n="8"/>
					<lb/>nobilitatis insignibus ceteris anteirent. Feneratores quoque, si
					<lb/>essent ditissimi ac in magistratu imperiisque constituti, quantumvis
					<lb/>improbi nefariique, nobiles evaderent; quo nihil indignius dici
					<lb/>potest quam flagitiis vel rapinis aut aliquo turpi questu aditum
				<lb/>sibi quempiam patefacere ad nobilitatem».</p>
			</div>
			<div type="chapter">
				<head><lb/>9</head> <p>Tum Laurentius: «Et statuarios» inquit «ac pictores, quos ars
					<lb/>sua celebres atque insignes reddidit, opulentos insuper ex re undecumque
					<lb/>contracta, maximis quoque facinoribus notos, si verbum
					<lb/>inspexeris recte nobiles dicemus. Itaque et philosophum studiis litterarum
					<lb/>prestantem et famosum latronem nobilem dici licet, alterum
					<lb/>ob insigne flagitium, alterum ob doctrinam et scientam singularem.
					<lb/>Q. Cicero scribens ad fratrem de petitione consulatus,
					<lb/>cum de Antonio et Catilina competitoribus loqueretur: 'Nequaquam
				<lb/>sunt - inquit - tam genere insignes quam vitiis nobiles'.</p>
			</div>
			<div type="chapter">
				<head><lb/>10</head> <p>Nobilem enim antiqui appellabant eum qui ob aliquam precipuam
					<lb/>rem notus vulgatusque et aliquo facto arteque insignis erat
					<lb/>et sermone hominum celebris. Cicero noster: `Erat - inquit- illis
					<lb/>in conspectu prestanti sapientia et nobilitate Pithagoras'. Alio in
					<lb/>loco de eodem: ‘Philosophus nobilis, a quo non solum Grecia et
					<lb/>Italia, sed omnis barbaries commota est’. Pro Archia item de philosophis:
					<lb/>‘in quo predicationem nobilitatemque despiciunt, predicari
					<lb/>de se ac nominari volunt’, Livius quoque: ‘hec pugna -
					<lb/>inquit - Alliensi cladi nobilitate prope par’. Et alibi: ‘cum antea
					<pb n="9"/>
					<lb/>ferocibus dictis rem nobilitassent’, quibus verbis rem nobilem
				<lb/>appellari constat sermone et fama hominum vulgatam.</p>
			</div>
			<div type="chapter">
				<head><lb/>11</head> <p>Verum non de ea nobilitate querimus que, in vitio posita,
					<lb/>turpitudinem affert, sed ea que non respuit virtutis societatem,
					<lb/>quam si neges ex his, quas modo retuli, rebus comparari, pervulgate
				<lb/>de ea opinioni et communi omnium sensui repugnas.</p>
				<p><lb/>Omnes enim illum dici et esse nobilem affirmant qui antiqua
					<lb/>familia, opulentis maioribus cum honore ac dignitate in sua
					<lb/>republica versatis originem trahat. Quamobrem si nostris moribus
					<lb/>et inveterate hominum extimationi acquiescendum putas, si
					<lb/>id verum existimas quod vulgus tenet, quod in eiusmodi rebus
					<lb/>plurimum auctoritatis possidet, mecum de nobilitate sentias
				<lb/>oportet».</p>
			</div>
			<div type="chapter">
				<head><lb/>12</head> <p>«Doctissimorum ne hominum» inquit Nicolaus « an vulgi et
					<lb/>plebis iudicio disputandum censes? Nam si opinionibus et moribus
					<lb/>hominum ducaris, intelliges nullam sedem esse nobilitatis, in
					<lb/>qua possit consistere. Cum enim varii sint interque se admodum
					<lb/>repugnantes, non intelligo que certa ex iis nobilitatis norma elici
					<lb/>possit. Nomen quidem apud omnes convenit, res admodum discrepat,
					<lb/>ut nihil minus persepe credam nobilis nomen mereri quam
					<lb/>cum qui id nomen usurpet. Si qua est enim nobilitas atque ea a
					<lb/>certa re aut ratione - prout concedendum est - proficiscitur,
					<lb/>unam apud omnes atque eandem esse decet. Sed cum nihil minus
					<lb/>vulgi opinio respiciat quam virtutem aut rationem in appellatione
					<lb/>nobilis ac propterea admodum varietur pro cuiusque gentis usu et
					<lb/>opinione, que admodum sibi invicem repugnent, non a certa ac
					<lb/>determinata re, sed a quadam consuetudine hominum inconsulta
					<lb/>videtur duci atque ob eam rem an hec decantata sermone
					<lb/>omnium nobilitas aliquid preter inane nomen existat aliquando
					<lb/>addubitare cogor. Nam si quid ea est, aut a vitio aut a virtute proficiscitur.
					<lb/>Ex vitio nobilitatem oriri stultum est credere. Virtus si
					<lb/>nobilitatem parit, cum ea sit una atque eadem semper nec usu
					<pb n="10"/>
					<lb/>hominum varietur, ita et nobilitas sit necesse est. Sed hec ita apud
					<lb/>nos non varia tantum, sed diversa est et invicem contraria, ut nullam
				<lb/>certam radicem habere videatur, ex qua possit oriri».</p>
			</div>
			<div type="chapter">
				<head><lb/>13</head> <p>«Hanc diversitatem» Laurentius inquit «quid sentias non
					<lb/>satis intelligo ob eamque causam a te id lucidius explanari velim et
				<lb/>simul scire quid maxime probes».</p>
			</div>
			<div type="chapter">
				<head><lb/>14</head> <p>«Minime» inquit Nicholaus «huius loci et temporis hec est
				<lb/>disceptatio et huic forsan - me intuens - non iucunda».</p>
			</div>
			<div type="chapter">
				<head><lb/>15</head> <p>«Nequaquam» inquam «Nicolae. Quin pergratum mihi erit
					<lb/>si hanc dubitationem nobis exsolveris, que scitu iocunda est et
					<lb/>cognitione dignissima. Ego quidem non sum adeo demens atque
					<lb/>insulsus, ut ex his collectitiis marmoribus aliquam nobilitatem
					<lb/>aucupari velim. Alia ad illam via ascendi puto, hec autem voluptatis
					<lb/>et ornamenti causa a me quesita et comparata sunt. Sed hic
					<lb/>noster Laurentius iocatur mecum libens existimatque, si horum
					<lb/>contemptum mihi persuaserit, se maiorem partem ablaturum.
					<lb/>Postea vero quam in hunc sermonem incidimus, narra, queso, que
					<lb/>modo Laurentius postulabat. Non enim miror, si parum de illa
					<lb/>apud populos convenit, cum inter philosophos quoque hac de re
					<lb/>sit adeo magna dissensio, ut dubitem cui potissimum sententie sit
				<lb/>inherendum».</p>
			</div>
			<div type="chapter">
				<head><lb/>16</head> <p>Tum Nicolaus: «Quam multiplex et varia sit illius» inquit
					<lb/>«observatio, haud ignotum - opinor - est vobis, cum quod aliis
					<lb/>nobile videatur, alii specimen ignobilitatis velint. Ut enim ab Italis
					<lb/>incipiam, a quibus humanitas, virtus ac omnis vivendi ratio et
					<lb/>disciplina ad reliquas nationes defluxit, quid tam inter se differt
					<lb/>quam Neapolitanorum, Venetorum Romanorumque nobilitatis
					<lb/>opinio? Neapolitani, qui pre ceteris nobilitatem pre se ferunt, eam
					<lb/>in desidia atque ignavia collocare videntur. Nulli enim rei preter
					<lb/>quam inerti otio intenti sedendo atque oscitando ex suis possessionibus
					<lb/>vitam degunt. Nefas est nobili rei rustice aut suis rationibus
					<lb/>cognoscendis operam dare: sedentes in atriis aut obequitando
					<lb/>tempus terunt. Etiam si improbi assurdique fuerint, dummodo
					<pb n="11"/>
					<lb/>priscis domibus orti se nobiles profitentur. Mercaturam ut rem
					<lb/>turpissimam vilissimamque exhorrent, adeo fastu nobilitatis
					<lb/>tumentes ut, quantumvis egenus atque inops, citius fame interiret
					<lb/>quam filiam vel opulentissimo mercatori matrimonio collocaret
					<lb/>mavultque furtis et latrocinio quam honesto questui vacare. Scio
					<lb/>virum quendam equestris ordinis genere atque opibus preclarum,
					<lb/>quod aliquando, ut patrem familias decet, vina ex variis prediis
					<lb/>collecta simul vendere esset solitus, pro mercatore velut infamem
					<lb/>habitum, filias etiam grandi dote vix nuptui dare potuisse, adeo
					<lb/>mercature nomen apud ignavos atque inertes turpe atque obscenum
				<lb/>putatur!</p>
			</div>
			<div type="chapter">
				<head><lb/>17</head> <p>Huic absurditati contraria est Venetorum consuetudo, inter
					<lb/>quos nobilitas, veluti factio quedam, ab reliquo populo distincta
					<lb/>mercaturam omnis exercet, ea quoque que equestris ordinis insigne
					<lb/>potitur. Omnes enim qui rei publice muneribus funguntur
					<lb/>quique, ut aiunt, ex ordine sunt senatorio, nascuntur atque
					<lb/>appellantur nobiles, adeoque hac vulgari aura inflantur nonnulli,
					<lb/>ut etiam si quis parente absurdo, insulso, inopi, ipse quoque
					<lb/>haud dissimilis patri fuerit, tamen si in popularem virum inciderit,
					<lb/>quantumvis doctum ac sapientem, cum pre se contemnat
					<lb/>tumore nobilitatis. At ego mallem Apulei me asinum quam aut
					<lb/>talis essem aut ortus ex eo cui minus quam asello sensus aut prudentie
					<lb/>inest. Atque hi omnes precipuam mercature dant operam
					<lb/>neque eam a nobilium exercitio existimant alienam. Quod autem
					<lb/>nusquam gentium reperitur, ipsi persepe nobilem reddunt ex
					<lb/>ignobili. Nam qui ob aliquod in eorum rem publicam insigne
					<lb/>facinus admissum, etiam si scelere aliquo profuerit, adsciscitur ad
					<lb/>munia civitatis, nobilium numero adscribitur. Sed nil stultius
					<lb/>quam aliquem ignobilem propter navatam rei publice operam
					<lb/>civitate donatum nobilem dici aut quod virtute aut recte factis
					<lb/>acquiri sapientes volunt, id credere aliquando malis artibus parari
				<lb/>posse.</p>
			</div>
			<pb n="12"/>
			<div type="chapter">
				<head><lb/>18</head> <p>Romani qui appellantur nobiles mercaturam ut rem vilem
					<lb/>atque abiectam contemnunt: culture agrorum et rei rustice vacare,
					<lb/>gregis atque armentorum curam gerere, re pecuaria opes querere
					<lb/>questura honestum et viro nobili dignum putant, idque eis
					<lb/>qui possunt agere, etiam si recenti sint familia, hoc lucri genere
					<lb/>patefit aditus ad nobilitatem. Est apud hos honesta, licet rusticana,
					<lb/>nobilitas longe distans a Neapolitana. Nos rectius de nobilitate
					<lb/>sentire videmur. Habentur enim nobiles orti antiqua stirpe,
					<lb/>quorum maiores functi officiis civitatis in rei publice admnistratione
					<lb/>versati sint. Horum pars se ad mercaturam confert, pars titulo
					<lb/>nobilium gaudens nulli exercitio dedita venatu et aucupio
				<lb/>oblectatur.</p>
			</div>
			<div type="chapter">
				<head><lb/>19</head> <p>Ianuensibus idem quod Venetis usu venit. Negotiationi
					<lb/>deduntur, presertim maritime, nobiles atque ignobiles, qui nulla
					<lb/>alia re nisi origine distinguntur. Sunt ex his quidam in castellis
					<lb/>montanis dispersi, Cachi more itineribus infesti. Qui nobiles
					<lb/>habentur Lombardi - et item tractus omnis Venetorum qui
					<lb/>dicuntur nobiles - vivunt ex prediorum fructu et paterna hereditate,
					<lb/>nullo preter quam aucupandi venandique studio ducti: his
				<lb/>sola origo et negotiorum vacatio nobilitatem largitur.</p>
			</div>
			<div type="chapter">
				<head><lb/>20</head> <p>Quid loquar de reliquis nationibus, quarum usus plurimum
					<lb/>differt a moribus nostris? Germani atque Alamanni, quibus census
					<lb/>patrimonii ad victum suppetit, et iis procul urbibus, aut qui castellis
					<lb/>et oppidulis dominantur, quorum magna pars latrocinio
					<lb/>deditur, nobiles censentur; quibus humanius ingenium natura
					<lb/>dedit herent principibus, quorum in aula assuescunt cultiori vite,
				<lb/>rudes tamen et moribus asperi.</p>
			</div>
			<div type="chapter">
				<head><lb/>21</head> <p>Gallie omnis una est nobilium norma. Nam rura et predia
					<lb/>sua incolentes urbes fugiunt, in quibus habitare nobilem turpissimum
					<pb n="13"/>
					<lb/>ducitur. Qui in illis degunt rustici habentur atque ignobiles,
					<lb/>mercatores aspernantur ut vile atque abiectum hominum genus,
					<lb/>prediis suis contentum ac prodigum esse neque futuri quicquam
					<lb/>pensi habere signum nobilitatis volunt; ea quotidie augetur vel
					<lb/>pecunia vel famulatu. Nam mercatorum aut quorumvis opificum
					<lb/>filii qui diviciis prestant aut empio predio rus se conferunt, urbe
					<lb/>relicta atque eius fructu contenti, seminobiles evadunt suisque
					<lb/>posteris nobilitatem prebent aut famulantes principibus aliquo
					<lb/>predio collato pro nobilibus honorantur. Ita plus illis rura et
					<lb/>nemus conferunt quam urbes atque otii quam negotii ratio ad
					<lb/>consequendam nobilitatem. Eos certe qui apud nos semirustici
				<lb/>censentur villarum incole, illi nobilitatis laude commendant.</p>
			</div>
			<div type="chapter">
				<head><lb/>22</head> <p>Hos Britanni secutitur, Angli hodie vocitati, qui nobiles in
					<lb/>civitatibus morari ignominie loco putant: rura silvis ac pascuis
					<lb/>seclusa inhabitant, nobiliorem ex censu iudicant, rem rusticam
					<lb/>curant vendentes lanam et armentorum fetus neque turpe existimant
					<lb/>admisceri questui rusticano. Vidi ego hominem relicta mercandi
					<lb/>cura, cum predia pretiosiora emisset atque in ea cum familia
					<lb/>urbe posthabita se contulisset, auctorem nobilitatis filiis extitisse
					<lb/>et ipsum haud reiectum a nobilium cetu. Multos quoque
					<lb/>ignobilis generis aliquod prestans in bello facinus, acceptis a principe
				<lb/>donis, nobilitavit.</p>
			</div>
			<div type="chapter">
				<head><lb/>23</head> <p>Hispania duplici nobilitate utitur. Nam et qui in suis civitatibus
					<lb/>antiquo genere orti ceteris presunt divitiis prediti et qui in
					<lb/>campis commorantes nutriuntur ex prediorum censu cum ornatiore
					<lb/>quodam vivendi ritu, quo ceteris prestent, nobilium nomen
					<lb/>tenent. Hos inter omnes equester ordo primum nobilitatis locum
				<lb/>habet.</p>
			</div>
			<div type="chapter">
				<head><lb/>24</head> <p>Apud Grecos quicunque ad imperatoris aulam vocati servitio
					<lb/>eius insistunt, quantumvis abiecti generis, ob principis consuetudinem
					<lb/>ac famulatum nobilitatis titulo potiuntur appellanturque
					<lb/>deinceps nobiles. Apud nostros vero principes is mos inolevit, ut
					<lb/>pontifex, imperator, reges, principes privilegio et litteris faciant
					<pb n="14"/>
					<lb/>nobiles nulla habita virtutis ratione. Ita illi, quod risu dignum est,
				<lb/>usu et obsequio, isti scriptura et cera nobilitatem adipiscuntur.</p>
			</div>
			<div type="chapter">
				<head><lb/>25</head> <p>Barbaris quoque gentibus diversi sunt nobilitatis mores.
					<lb/>Egyptiis et Siriis nulla habetur, nisi eorum qui militie deduntur,
					<lb/>qui soli excellunt ac dominantur, reliquis servorum loco habitis.
					<lb/>At hos omnes constat esse empticios servos, qui postmodum prefecturas
					<lb/>equitum provinciarumque sortiti usque adeo fortune
					<lb/>beneficio efferuntur, ut ex eis potentior regnum occupet viribus
					<lb/>armorum fretus. Teucros insuper et superiores Sarmatas arma nobilitant.
					<lb/>Nam qui ordines ducunt, ditati prediis, nobiles dicuntur,
					<lb/>ipsi quoque ex servicio maiori ex parte ad militiam adsciti: pueri
					<lb/>enim empti pretio militiam condiscunt, in qua excellere parit
				<lb/>nobilitatem.</p>
			</div>
			<div type="chapter">
				<head><lb/>26</head> <p>Tanta ergo, ut de reliquis sileam, varietas tantaque morum
					<lb/>inter homines dissensio numquid non cogit fateri nos, quoniam
					<lb/>tam disparibus modis observatur, nullam esse certam tamquam
					<lb/>nobilitatis fomulam quam possis amplecti, quoniam, si quid ea
					<lb/>est, originem aliquam habere fundamentumque stabile ac firmum,
				<lb/>e quo prodeat, oportet?».</p>
			</div>
			<div type="chapter">
				<head><lb/>27</head> <p>Tum Laurentius: «Licet ea» inquit «pro gentium varietate
					<lb/>multiplex videatur, omnes tamen, quos modo recensuisti, et esse
					<lb/>et recte dici nobiles arbitror posse. Nam sicut non omnes leges
					<lb/>omnibus civitatibus sunt accomodate, sed variantur pro rerum
					<lb/>publicarum commodis et utilitate, cum que aliis prosunt aliis
					<lb/>obesse videantur, et tamen legum vim auctoritatemque conservant
					<lb/>neque propterea non habentur leges quia non omnibus eadem
					<lb/>conferunt, sic ego Italos, Gallos, Germanos, Britannos, barbaros
					<lb/>existimo, qui a suis nobiles dicuntur, esse; neque ego nobiliores
					<lb/>appellabo cives quam rusticanos neque mercatores, qui in sua re
					<pb n="15"/>
					<lb/>publica administranda cum laude versantur, quam illos desidiosos,
					<lb/>qui se conspici in atriis sedentes atque otiosos pulchrum ducunt.
					<lb/>Consuetudinem enim, que quasi morum magistra maximam vim
					<lb/>in hominum moribus tenet, tanquam ducem sequi debemus, que
					<lb/>licet paulum inter se dissentire pro varietate diversarum gentium
					<lb/>dicatur, tamen id nobilitatis inditium omnes putant aut patrimonio
					<lb/>ampliori aut honestiori vite ratione aut vacatione questus aut
					<lb/>armorum laudibus aut victu splendidiore aut dignitate ceteris
				<lb/>anteire».</p>
			</div>
			<div type="chapter">
				<head><lb/>28</head> <p>«Longe» inquit Nicolaus «opinione laberis, Laurenti. Nam et
					<lb/>ea consuetudo probanda et accipienda est, que non procul absit a
					<lb/>recta ratione (altera enim abusus nomine appellabitur), et leges ad
					<lb/>eorum quibus dantur utilitatem et commoda referuntur, que cum
					<lb/>non sint ubique gentium atque omnibus eadem, pro varietate
					<lb/>commodorum et leges quoque variari oportet. Sed tamen omnes
					<lb/>eandem originem habent, cum ab equitatis et iustitie fonte
					<lb/>descendant, ut quod cuique honestum est et utile suadere et precipere
					<lb/>videantur. At iste, quas modo explicavi, nobilium species ita
					<lb/>inter se variantur, contrarie ac diverse, ut nullam certam stirpem,
					<lb/>nullum certum genus preferant, quod ratione aliqua nitatur, sed a
					<lb/>sola opinione institutoque quodam voluntario, cuius nulla vera
					<lb/>causa reddi possit, videantur prodire. Quapropter fatebor ingenue
				<lb/>neminem eorum iure appellari nobilem posse.</p>
			</div>
			<div type="chapter">
				<head><lb/>29</head> <p>Qui enim fieri potest, ut vir ocio marcens, nullo honesto
					<lb/>negotio intentus, nulla preditus virtute, nulla sapientia, nulla
					<lb/>doctrina, maioribus tantum ac stirpis origine fisus, possit ullo
					<lb/>esse pacto nobilis? Ego vero istos vilissimi iumenti loco habeo
					<lb/>neque etiam fatebor unquam civem aut alium quemvis improbum,
					<lb/>abiectum, contemptum, flagitiosum aut nulla re clarum,
					<lb/>sed tantum maiorum virtute et dignitate fidentem, nobilis
					<lb/>nomen mereri. At vero ex mercatura non video que nobilitas
					<lb/>acquiratur aut quo modo, cum illius iungatur exercicio, quod vile
					<lb/>atque abiectum sapientes arbitrati sunt. Cicero eam non admodum
					<pb n="16"/>
					<lb/>dum vituperandam scribit, si fuerit opulenta, illam in sordido
					<lb/>questus genere ponens. Sed quod aliquando vituperari potest
					<lb/>nunquam admiscebitur cum nobilitate, a cuius offitio longissime
				<lb/>is questus abest.</p>
			</div>
			<div type="chapter">
				<head><lb/>30</head> <p>Opifices item artificesque omnes expertes illius erunt, cum
					<lb/>in eo exercitio versentur cui nulla est virtus adiuncta. Turpe quidem
					<lb/>omne genus eiusmodi hominum extimatur. Sed ne ex divitiis
					<lb/>quoque ulla nobilitas elicietur, sive eas nobis ipsi comparavimus,
					<lb/>sive accepimus relictas. Quibus enim artibus acquirantur
					<lb/>constat: sane raro cum virtute, cuius aliud manus est quam parandis
					<lb/>divitiis vacare. Relicte vero nihil nobis laudis afferunt, aliena
				<lb/>opera parte.</p>
			</div>
			<div type="chapter">
				<head><lb/>31</head> <p>Auream beatus Hieronymus profert sententiam, divitem aut
					<lb/>iniquum esse aut iniqui heredem, neque hoc in te, Laurenti, existimes
					<lb/>dictum, cuius patri, viro optimo atque humanissimo, tum
					<lb/>prudentia atque industria, tum fortuna in comparandis opibus
					<lb/>favit. Nobilitare ergo nos minime possunt. At ne magistratus quidem,
					<lb/>dignitates, honores, Imperia: nam si his pernitiosi, scelesti,
					<lb/>nefarii, perditi, dementes, insani fungantur, procul aberunt ab
					<lb/>omni laude nobilitatis, que nulli vitio aut sceleri potest esse communis.
				<lb/>/.</p>
			</div>
			<div type="chapter">
				<head><lb/>32</head> <p>Neque vero antiquam familiam et quamvis longam parentum
					<lb/>enumerationem, si iidem audaces, facinorosi et sceleribus
					<lb/>inquinati fuerint, conferre ad filiorum nobilitatem iudicamus, sed
					<lb/>eo dicentur a nobilitate remotiores, quo diuturnior fuerit parentum
					<lb/>scelus et turpitudo. Ab honestis autem atque antiquis maioribus
					<lb/>manantes ignavos, somnolentos ac reprobos parentumque
					<pb n="17"/>
					<lb/>virtutibus carentes omni nobilitate vacuos dicam. Si enim ea antiquitate
					<lb/>pararetur, omnes eque nobiles evaderent, cum cuiusvis
					<lb/>origo equo gradu a superioribus numeretur nullusque existat cuius
					<lb/>progenitores non ante millesimum annum possint recenseri. Sunt
					<lb/>qui acceptam, ut aiunt, a maioribus nobilitatem aucupio venatuque
					<lb/>conservare putent seque nullo negotio et rerum vacatione
					<lb/>nobiles dicant, maiorum tantum auctoritatem et generis insignia
					<lb/>commemorantes. Sed hec otiosorum atque inertum studia aves et
					<lb/>feras sectandi non magis nobilitatem redolent quam bene oleant
				<lb/>ferarum quibus oblectantur cubilia.</p>
			</div>
			<div type="chapter">
				<head><lb/>33</head> <p>Prestat certe opus rusticum facere more priscorum quorundam
					<lb/>atque optimorum virorum quam velut insanos ac fanaticos
					<lb/>discurrere per nemora et saltus ferarum ritu. Non sunt hec vituperanda
					<lb/>nobilibus, si laxandi animi causa, non dissolvendi fiant:
					<lb/>sed in eis ut plures videmus curam omnem vitamque absumere,
					<lb/>non nobilitatis inditia existimantur, sed signa expressa dementie.
					<lb/>Iam vero equestris ordinis dignitas (nostri militiam vocant), que
					<lb/>multis veluti officina quedam ac theatrum nobilitatis videtur, quid
				<lb/>ad eam decoris aut ornamenti conferat ignoro.</p>
			</div>
			<div type="chapter">
				<head><lb/>34</head> <p>Auream gestant fibulam togati nonnulli imbellesque tanquam
					<lb/>equestris ordinis notam, ipsi sine equo quandoque atque
					<lb/>omnis militie muneris expertes: horum opera cum sint longe ab
					<lb/>ornato vestium diversa, fictitia quedam res et ab inani pompa proficiscens
					<lb/>nihilomagis nobilitare deferentem potest quam timidum
					<lb/>in bello fortem reddere. Quamquam videmus aliquos ex eis mercatura
					<lb/>questum facere, tantum ab nobilitatis splendore remotos
				<lb/>quantum obscuritati exercitii propinquos.</p>
			</div>
			<div type="chapter">
				<head><lb/>35</head> <p>Nonnulli tamen iactantes avorum proavorumque equestrem
					<pb n="18"/>
					<lb/>numerum suam nobilitatem eiusmodi commemoratione extollunt,
					<lb/>inscii quam parvi ea sic nobilitas extimanda. Numquam enim is
					<lb/>ordo apud priscos locum nobilitatis aut nomen tenuit, ut admodum
					<lb/>mirer nos tantum ab eorum opinione differre. Equester namque
					<lb/>ordo apud Romanos non censebatur inter nobiles, quippe qui
					<lb/>ex maiori parte publicani emendis exigendisque vectigalibus vili
					<lb/>officio exercebantur. Nobiles dicebantur patriciorum familie et que
					<lb/>ex triumphalibus, consularibus senatoriisque viris longa stirpe originem
					<lb/>trahebant. Equester ordo habebatur popularium loco: multi
					<lb/>tamen ex eo ob res vel pace vel bello egregie gestas erant suis posteris
					<lb/>principium generis nobilitandi. C. Marium et Marcum Tullium
					<lb/>non nobilitavit genus, at hi suis filiis, si paternam virtutem imitari
				<lb/>voluissent, insignem nobilitatem reliquere. </p>
			</div>
			<div type="chapter">
				<head><lb/>36</head> <p>Nos e contra ex hoc ordine nobilitatem trahimus iactarique
					<lb/>maxime videmus eos qui longa serie maiores suos equestri dignitate
					<lb/>functos ferant. Assentirer forsan aliquem eos nobilitatis gradum
					<lb/>adeptos, si quod bellis immixti, quod susceptum nomen
					<lb/>requirit, egregium facinus edidissent. Otiosis vero ac procul ab
					<lb/>oriri equestri munere constitutis nihil aureum calcar magis quam
					<lb/>eneum aut aureus baltheus magis quam argenteus nobilitatis
					<lb/>importat, ea si quidem magis divitum quam nobilium videntur
				<lb/>insignia.</p>
			</div>
			<div type="chapter">
				<head><lb/>37</head> <p>Nam Gallicam Britannicamque nobilitatem ruri, villis rusticis
					<lb/>ac nemoribus insertam et item Alamannicam montanam et
					<lb/>latrocinio intentam a vera nobilitate reicio. Non enim solitudine
					<lb/>aut otio ignavo vel opum magnitudine, sed virtutis studio comparandam
					<lb/>sapientes censent, quam magis in urbibus et hominum
					<lb/>cetu exercere possumus quam inter feras in solitudine et agrestium
					<lb/>commercio. Illud vero absurdissimum est habendum dona aut
					<lb/>concessiones principum nobilitatem largiri aut nobiles esse, qui
					<lb/>imperatoria in aula versantur. Possunt principes eiusmodi homines
					<pb n="19"/>
					<lb/>divites reddere aut extollere aliquo principatu, nobilem vero
					<lb/>nihilomagis quam prudentem, honestum, sapientem possunt efficere,
					<lb/>si quidem non extrinsecus nobilitas provenit, sed a propria
					<lb/>descendit virtute, que inter principum munera non admiscetur.
					<lb/>Hec igitur tanta tamque pervagata rerum varietas mihi persuadet
					<lb/>nichil hanc vestram nobilitatem esse preter pompam quandam ac
					<lb/>inanem fastum ab stultitia hominum et vanitate confictum.
					<lb/>Verum, ut missas paulum faciamus vulgares opiniones, me quidem
					<lb/>ratio ipsa recte considerantem hortari atque admonere videtur
				<lb/>nullam esse hanc decantatam nobilitatem.</p>
			</div>
			<div type="chapter">
				<head><lb/>38</head> <p>Id quamobrem michi persuadeam accipe. Ea que sunt aut bona aut
					<lb/>mala aut eorum inedia, que indifferentia Greci appellant,
					<lb/>dicuntur. In malis eam nullus unquam posuit. Absurdum
					<lb/>enim esset rem adeo laudatam atque appetitam malam censeri.
					<lb/>Sin eam bonum quid dixeris, id vel in animi bonis vel externis aut
					<lb/>corporis situm erit. In fortune bonis minime consistit, que qui
					<lb/>adipiscuntur non nobiles, sed divites appellantur. Sed ne corporis
					<lb/>quidem bona, que sunt valitudo et forma egregia, illam largiuntur.
					<lb/>Nam si qua in ullo horum bonorum inesset, deficientibus
					<lb/>opibus, forma, valitudine et nobilitas quoque cessaret; ita et ex
					<lb/>ignobili nobilis, rursus ex nobili ignobilis redderetur. In bonis
					<lb/>animi, que virtutes dicuntur (eas autem intellectualibus et moralibus
					<lb/>distinguunt), an ulla sit inquirendum. Sed prudentia prudentem,
					<lb/>sapientia sapientem, iustum iustitia, temperantia temperantem
					<lb/>itemque ex reliquis virtuosum, non nobilem fieri certum est.
					<lb/>Nulla est quippe una virtus, que ex se nobilitatem producat,
					<lb/>neque omnes quoque illam generabunt, sed felicitatem. Ira nec
					<lb/>virtus ea nec vitium videtur esse. In his que media dicuntur, cum
					<lb/>et bona et mala ferantur pro varietate utentium, si nobilitas sita
					<lb/>esset, ea et bona et mala haberetur. Ex quo sequeretur ut boni
					<lb/>malique pariter nobilitate potirentur, quod cum sit absurdissimum,
				<lb/>videtur ex his nichil nobilitatis comparari posse.</p>
			</div>
			<pb n="20"/>
			<div type="chapter">
				<head><lb/>39</head> <p>Hoc et alia ratione videtur esse probabile. Nam si quid ea est,
					<lb/>id aut in expetendis aut fugiendis rebus consistit. In his sitam
					<lb/>dicere ridiculum sane videtur, cum nullus sane mentis appetat
					<lb/>fugienda. In expetendis vero multo minus. Ea namque appetere
					<lb/>debemus, que ratio prescribit et sapientia. Hec sunt honesta et
					<lb/>quecunque nos beatos et felices prestant. Sed nobilitas, cum neque
					<lb/>virtutes aliquas neque bonum quid afferat nobis, quo meliores,
					<lb/>doctiores aut beatiores efficiamur, cur appetenda sit non intelligo.
				<lb/>Ergo ea nihil esse videtur.</p>
			</div>
			<div type="chapter">
				<head><lb/>40</head> <p>Eodem modo neque in laudabilium neque vituperabilium
					<lb/>numero adscribetur. Non enim vituperatur quod laudatur atque
					<lb/>expetitur etiam a bonis. Ergo in illis nulla est nobilitas. At multo
					<lb/>minus in reliquis: laudabile enim omne a virtute progreditur, si
					<lb/>quidem bene - hoc est virtuose - agere laudabile est et id secundum
					<lb/>aliquam virtutem. Sed nulla est virtus que vocetur nobilitas
					<lb/>aut ex qua illa oriatur neque etiam ex nobilitate laus aliqua cuiuspiam
					<lb/>honesti operis descendat. Ergo in laudabilium consortio non
				<lb/>erit.</p>
			</div>
			<div type="chapter">
				<head><lb/>41</head> <p>Preterea si qua est nobilitas, ea aut in homine aut in re collocabitur.
					<lb/>In homine, aut natura aut acquisitione. Si natura, omnes
					<lb/>similiter nascentur nobiles, quod nullus vel mediocriter doctus
					<lb/>concedat. Si acquiritur, id agendo vel operando continget. At ex
					<lb/>actionibus operationibusque boni, mali, prudentes, docti, industrii
					<lb/>et similia reddimur, non nobiles. Neque est aliquod opus proprium
					<lb/>ex quo veluti ex officina aliqua nobilitas excudatur. In rebus
					<lb/>vero si esset posita, ee absque studio nostro in quemcumque inciderent:
					<lb/>nobilem veluti divitie divitem redderent; his absentibus,
					<lb/>ignobiles fieremus. Quo pacto sepius cum ipsis rebus a nobis
					<lb/>migraret nobilitas et iterum tanquam in antiquum hospitium sua
				<lb/>sponte rediret.</p>
			</div>
			<div type="chapter">
				<head><lb/>42</head> <p>Ex quibus apparet nihil esse hanc preter iactantiam quandam,
					<lb/>que nos deliros efficiat. Et enim absque ulla affectione cogitans
					<lb/>non video cur hec inanis fabella adeo exoleverit aut quid boni
					<pb n="21"/>
					<lb/>vel utilitatis habeat hec, que dicitur nobilitas, cur tanti ab hominibus
					<lb/>pendi mereatur. Non enim nos sapientes efficit, non doctos,
					<lb/>non prudentes, non iustos, non fortunatos, nihil confert ad corporis
					<lb/>valitudinem, nihil ad formam, nihil ad vite honestatem,
					<lb/>umbra nescio que suboscura mentes nostras vexat, somniis simillima,
					<lb/>que cum dormientes falsis imaginibus satis exagitarint, inania
					<lb/>redduntur excitatis. Stomacor autem persepe, cum in aliquos
					<lb/>predicatores sue nobilitatis incurro, viros ineptos, rudes, otiosos,
					<lb/>quos nil pluris facio quam quempiam ex his cantoribus qui in triviis
					<lb/>heroum gesta decantant, ipsi nullius rei usui preter quam
					<lb/>recensendis aliorum laudibus accomodati. Sed iam satis confabulati
					<lb/>sumus et tempus admonet, ut hunc nostrum hospitem
				<lb/>loquendi molestia liberemus».</p>
			</div>
			<div type="chapter">
				<head><lb/>43</head> <p>«Nequaquam» Laurentius inquit «tanquam apes abibis aculeo
					<lb/>relicto, sed feres equo animo paulo respondentern, nisi velis
					<lb/>esse nimium morosus, quod idem huic - me intuens - intelligo
					<lb/>videri. Equidem non miror, Nicholae, qui tuus mos est, adversari
					<lb/>te omnium opinionibus. Tu nullam vis esse nobilitatem neque eam
				<lb/>que est in usu gentium neque quam describunt sapientes».</p>
			</div>
			<div type="chapter">
				<head><lb/>44</head> <p>«Nichil adhuc de sapientibus» Nicolaus inquit «sum locutus.
					<lb/>Tantum dixi adversus opinionem vulgarem et iactantiam horum
					<lb/>nobilium mentibus infixam, qui nulla preterquam inani pompa et
					<lb/>populari levitate suffulti nos quotidie nobilitatis commemoratione
				<lb/>obtundunt, inscii quibus ex rebus aut quibus artibus paretur».</p>
			</div>
			<div type="chapter">
				<head><lb/>45</head> <p>«Si» inquit Laurentius «vocibus doctissimorum virorum
					<lb/>assentiris aut nisi eis repugnes, causa decidas oportet. Nam contra
					<lb/>te insurgit Aristoteles nobilitatem diffiniens et aliquid esse ostendens,
					<lb/>cuius acumen ingenii omnibus philosophis antecellit,
					<lb/>sapientia vero tanta est omnibus in rebus, ut ei contraire
				<lb/>stultum esse videatur».</p>
			</div>
			<div type="chapter">
				<head><lb/>46</head> <p>«Fateor» Nicolaus inquit «istum principem appellari philosophorum
					<pb n="22"/>
					<lb/>sed in me nulla cuiusvis impediet auctoritas quin,
				<lb/>quod michi simile vero videatur, et loquar et sentiam».</p>
			</div>
			<div type="chapter">
				<head><lb/>47</head> <p>«Ut lubet» inquit Laurentius «morem tuum omnibus adversandi,
					<lb/>sicut cepisti, per me observes licebit: non impediam quominus
					<lb/>tibi obsequaris, ne veteri tuo instituto repugnes. Sed ut ad
					<lb/>Aristotelem redeamus, is in quinto Politicorum libro scribit nobilitatem
					<lb/>esse virtutem et antiquas divitias, et alio in loco nobiles
					<lb/>videri dixit quibus existerent virtutes et divitie progenitorum.
					<lb/>Vides igitur quam sapienter, quam graviter tibi Aristoteles nobilitatem
					<lb/>designarit, non tanquam umbram, ut putas, inanem, sed
					<lb/>veluti rem certam et definitam, ut iam nulla dubitatio residere
					<lb/>debeat et esse nobilitatem et eos dici nobiles, qui a Philosopho
				<lb/>describuntur». </p>
			</div>
			<div type="chapter">
				<head><lb/>48</head> <p>«Atqui» Nicolaus inquit «hec me verba nihil dimovent a
					<lb/>sententia. Ego Aristotelem arbitror non ex animi iudicio, sed ex
					<lb/>communi opinione locutum. Nam in Ethicis, ubi ex veritate
					<lb/>quod sentit exprimit, illum appellat generosum, cui a natura existit
					<lb/>ut discernat que vera sunt et appetat verum bonum, eamque
					<lb/>rem pulcherrimam dixit quoniam nec accipiatur ab aliis nec discatur,
					<lb/>hacque natura aliquem natum esse veram et perfectam
					<lb/>nobilitatem appellat. Denique eum generosum videtur velle sentire,
					<lb/>qui ad virtutem a natura institutus hanc usu et exercitatione
					<lb/>perfecit. Qui enim a tanto philosopho probari opinio posset,
				<lb/>quam retulisti?</p>
			</div>
			<div type="chapter">
				<head><lb/>49</head> <p>Dicit afferre nobilitatem virtutes cum divitiis coniunctas.
					<lb/>Ergo virtus absque bonorum fortuitorum copia nobilitate carebit,
					<lb/>quod nullus vel mediocriter doctus concedat, Aristotelis nomine
					<pb n="23"/>
					<lb/>et auctoritate remota. Valerii Publicole, Fabritii Coruncani, Nasice
					<lb/>et Asiatici Scipionum, ex tali familia, ex tam claris parentibus,
					<lb/>quorum alter propter paupertatem publico funere elatus est, alterius
					<lb/>filie ex erario nupserunt, multorumque preterea excellentium
					<lb/>virorum, qui cum summis in imperiis pauperes vixerint non
					<lb/>solum urbem, sed terrarum quoque orbem rebus ab se gestis illustrarunt,
					<lb/>filii nepotesque paternam virtutem et paupertatem imitati,
					<lb/>ut ipsos omittamus parentes, secundum Aristotelis descriptionem
				<lb/>nobilitatis lumine privabuntur?</p>
			</div>
			<div type="chapter">
				<head><lb/>50</head> <p>Aristidem inter principes Athenienses equalem Themistocli,
					<lb/>qui solus propter eximiam virtutem iustus est cognominatus, cum
					<lb/>ira pauper excessisset e vita ut vix unde efferretur reliquisset, neque
					<lb/>fuisse nobilem dicet neque suis nobilitatem reliquisse, quamvis et
					<lb/>in civitate princeps et virtute preclarus? Quo quid insulsius quam
					<lb/>Aristidem, Scipionem reliquosque summos in sua re publica imperatores,
					<lb/>quia prestare virtute quam divitiis maluerunt, vel nobilitate
				<lb/>caruisse vel preclusisse suis posteris nobilitatis iter?</p>
			</div>
			<div type="chapter">
				<head><lb/>51</head> <p>Sed sit nobilis secundum Aristotelem, qui ex parentibus virtuosis
					<lb/>oriatur ac divitibus, ipse quoque paternam virtutem et opes
					<lb/>consecutus. Attende que ex Aristotelis definitione absurditas subsequatur.
					<lb/>Nam cum divitie sint bona fortuita, que dari et auferri
					<lb/>queunt, erit in fortune arbitrio sita nobilitas, quoniam abeuntibus
					<lb/>copiis et illa ex parte simul cum divitiis abibit, rursus illis redeuntíbus
					<lb/>reintegrabitur. Quod si salvis fortunis, fieri enim potest, vitia
					<lb/>pro virtutibus succedant, amittetur quoque nobilitatis portio. Ita
					<lb/>nobilitas discedens atque revertens puerorum more vagabunda
					<lb/>quedam res fiet nullius in arbitrio sita. At si ex fenore, rapinis, spoliis,
					<pb n="24"/>
					<lb/>civium proscriptione et scelere fortune proveniant, numquid
					<lb/>nobilitare possidentem queunt? Nichilomagis quam honestum
					<lb/>ac bonum reddere! Quare facessant a vera nobilitate divide et earum
				<lb/>possessorem divitem et opulentum, non nobilem dicamus.</p>
			</div>
			<div type="chapter">
				<head><lb/>52</head> <p>Sed divitiis, inquies, virtutes addidit Aristoteles. At he illum
					<lb/>nobilitant in quo existunt, filios autem nullo modo, si quidem
					<lb/>sapientis sententia est que ante nos fuerunt nihil ad nos spectare,
					<lb/>sicut neque post nos futura. Neque enim magis ad nos parentum
					<lb/>virtus quam nostra ad parentes redundat. Ego autem non credo
					<lb/>Aristotelem voluisse nobilitatem in nos transferri progenitorum.
					<lb/>Nam si nobilitas virtute et divitiis comparatur, ut illi placet, divitie
					<lb/>quidem filiis relinqui possunt, virtutes vero minime. Virtus
					<lb/>enim, cum in actione consistat, actio autem sit operantis, sequitur
				<lb/>ut nobilitas in eo sit qui exercuit officia virtutum.</p>
			</div>
			<div type="chapter">
				<head><lb/>53</head> <p>Sicut enim equum fortem pulchrum atque acrem dicimus,
					<lb/>non cui eiusmodi genitor fuit, sed quem membrorum convenientia
					<lb/>spectandum fecit, cui vires adsint ad ferendum sessorem quem
					<lb/>bucine cantus excitat, ita non eum qui parentes preclaros enumerat,
					<lb/>sed qui suis virtutibus resplendet nobilem appellabo. Itidem
					<lb/>domum pulchram iudicabo, non quam formosus faber edificavit,
				<lb/>sed que splendida et suis partibus fuerit composita.</p>
			</div>
			<div type="chapter">
				<head><lb/>54</head> <p>Rem quidem militarem, equitandi disciplinam artesque eas
					<lb/>que doctrina traduntur possumus filios edocere: virtus nulla
					<lb/>parentum eruditione, sed divino quodam numine favoreque percipitur
					<lb/>ac serie occulta fatorum. Licet enim videre pernitiosos ac
					<lb/>nefarios viros procreasse filios omni laude et virtutes prestantes:
					<lb/>similiter illos, qui fama illustri et summa gloria claruerunt, genuisse
					<lb/>eos, qui suis flagitiis paternam laudem labefactarunt. His neque
					<pb n="25"/>
					<lb/>parentum institutio profuit ad virtutem neque illis, quominus
					<lb/>clari evaderent, paterna scelera obstitere. Itaque cum neque in
					<lb/>vitiorum neque in virtutem hereditatem filii succedant parentibus,
					<lb/>ne in splendorem quidem subeunt nobilitatis, sed sicut virtutis
					<lb/>ita et nobilitatis sibi quisque existit auctor et opifex. Si enim
					<lb/>nobilitas successione traderetur, servus nequissimus ascitus in aliquam
					<lb/>amplam gentem heresque institutus bonorum nobilis evaderet,
				<lb/>quod nemo sane mentis affirmarit.</p>
			</div>
			<div type="chapter">
				<head><lb/>55</head> <p>Generatio insuper medium est, quo filii in lucem educuntur.
					<lb/>Ea si turpis aut obscura fuerit, ut pote adulterio, incestu, stupro
					<lb/>quesita, nequaquam turpi medio nobilitas descendet ad filios. In
					<lb/>eo enim quod fit inique nulla potest admisceri virtus neque quicquam
					<lb/>quod sit laudabile. Per iniquitatem igitur nulla erit generis
					<lb/>laus. Tua hec ergo aristotelica nobilitas tum nulla videtur existere,
					<lb/>tum posteris non posse relinqui. Quamvis, si suam quoque definitionem
					<lb/>accipiamus, tamen aut nulli aut pauci erunt, et ii ex
					<lb/>intervallis, nobiles. Cum enim perraro accidat ut cum virtute divitie
					<lb/>contrahant societatem cumque virtus rara sit ac difficilis et qui
					<lb/>virtuosi fuerunt postmodum aliquo turpi iudicio aut infamia aut
					<lb/>flagitio notari possint, videtur virtus in ignominiam versa antea
				<lb/>partam amittere nobilitatem.</p>
			</div>
			<div type="chapter">
				<head><lb/>56</head> <p>Themistoclis, qui Grecorum omnium pace et bello facile
					<lb/>habitus est princeps, priorem etatem adeo flagitiis vitiisque inquinatam
					<lb/>ferunt, ut a patre, qui generosus erat, exheredaretur: hoc
					<lb/>tempore desciscens a patris virtute Themistocles nobilitatem amisit.
					<lb/>Ad meliorem deinde vitam reversus ob res preclarissime gestas
					<lb/>et consecutas opes nobilitate potitus est. Sed non integra: cum
					<lb/>paterne opes defuerunt hunc rursus nobilitas deseruit, cum amissis
					<lb/>opibus damnatus proditionis, exul a patria partam gloriam et
				<lb/>laudem conspiratione in patriam inquinavit.</p>
			</div>
			<pb n="26"/>
			<div type="chapter">
				<head><lb/>57</head> <p>Quid dicemus de Hannibale, duce omnium prestantissimo,
					<lb/>qui ortus ex tali familia, tam insigni parente, adeo claruit rebus
					<lb/>gestis? An cum eius virtutes, ut Titus ait Livius, ingentia vitia
					<lb/>equarent, privabitur laude nobilitatis? Si enim paria erant vitia et
					<lb/>virtutes, neque nobilis neque ignobilis fuit. Idem de Pausania licet
					<lb/>sentire, quem in omni vita varium tum vitiis tum virtutibus deditum
					<lb/>tradunt. Vellem discere ab Aristotele, Laurenti, hoc enim disserendi
					<lb/>gratia loquor, quam originem esse nobilitatis velit: si virtutes
					<lb/>solas proferet, fortassis adsentiar; si adiunctas divitiis, audacter
				<lb/>repugnabo.</p>
			</div>
			<div type="chapter">
				<head><lb/>58</head> <p>Nam cum he sint fortune munera, que pro illius voluntate
					<lb/>tenentur, et donari et auferri a fortuna nobilitas posset. Sed sit
					<lb/>opulentus cum virtute aliquis, dum vixit: hic partem nobilitatis,
					<lb/>divitias videlicet, virtus enim residebit penes parentem, poterit ad
					<lb/>filios transferre, qui, si neque paternam virtutem sequentur et opes
					<lb/>dissipabunt, ignobiles vivent. Sin vero in fortunam et virtutes succedent,
					<lb/>nobiles erunt. Sed cum res hominum sepe varientur nec in
					<lb/>eodem statu diutius perseverent, continget ut nepotes, fortune
					<lb/>donis spoliati, longe distent a vita superiorum. Ad hos nulla
					<lb/>descendet nobilitas. Rerum pronepotes, si proavorum avorumque
					<lb/>virtutes et divitias representent, nobilitate gaudebunt. Igitur longa
					<lb/>progenie excitabuntur ex eadem familia nunc nobiles nunc ignobiles,
					<lb/>nulla certa serie, nullo ordine prestituto, nihilque ad eam
					<lb/>generis nomine opitulante. Itaque facessant a nobilitate fortune,
					<lb/>res instabilis et arbitrii alieni! Nos aliquid eam esse arbitremur
					<lb/>quod situm existat in nostro iuditio et potestate neque nobis invitis
					<lb/>concedi aut eripi queat. Aristotelem vero, cum de re publica
					<lb/>scriberet, existimo vel communem opinionem secutum vel plusquam
				<lb/>philosophum deceat divitiis tribuisse».</p>
			</div>
			<div type="chapter">
				<head><lb/>59</head> <p>Tum Laurentius: «Ego,» inquit «Nicolae, cum multis verbis
					<pb n="27"/>
					<lb/>usus fueris, nihil te docto viro dignum dixisse puro sententiamque
					<lb/>Aristotelis, si vim verbi greci consideres, contendo esse verissimam.
					<lb/>Nam quam Latini nobilitatem, Greci eugeniam appellant. Hanc
					<lb/>verbo nostro recte generositatem dicemus. Qui enim prisco et ob
					<lb/>virtutem ac res gestas preclaro genere nascebantur, propter familie ac
				<lb/>generis claritatem generosi ferebantur, hoc est insigni genere nati».</p>
			</div>
			<div type="chapter">
				<head><lb/>60</head> <p>«Hanc Latini» Nicolaus inquit «meliori vocabulo, ut videtur,
					<lb/>quam Greci appellaverunt. Nos a rebus gestis recteque factis ob
					<lb/>aliquam insignem laudem atque famam, que propria sit alicuius
					<lb/>hominis, nobiles vocamus. Illi a bono genere esse volunt. Non
					<lb/>enim ab aliis, sed a nobismet ipsis nobilitatem trahere videmur, ut
					<lb/>ille putetur nobilis quem illustre et pervagatum aliquod insigne et
				<lb/>laude dignum facinus nobilitavit».</p>
			</div>
			<div type="chapter">
				<head><lb/>61</head> <p>«Ut libet de vi nominis sentias,» Laurentius ait «ego Aristoteli
					<lb/>herens ad nobilitatem comparandam non solum virtutem spectare
					<lb/>arbitror, sed divitias, genus, patriam, corporis et fortune adiumenta.
					<lb/>Nam divitiis liberalitas, grata omnibus virtus, in usum deduci
					<lb/>valet. Bello quoque et pace, in quibus pecuniarum sumptus maxime
					<lb/>sunt necessaria, gloria acquiritur, a qua descendit nobilitas.
					<lb/>Magnificentia quoque, ex qua nomen nostrum ac fama admodum
				<lb/>augetur, nulla erit absque fortune bonis.</p>
			</div>
			<div type="chapter">
				<head><lb/>62</head> <p>Patria insuper plurimum prestat presidii ad nobilitatem.
					<lb/>Sensit hoc Themistocles cum Seriphio iurganti patrie illum, non
					<lb/>sua laude clarere, respondit neque se Siriphium nobilem evadere
					<lb/>potuisse neque illum Atheniensem clarum aut nobilem unquam
					<lb/>fuisse futurum. Neque enim ex aliquo oppidulo profectus eadem
					<lb/>rerum utetur facultate ad gloriam consequendam qua Florentinus
					<lb/>civis neque etiam Florentinus ex sola civitate nobilitatem assequetur.
					<lb/>Genus preterea multum opitulatur ad nobilitatem. Non
					<lb/>enim solum virtuti quandoque, sed multo plus maiorum glorie et
					<pb n="28"/>
					<lb/>imaginibus demandata legimus imperia, provintias et triumphos
					<lb/>decretos, que ad nobilitandos homines amplissimam materiam
				<lb/>suppeditarunt.</p>
			</div>
			<div type="chapter">
				<head><lb/>63</head> <p>Recte ergo sensit Aristoteles, qui virtutes suffultas divitiis
					<lb/>voluit nobilitatem prebere. Divitie quidem, cum neque bone
					<lb/>neque male, sed pro modo utentium habeantur, si ad bonum
					<lb/>virum pervenerunt illustrare illum et velut in aciem educere videntur,
					<lb/>in qua elucescere virtutes queant. Utetur fortune bonis tanquam
					<lb/>instrumento ad vite cursum et virtutum usum necessario:
					<lb/>conferet illa in amicorum subsidium, in munificentiam, in patrie
					<lb/>defensionem, que virtutes mance ac debiles absque opibus erunt,
					<lb/>nullum earum officium exercentes. Quid enim mihi ad vite communis
					<lb/>sustentaculum presidii prodest Stoicorum liberalitas in ipso
				<lb/>animi affectu, non opere collocata?</p>
			</div>
			<div type="chapter">
				<head><lb/>64</head> <p>Preclare igitur Aristoteles intelligens ad earum virtutum
					<lb/>rationem, in quibus civilis vita versatur, necessarias esse fortunas,
					<lb/>quibus virtute preditus prudenter utitur, haud immerito exstimavit
					<lb/>ad nobilitandum hominem divitias debere cum virtute esse
					<lb/>coniunctas. Paupertas enim, quamvis a multis laudetur, videmus
					<lb/>nichilominus tum philosophos tum viros omni laude dignissimos
				<lb/>paupertatis laude quam divitiis carere maluisse». </p>
			</div>
			<div type="chapter">
				<head><lb/>65</head> <p>«Hoc» inquit Nicolaus «non illius culpa, sed vitio hominum
					<lb/>contingit, qui cum doctrina Aristotelis depravati divitias laudantis,
					<lb/>tum nature imbecillitate corrupti, paupertatem in extremis
					<lb/>ponunt malis et, cum plus equo divitias appetant, nullam sine eis
					<lb/>ad virtutem et bene vivendum viam credunt. Sed nos hoc loco
					<lb/>non quid corrupta opinio loquatur querimus, sed quid pronuntiet
					<pb n="29"/>
					<lb/>veritas, que mea quidem sententia longe abest ab Aristotelis
					<lb/>descriptione. Nam divitie, si recte adverteris, superbum, impotentem,
					<lb/>lascivum, contumeliosum, promptiorem ad voluptates et
					<lb/>vitia solent hominem reddere, quod et ipsemet sentiens scripsit
					<lb/>solere propter divitias fieri homines deteriores. Quare cum raram
					<lb/>societatem habeant cum virtute, rarius gignunt nobilitatem. Hoc
					<lb/>et ipse in Politicis fatetur dicens nobilitatem et virtutem in paucis
					<lb/>esse, non addens divitias, que, si quid nobilitarent, arca et sacculus
				<lb/>nobiliores essent possessore.</p>
			</div>
			<div type="chapter">
				<head><lb/>66</head> <p>Illud insuper asseverabo, nullas dignitates, nullos honores,
					<lb/>nullas res gestas, nullos magistratus, nulla Imperia, nullos triumphos
					<lb/>veram nobilitatem secum importare, nisi his fuerit admixta
					<lb/>et tamquam rerum moderatrix adiuncta virtus. Famam quidem
					<lb/>et veluti glorie umbram secum in vulgus ferunt, sed nobilitatis
					<lb/>laus paritur a virtute. Ista vero tua, genus, patria, maiores et cetera,
					<lb/>que modo retulisti, absque virtute sunt tanquam cauponularum
					<lb/>insignia, que denotant ubi vendantur vina, nichil tamen ad
					<lb/>eius suavitatem conferentia. Virtus enim ex se ipsa subsistens
					<lb/>etiam absque istis adminiculis nobis patet ad nobilitatem ex infimo
				<lb/>quoque gradu eruendam.</p>
			</div>
			<div type="chapter">
				<head><lb/>67</head> <p>M. Catonem priscum non patria, non genus, non divitie
					<lb/>(Tusculi enim natus est, obscuro genere, tenui censu), sed eximie
					<lb/>plurimeque virtutes nobilitarunt. C. item Marius Arpinas, rusticanus,
					<lb/>ignotus, parvo stipendio militans a virtute sola et rebus
					<lb/>gestis nobilitatem cepit. Sertorium quoque virum Nursinum plures
					<lb/>virtutes insignem ac nobilem effecerunt. Vides igitur et his et
					<lb/>pluribus aliis a solis virtutibus, non a divitiis vel externis aliis adiumentis
				<lb/>nobilitatem concessam».</p>
			</div>
			<pb n="30"/>
			<div type="chapter">
				<head><lb/>68</head> <p>Tum Laurentius: «Hic noster» inquit «more suo omnibus
					<lb/>contradicendi ac detrahendi artem professus singulorum sententias
				<lb/>damnat, ipse nihil affert quo quid sentiat noscatur».</p>
			</div>
			<div type="chapter">
				<head><lb/>69</head> <p>«At id tua culpa accidit» Nicolaus ait «qui potius quid non
					<lb/>sentirem quam quid sentirem dicendi materiam prebuisti. Nam
					<lb/>si que probem queris, facilis est explicatio. Non enim Diogenes
					<lb/>sum ille Cinicus, qui nobilitatem irridens dicebat illam esse malitie
					<lb/>velamentum, sed qui minime conveniam cum vulgi opinione
					<lb/>neque id illam iudicem esse, quod ii qui in omni vita delirare
					<lb/>videntur. Ego, que michi similior vero videtur, Stoycorum sententiam
					<lb/>laudo, qui tum omnibus in rebus, que ad rectam vivendi
					<lb/>rationem pertinent, precepta nobis tradidere, tum vel maxime in
					<lb/>hac una ex ipsius philosophie fonte nobilitatem hauserunt. Hi
					<lb/>non ad vulgarem auram, sed ad veritatis prescriptum ac normam
					<lb/>rationis locuti, non fortunam, rem fallacem ac dubiam, sed virtutem
					<lb/>secuntur veluti certam recte vivendi ducem ac magistram.
					<lb/>Illam ceteris preesse rebus ac modum ferre, reliqua ei subesse et
					<lb/>ab ea regi voluerunt. Hi bonorum finem in honesto posuerunt,
					<lb/>cuius stabilis ac manens nostrique est iuris possessio. Que vero
					<lb/>subiciuntur fortune labuntur more fluminis, nulla in parte firma,
					<lb/>omnibus infida. Hi ut alia multa ita et hoc verissime videntur
				<lb/>dixisse, nobilitatem ex sola nasci virtute.</p>
			</div>
			<div type="chapter">
				<head><lb/>70</head> <p>Atqui huius sententie auctorem ac principem videntur
					<lb/>habuisse Platonem, cuius sapientia singularis et pene divina
					<lb/>omnibus in rebus fuisse putatur. Hic cum quadrifariam partiatur
					<lb/>nobilitatem, ut in eius vita refert Laertius Diogenes, atque unam
					<lb/>eorum asserat quibus clari, boni iustique parentes fuere, alteram
					<lb/>parentes quorum potentes aut principes extiterunt, tertiam cum
					<pb n="31"/>
					<lb/>nostri maiores fama ac rebus bello gestis vel publicis certaminibus
					<lb/>parta corona claruerunt, quartam eamque prestantissimam
					<lb/>omnium scribit eorum quibus non aliena, sed sua virtus et animi
					<lb/>magnitudo nobilitatem donarit, quos solos vult dignos esse, ut
					<lb/>nobiles appellentur. Platonis hec divisio illam veram germanamque
					<lb/>et suo robore nixam nobilitatem indicat, quam virtus
				<lb/>producat.</p>
			</div>
			<div type="chapter">
				<head><lb/>71</head> <p>Est enim nobilitas quasi splendor quidam ex virtute progrediens,
					<lb/>qui suos possessores illustrat ex quacumque conditione
					<lb/>emergentes. Nam virtus maiorum, principatus, gloria certaminum
					<lb/>et gestarum rerum illorum bona sunt, illos ornant et insignes reddunt,
					<lb/>qui ea sibi suo labore, sua industria peperere. Nos vero laudem
					<lb/>et nobilitatem meremur nostris meritis, non alienis, et iis
					<lb/>actionibus que ex nostra prodeunt voluntate. Quid enim ad nos
					<lb/>attinet que multis seculis ante nos nostro neque consilio neque
					<lb/>opere acta sunt? Illa suis auctoribus lumen et gloriam prebuerunt,
					<lb/>nobis ad imitandum patefecerunt viam, quam si sequemur tanquam
					<lb/>parentum opibus suffulti minoris tamen nos extimari necesse
					<lb/>est quam eos qui nullis maiorum subnixi vestigiis sibi ipsi ad
					<lb/>iter virtutis et glorie auctores extiterunt. Quanto enim maioris
					<lb/>habetur edificare domum quam habitare aut ornare edificatam,
					<lb/>tanto prestabilius est atque excellentius ab se partam nobilitatem
					<lb/>possidere quam servare ab aliis acceptam, cum alter suis viribus et
				<lb/>lumine resplendeat, alter pre se ferat alienum.</p>
			</div>
			<div type="chapter">
				<head><lb/>72</head> <p>Quare soli virtuti palma nobilitatis tribuenda est. Atria vero
					<lb/>maiorum imaginibus refercta, porticus signis ac tabulis ornate,
					<lb/>magnifice ville, tempia constructa, varia domus ornamenta plus
					<lb/>admirationis aspicientibus quam nobilitatis secum ferunt. Hunc
					<pb n="32"/>
					<lb/>Antistenes secutus scripsit eosdem sibi videri nobiles et virtutis studiosos,
					<lb/>in sola virtute nobilitatem constituens. Stoici hanc Platonis
					<lb/>sententiam complectuntur et solos sapientes nobiles esse volunt.
					<lb/>Hoc et Cicero noster refert et Seneca ex Stoycorum secta philosophus
					<lb/>excellens, cum multis in locis, tum maxime in quadam ad
					<lb/>Lucilium epistola - ea quarta est et quadragesima, ut opinor –
				<lb/>nobilitatis fontem atque originem animi virtutibus assignans.</p>
			</div>
			<div type="chapter">
				<head><lb/>73</head> <p>Ait enim, cum de nobilitate dissereret: ‘bona mens omnibus
					<lb/>patet, omnes ad hoc sumus nobiles. Patricius Socrates non fuit,
					<lb/>Platonem non accepit philosophia nobilem, sed fecit. Quis est
					<lb/>generosus? Ad virtutem bene a natura compositus. Hoc unum
					<lb/>intuendum est. Nam si ad vetera nos revocas, nemo non inde est
					<lb/>ante quod nihil est. Omnes, si ad primam originem revocentur, a
					<lb/>diis sunt: a primo mundi ortu usque ad hoc tempus produxit nos
					<lb/>ex splendidis sordidisque alterna series. Plato ait neminem regem
					<lb/>non ex servis oriundum, neminem non servum ex regibus. Non
					<lb/>facit nobilem atrium famosis imaginibus plenum. Nemo in
					<lb/>nostram gloriam vixit. Animus facit nobilem, cui ex quacumque
				<lb/>conditione supra fortunam licet exurgere’.</p>
			</div>
			<div type="chapter">
				<head><lb/>74</head> <p>Hec Senece verba, quibus mihi videtur vir sapientissimus
					<lb/>tanquam ex Apollinis oracolo nihil verius excogitare aut dicere
					<lb/>potuisse quam illam veram nobilitatem, quam virtus prebet et
					<lb/>sapientia, eosque solos esse nobiles, quibus virtutum officia laudem
					<lb/>subministrarunt et dignitatem. Iuvenalis vero, cum in satira
					<lb/>quadam communem ac vulgarem nobilitatis opinionem multis
					<lb/>argumentis reprobasset, rectam rationem secutus neque ex his
					<lb/>pendere que tu paulo ante recensebas ostendens, hanc eandem
					<pb n="33"/>
					<lb/>sententiam affirmat, scribens solam atque unicam virtutem nobilitatem
				<lb/>esse.</p>
			</div>
			<div type="chapter">
				<head><lb/>75</head> <p>Equidem Cleantem philosophum, qui aliquando ad rigandos
					<lb/>ortos aquam traxit, et Demetrium, quem Seneca in stramentis
					<lb/>cubantem cum videt non preceptorem, sed testem virtutis ac veritatis
					<lb/>dicit, nobiliores Pericle et Themistocle crediderim, quos magis
					<lb/>patrie decus et imperium quam sua virtus nobilitavit. Nam rerum
					<lb/>gestarum glorie multi existunt participes: sotii, milites, fortuna, sine
					<lb/>quibus nulla clareret eorum virtus. At philosophie, que sola nos ad
					<lb/>sapientiam virtutumque omnium, quibus vita nostra servatur et
					<lb/>colitur, cognitionem perducit, is solus est particeps, qui illis insudavit.
					<lb/>Nam prudenter sapienterque vivens non aliunde, sed a se
					<lb/>ipso bona vite refert accepta: eius sunt proprie laudes, non ab alio
					<lb/>mutuate. Qui virtutum exercitio functus est, is solus nullo externo
				<lb/>adiumento sibi gloriam parit, ex qua preclaram elicit nobilitatem».</p>
			</div>
			<div type="chapter">
				<head><lb/>76</head> <p>Tum Laurentius: «Et si ad eam» inquit «arbitrer spectare virtutem
					<lb/>magnumque habere pondus, tamen non in ipsa sita omnia
					<lb/>videntur, sed necesse est ut ei, qui hoc nomine dignus videatur,
					<lb/>adsint externa quoque, que paulo ante repellebas: atria imaginibus
					<lb/>refercta, porticus, theatra, ludi etiam populo facti, venationes et
					<lb/>reliqua eiusmodi, per que nomen nostrum cum laude vulgetur.
					<lb/>Hec enim claros et in ore hominum celebres prestant ac nobiles
					<lb/>efficiunt. Nam sicut gloria et virtutis et recte factorum est comes,
					<lb/>ita ex his progreditur splendor quidam, hoc est nomen et fama
				<lb/>non vulgaris, que nobilitas appellatur.</p>
			</div>
			<div type="chapter">
				<head><lb/>77</head> <p>Hanc maiorum quoque nostrorum preclara facinora et virtutes
					<lb/>videntur prebere posteris et paterne glorie decus nobis tribuere
					<pb n="34"/>
					<lb/>tanquam lumen, quo clariores notioresque efficiamur. Quis
					<lb/>enim negarit nos progenitorum virtutibus reddi illustriores ac
					<lb/>nobiliores? Nam si que agimus celebrari volumus memoria posteritatis,
					<lb/>necesse est ut ea commemoratio commendatioque tanquam
					<lb/>in parentum imagines refulgeat in filios, ad quos hereditatem
					<lb/>quoque glorie transfundere voluerunt. Est profecto multorum
					<lb/>opinio nobilitatem quemadmodum bona fortuita hereditariam
					<lb/>nobis a parentibus relinqui, que tamen abicere ac retinere
					<lb/>in filiorum sit licentia ac potestate. Nam qui maiorum virtutes et
					<lb/>patrimonium servarit, nobilitate respondebit superioribus. Qui
					<lb/>deterioribus studiis deditus vitiis et flagitiis vitam macularit profligabit
					<lb/>nobilitatem partam non secus ac patrimonium, si prodigus
				<lb/>fuerit et sumptibus profusus.</p>
			</div>
			<div type="chapter">
				<head><lb/>78</head> <p>Nullo enim pacto negandum est paternam nobilitatem
					<lb/>migrare in filios et esse et dici nobiles quorum nondum virtus est
					<lb/>cognita. Hoc et sentit Cicero in oratione quam pro Sextio scripsit
					<lb/>inquiens: ‘vosque adolescentes, qui nobiles estis, ad maiorum
					<lb/>vestrorum imitationem excitabo!’. Vult sapientissimus Cicero
					<lb/>etiam illos nobiles esse, qui nondum per etatem paternarum virtutum
					<lb/>imitatores esse potuerunt. Atqui - loquar enim quod sentio
					<lb/>- citius appellabo nobilem qui excellentis parentes potest referre,
					<lb/>ipse vel paululum virtute ornatus, quam qui obscuris maioribus
					<lb/>extiterit omni virtutum genere excellens. Priori patefactus est aditus
					<lb/>ad lucem commendatione maiorum, que illos notissimos in
					<lb/>vulgus fecit, ut parvula quedam virtutis lux in eo plurimum refulgeat
					<lb/>propter superiorum splendorem; huic autem, cui nullus precessit
					<lb/>aditus ad hominum famam, magno lumine opus erit ad illustrandam,
					<lb/>in qua natus est, obscuritatem. Maiori enim quadam
					<lb/>difficultate per ignotum iter cogimur proficisci. Alter partam gloriam
					<lb/>parvo labore sustentat, alter cum obscuritate certans plurimo,
					<lb/>tempore, multo labore, opera diligenti eget ad amplitudinem et
				<lb/>laudem, ex qua venit nobilitas, consequendam.</p>
			</div>
			<pb n="35"/>
			<div type="chapter">
				<head><lb/>79</head> <p>Istam vero, Nicolae, tuam Stoicam virtutem nudam, egentem
					<lb/>et pene molestam, que non ingreditur civitates, sed deserta
					<lb/>videtur et solitaria, licet multi laudaverint, tamen qui appetant
					<lb/>pauci reperiuntur et, quamvis a sola virtute duci nobilitatem
					<lb/>velint, fateantur tamen oportet, nisi civilem vitam refugiant, multis
					<lb/>illi opus esse presidiis, valitudine, opibus, patria reliquisque
					<lb/>rebus, in quibus fortuna dominatur, quibus si privata erit vita
					<lb/>mortalium, algebit profecto virtus vestra veluti sola atque egens
					<lb/>neque in hominum cetum et communem usum prodibit, ut ex ea
				<lb/>nata videatur nobilitas quedam subrustica omni carens nobilitate.</p>
			</div>
			<div type="chapter">
				<head><lb/>80</head> <p>Nam que nobilitas inerit vel philosopho, qui suis studiis
					<lb/>contentus latebit in biblioteca sibi ipsi pene ignotus, vel ei qui sobrie,
					<lb/>pie, caste, sapienter vivens abditus degit in villula, nullis hominum
					<lb/>sermonibus celebris, nullo nomine illustris? Huic virtutem
					<lb/>concesserim, sed nullam adesse nobilitatem: studiosum virtutis,
					<lb/>non nobilem appellabo. Istam nobilitatem Stoicorum pauci querunt,
					<lb/>pauciores adipiscuntur. Ego autem illam appeto, illam
					<lb/>probo, quam consuetudo mortalium iamdudum confirmavit
					<lb/>neque tum Grecos tum Latinos arbitror ita inscios rerum fuisse,
					<lb/>ut hoc nomem in tam multis usurparint, quos aliud quiddam
				<lb/>quam virtutem Stoicorum reddere nobiles crediderunt».</p>
			</div>
			<div type="chapter">
				<head><lb/>81</head> <p>«Non inficiabor» Nicolaus inquit «civem egregium in sua
					<lb/>civitate honoribus et dignitate preditum, si idem fuerit servator
					<lb/>honesti, nobilem esse. Illum quoque adiungam, qui procul a rei
					<lb/>publice negotiis virtuti deditus sibi vacat et bone menti; neque
					<lb/>minus fortem appellabo eum qui cum vitiis, quam qui cum
					<lb/>hostibus, bellum gerat neque imprudentiorem eum qui vite sue
					<lb/>cursum ad honestatem dirigit quique que appetenda queve
					<lb/>fugienda sint didicerit, quam qui rei publice cure intentus de
					<lb/>bello ac pace pro ipsius utilitate consultat. Philosophos quoque
					<lb/>et doctos viros, qui suis studiis et vigiliis vitam hominum varias
					<lb/>per artes excoluerunt quique vel scriptis vel exemplo nobis ad
					<lb/>nobilitandos mores et vitia propulsanda profuerunt, quantumvis
					<pb n="36"/>
				<lb/>abditi, non tantum nobiles, sed nobilissimos fuisse dixerim.</p>
			</div>
			<div type="chapter">
				<head><lb/>82</head> <p>Illud quoque, ne me pertinacem putes utque tibi paulo
					<lb/>morem geram, concessero, aliquid splendoris et dignitatis in nos
					<lb/>ex patria et maiorum gloria redundare, ut eius quadam ex portiuncula
					<lb/>participes posteri dicantur. Sed tamen id, cum mentem
					<lb/>ad rationem flecto, quale sit non satis perspicuo. Michi quidem ea
					<lb/>videntur esse blandimenta quedam inertium et somnolentorum,
					<lb/>qui, quod ipsi assequi nequeunt, tanquam ab aliis acceperint,
					<lb/>ignavie titulum pre se ferunt. Pulverem enim solemque fugientes
					<lb/>delitescunt sub umbraculis aliorum ac commemorantes priscorum
				<lb/>virtutes ipsi in suis penitus obmutescunt.</p>
			</div>
			<div type="chapter">
				<head><lb/>83</head> <p>At vero patria omnibus eque lucet. Illi autem excellentissimi
					<lb/>viri non magis filiis quam ceteris sui imitandi vestigia reliquere.
					<lb/>Lumen quidem quod est in publico, licet pateat omnibus, magis
					<lb/>tamen ei, qui prope est, lucet quam qui remotior. Ita qui illorum
					<lb/>laudi magis herebit nobilior evadet quam qui a longe respiciet. Et
					<lb/>enim sicut Platonis et Aristotelis non filiis magis quam aliis doctrina
					<lb/>et sapientia profuit, ita superiorum virtus non plus filios
					<lb/>quam me nobilitabit, si illius fuerim imitator. Quare plus aristotelice
					<lb/>nobilitatis iudico participasse Theophrastum, qui illi in scola
					<lb/>et doctrina successit, quam Nichomacum filium, qui longe illo
				<lb/>doctrina inferior fuit.</p>
			</div>
			<div type="chapter">
				<head><lb/>84</head> <p>Virtus enim omnibus est in promptu. Eius efficitur propria,
					<lb/>qui illam amplectitur. Socordes igitur, ignavi, improbi, perversi,
					<lb/>qui se in maiorum suorum locum putant successisse, eo sordidiores
					<lb/>quam ceteri habendi sunt, quo longius distant ab imitatione
					<lb/>parentum. Equidem libertum Ciceronis, Tironem, nobiliorem
					<lb/>censebo, qui patroni virtutibus inhesit, quam filium desciscentem
					<lb/>ab honestate paterna. Nam quod virtutem absque externorum
					<lb/>comitatu nudam, egentem, incomptam et tamquam solitariam
					<lb/>credis, vehementer erras. Non eget alterius ope aut fortune adminiculis
					<lb/>virtus, que omni ex parte perfecta, sua vi et dignitate,
					<pb n="37"/>
					<lb/>cultu, decore tanquam regina in summo collocata resplendet suoque
					<lb/>fulgore totum orbem collustrat. Quid enim est illi opus rebus
					<lb/>externis? Suis facultatibus, suis opibus, que ceteris prestant, contenta
					<lb/>est, neque aliquo indiget opitulamento quod extra eam positum
					<lb/>existat. Egere enim defectus esse videtur. At virtus, cum in ea
					<lb/>sit satis presidii ad bene beateque vivendum neque aliquo externo
					<lb/>opitulamento egeat - res enim quedam perfecta est et suis partibus
					<lb/>absoluta -, nihil ad sui perfectionem extra eam requirit neque
				<lb/>quicquam addi potest quo virtuosior efficiatur.</p>
			</div>
			<div type="chapter">
				<head><lb/>85</head> <p>Sapienter igitur Stoici, qui virtuti nulla re extra se posita
					<lb/>opus esse iudicaverunt exque ei sola voluerunt prodire nobilitatem;
					<lb/>et qui secus tenent non tam veritatem quam vulgi opinionem
					<lb/>videntur sequi. Que quidem sententia, preterquam quod est verissima,
					<lb/>summam utilitatem vite nostre videtur afferre. Nam si persuasum
					<lb/>erit hominibus honestate et bonis artibus nobilem fieri
					<lb/>eamque veram esse nobilitatem quam sibi recte quisque agendo
					<lb/>quesierit, non que sit alterius industria et labore parta, excitabimur,
					<lb/>mihi crede, magis ad virtutem neque desidia confecti, nihil
					<lb/>agentes dignum laude in aliorum gloria acquiescemus, sed ipsi erigemur
				<lb/>ad nobilitatis insignia pervestiganda.</p>
			</div>
			<div type="chapter">
				<head><lb/>86</head> <p>Licet videre illos quibus divitie absque labore suo obtigerunt
					<lb/>inertiores ac negligentiores in earum custodia quam si suo sudore
					<lb/>acquisite pervenissent. Eodem pacto qui sibi hereditario nomine
					<lb/>nobilitatem relictam arbitrantur, tardiores ad querendam laudem
					<lb/>lentescunt quodammodo ac torpescunt nec commoventur
					<lb/>ad studia honesti, satis sibi esse ducentes recensere superiorum
					<lb/>probitatem. Quibus vero persuasum fuerit nullam, nisi propria
					<lb/>virtute et gloria, nobilitatem possideri, inflammabuntur ardore
					<lb/>quodam ad ea efficienda, ex quibus eluceat in eis superiorum virtus.
					<lb/>Et sive sequentur exempla parentum sive aliis exemplo se esse
					<pb n="38"/>
					<lb/>volent, adipiscentur veram nobilitatem, quam certe iudico clariorem
					<lb/>eius qui suapte natura et opere cultuque virtutis fuerit
					<lb/>nobilitatus quam qui in iam parta succedit. Colenda est igitur,
					<lb/>Laurenti, pre ceteris rebus virtus, que nos non tantum nobiles
					<lb/>efficit, sed etiam beatos, redditque fama et memoria hominum
					<lb/>immortales. Ab hac nobilitas, ab hac gloria, ab hac vite cursus
				<lb/>petendus est, ab hac omnis recte vivendi ratio expetenda.</p>
			</div>
			<div type="chapter">
				<head><lb/>87</head> <p>Sed iam satis collocuti sumus. Utrius autem verior sit sententia
					<lb/>hi viderint, quibus est acrius ingenium ad disputandum.
					<lb/>Liberum est omnibus sentire quid velint. Nunc autem, quoniam
					<lb/>vis estus paulum declinavit, deambulandum extra oppidum censeo
					<lb/>visendumque fluvium quem iste nobis sepius ob fertilitatem
				<lb/>piscium laudavit».</p>
			</div>
		</div>
	</body>
</text>
</TEI>
