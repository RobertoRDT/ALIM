<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Epistole</title>
				<author>Andreas Strumensis</author>
				<respStmt>
					<resp key="print_editor">Edizione critica a stampa a cura di</resp>
					<name>M. Navoni</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="OK">Omar Khalaf</name>
					<name key="MB">Marina Buzzoni</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1651" unit="words">Parole: 1651</measure>
				<measure quantity="9752" unit="characters_without_spaces">Caratteri (spazi esclusi): 9752</measure>
				<measure quantity="11274" unit="characters_witht_spaces">Caratteri (spazi inclusi): 11274</measure>
			</extent>
			<publicationStmt>
				<publisher>ALIM</publisher>
				<date when="2002-03-29">29/03/2002</date>
			</publicationStmt>
			<notesStmt>
				<note>Genere: Epistolografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Andrea da Strumi</author>
						<title level="m">Passione del santo martire milanese Arialdo</title>
						<editor>M. Navoni</editor>
						<imprint>
							<publisher>Jaca Books</publisher>
							<pubPlace>Milano</pubPlace>
							<date>1994</date>
							<biblScope unit="page">167-174</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Epistolografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="OK, MB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-non sono sicuro di quante lettere siano. Tre? Oltre ad "Andreas" alla pagina 172 non c'è nessun "elemento strutturale" (e. g. salutatio)</item></list></change>
		</revisionDesc>
	</teiHeader>

<text>
	<body>
		<div>
			<pb n="162"/>
			<p><lb/>Legente me olim ea quae cum socio Herimberto de venerabili Arialdo
				<lb/>scripsisti, reperi vos multa praeterisse quae dici oporteret. Unde factum
				<lb/>est ut, iubente beatae memoriae Rodulfo patre, cuius anima iam cum Christo
				<lb/>gaudet, multa tam de his quae omisistis quam quae dixistis, exprimere
				<lb/>conatus sim. Quae ad te mittens obsecro per caritatem, ut diligenter inspicias
				<lb/>et, si vera sunt, testimonium feras. Nam sicut ipsum habui, ut haec facerem,
				<lb/>praeceptorem, sic te habere volo ut vera sint assertorem. Quatenus,
				<lb/>si iure pro inculto sermone eius putredinis et vermis qui composuit contemnitur,
				<lb/>pro reverentia duorum sanctorum sacerdotum, unius praecipientis,
				<lb/>alterius asserentis, suscipiatur. Tu enim tanto tempore eius esse frater
				<lb/>familiaris meruisti, ut paene quicquid de eo dixerim, proprio intuitu inspiceres,
				<lb/>immo, quia sacerdos es, mentiri non vales ideoque digne iusteque te
			<lb/>elegi fore testem huius rei.</p>
		</div>
		<pb n="164"/>
		<div>
			<p><lb/>Miror, carissime, quod de illis requiras rebus unum testem, quas testari
				<lb/>possunt non solum multa millia fidelium, sed etiam infidelium. Et si nullus
				<lb/>superesset alius qui harum rerum existere posset testis idoneus, quis
				<lb/>tam vecors inveniretur, qui diceret te scripsisse falsa, si sciret te ideo reliquisse
				<lb/>saeculum ut non solum a verbis vacares mendacibus, sed etiam ab
				<lb/>otiosis? Praesertim cum non civilia monasteria et dissoluta petisti, sed famosum
				<lb/>et celebre Vallumbrosae coenobium, itinere dierum quinque a naturali
				<lb/>solo semotum. Porro de obitu eius clam peracto, quis te certior existit,
				<lb/>qui pro hoc mortis periculo ter te dedisti? Etenim semel utcumque incaptus
				<lb/>evasisti. Alia vero vice, quia dicebatur quod in Travallia arce inexpugnabili
				<lb/>occulte detineretur, eius desiderio accensus, longo itinere confecto,
				<lb/>multis montibus transitis, te ante eiusdem portas obtulisti, in quam
				<lb/>quia inspicere es ausus, quis esses cognitus ideoque captus atque in altissimam
				<lb/>eiusdem turrem deductus per foramen cum funibus, in ipsius es depositus
				<lb/>profundum, quod magis videbatur esse sepulchrum quam habitaculum.
				<lb/>Nam lectuli fulcrum erat coenum, capitale saxum. Nec enim ibi
				<lb/>erat unde digestio occultaretur nec desuper tectum a quo pluvia pelleretur.
				<lb/>Ibi quippe pro nimio horrore vultus tuus et stomachus sic elanguit et
				<lb/>emarcuit, ut cibum per funes tibi dimissum gustare minime posses. Ideoque
				<lb/>nocte media te subtraxerunt et sic semivivum dimiserunt. Altera autem
				<lb/>vice lacum transfretasti, iterum cognitus et captus, donec te praetio
				<lb/>non emisti, evadere nullo modo potuisti. Quae cum ita sint, quis tam crudelis
				<lb/>erit et durus, ut tuis sermonibus existat incredulus? Verumtamen, licet
				<lb/>multum laeter super cuncta quae dixisti, quia sunt vera et aedificationi
				<pb n="166"/>
				<lb/>utilia, tamen valde doleo quia omisisti praecipua tibi notissima, et cur hoc
				<lb/>feceris sic admiror, ut velim ex his aliquantula coram te prodere et quare
				<lb/>dimiseris addiscere. Ante quippe quam introisset Arialdus Mediolanum ad
				<lb/>praedicandum, publice ad Varensem plebem clericorum multitudinem
				<lb/>convocavit eisque sub quibus essent erroribus indicavit et ut ab eis recederent
				<lb/>benigne admonuit. Qui eius verba spreverunt dicentes: «Nobis enim
				<lb/>ideo haec loqueris, quia ineruditos cognoscis. Ceterum, si doctor haberi
				<lb/>vis credibilis, vade et in urbe haec loqui noli timere. Quod si agere ausus
				<lb/>fueris, quae dicis credenda comprobabis» . Et tunc urbem ingressus et populum,
				<lb/>sicut tu dixisti, est allocutus. Nam in ipso exordio suae praedicationis
				<lb/>tam diu cum aliquantis fidelibus per venerabilia loca sanctorum flagitans
				<lb/>suffragia nudis incessit pedibus, donec sic intumescerent, ut super
				<lb/>eos nullo modo existere posset. Duo denique sapientissimi clerici, audita
				<lb/>eius fama, de longinquis regionibus ad eum venerunt, ut cognoscerent
				<lb/>quomodo ipse scientia polleret. Quorum unus ei se in altercatione obtulit
				<lb/>et a mane usque ad horam fere nonam, altero penitus silente, utcumque
				<lb/>restitit. Et tunc sic est devictus, ut nec quid insolubile obicere nec posset
				<lb/>obiecta exsolvere. Alium vero, quia nimis eruditum repperit, die eodem
				<lb/>devincere non potuit, sed in altero prostravit. Quos, licet devictos, quia
				<lb/>valde doctos invenit, multum dilexit eisque omnem benigne humanitatem
				<lb/>impendit et sic tandem abire permisit. Accidit enim ut semel transiret per
				<lb/>plateam quandam iuxta domum pontificalem sitam. Aliquantos autem viros
				<lb/>quos ibi repperit admonere coepit. Erant enim tunc Wido et ordinarii
				<lb/>multique alii clerici in eadem domo pariter congregati. Quod cum audissent,
				<lb/>sapientiorem omnibus elegerunt eumque ad ipsum direxerunt, quatenus
				<pb n="168"/>
				<lb/>ei resisteret et quae dicebat fore vana diceret. Nam in paucis sic protinus
				<lb/>verbis conclusus est, ut retro turpiter rediret velociter. Quem cum sui
				<lb/>interrogassent quid egisset, ait: «Scitote aut ipsum non esse hominem aut
				<lb/>alterum fore qui ab eius loquitur ore» . Haec omnia, quamvis non interfuisti,
				<lb/>Bonovisino narrante pleniter didicisti. Illud praeterea famosissimum
				<lb/>zelum quo haereticum quendam ab altari reppulit, cur non dixisti? Timuisti
				<lb/>forsitan ne in eo aliqui scandalizarentur? Scito, carissime, quia dicta
				<lb/>factaque Arialdi, immo et Christi, incredulis et perversis plena scandalis,
				<lb/>piis vero fomenta sunt ardoris et lucis. Ea igitur istis pandamus, de illis vero
				<lb/>Salvatorem dicere audiamus: <hi rend="italic">Sinite</hi> - inquit - <hi rend="italic">eos, quia caeci sunt et
				<lb/>duces caecorum.</hi> Transeunte ergo per maiorem ecclesiam cum fratribus
				<lb/>Arialdo Christi famulo, audivit quod in eadem hora quidam adulter et simoniacus
				<lb/>ad quoddam ipsius basilicae altare accesserat, ut se simularet ibi
				<lb/>canere missam. «Eamus - inquit - illuc» . Ad quem cum pervenisset, ait:
				<lb/>«Cum enim tu sis talis, quali ecclesiae valvae patere minime deberent, cur
				<lb/>sanctum altare praesumis pollutus contingere, et illa mysteria agere, quae
				<lb/>solummodo innocuis et castis sunt commissa, te fingere? Aufer te hinc
				<lb/>quantocius, putride!» . Qui cum inde se non amoveret, vir Dei manum ad
				<lb/>planetam misit eamque ab eius tergo extraxit et ipsum ab altari expulit.
				<lb/>Erant enim tunc in circuitu eiusdem ecclesiae causa negotiandi tam civiles
				<lb/>viri quam suburbani pariter congregati. Qui exiit et per forum querimoniam
				<lb/>fecit. Commoto itaque populo dimissisque negotiis ac fustibus elevatis,
				<lb/>per ostia irruunt ut ipsum quaerant et perimant. Ipse vero, sciens quae
				<lb/>ventura erant, non fugerat sed gradum ascenderat ibique populum expectabat.
				<lb/>Videntes ergo eum in gradu stantem sacraque manu innuentem, omnes
				<lb/>deponebant fustes et se ad audiendum parabant super ipsos innitentes.
				<pb n="170"/>
				<lb/>Facto denique silentio magno, praedicationem sic mellifluam composuit,
				<lb/>ut corda quae fuerant commota et conturbata per falsi verba sacerdotis,
				<lb/>operante et instigante adversario, sedarentur et dulcorarentur per verba
				<lb/>veri Christi famuli, operante et flante Spiritu sancto. Et ora quae intrando
				<lb/>vesane proclamaverant: «Moriatur, moriatur!» , exeundo dicebant orando:
				<lb/>«Faciat te Christus per multa tempora vivere, qui huic loco te pro nostra
				<lb/>salute est dignatus dirigere» . Quis enim laicorum, suam in coniugio habens
				<lb/>consanguineam, audebat ecclesiam ingredi, in qua morabatur Arialdus
				<lb/>famulus Christi? Nam tales ex ea personas pro hoc pepulit, ut non solum
				<lb/>fecisse sed etiam aestimasse obstupendum sit. Monachos autem consortium
				<lb/>simoniacorum abbatum falsorumque fratrum fugientes benigne
				<lb/>suscipiebat. Sed numquid eorum aliquis in eius praesentia erat ausus vacare,
				<lb/>quatenus aut non legeret vel non oraret aut aliquid non ageret? Nam si
				<lb/>interdum in eius vacarent absentia, sic pavide, illum sentientes venire, ad
				<lb/>praedicta recurrebant opera, quemadmodum solent in scholis pueri vacantes
				<lb/>ad lectionem recurrere, magistrum sentientes venire. Quis enim, dum
				<lb/>praedicaret, in eodem loco muttire audebat? Nam, qualiscumque persona
				<lb/>esset, illico audiebat: «Sive tu tacebis, sive ego. Quia scriptum est: <hi rend="italic">Nolite
				<lb/>mittere margaritas vestras ante porcos» .</hi> Sed licet tam severus esset contra
				<lb/>delinquentes, quis mitior erat in suscipiendo paenitentes? Cum enim viri,
				<lb/>qui dicebantur presbyteri, in adulterio deprehenderentur et a facie populi
				<lb/>persequentis locus eis tutus minime pateret alibi, ad ipsum confugiebant.
				<lb/>Quos, si pure confessos cerneret, protinus eos in omnibus omnino locis,
				<lb/>excepto altaris officio, suos faciebat participes, nec deinceps apparebat
				<lb/>quisquam qui dicere contra eos praesumeret quicquam. Die vero parasceve
				<pb n="172"/>
				<lb/>in cubiculo clauso nudus confitebatur coram ceteris fratribus quicquid
				<lb/>a cunabulis deliquerat, et pro culpa unaquaque se faciebat verberari acerrime.
				<lb/>Nemo enim id facere cogebatur invitus, sed permittebatur si quisquam
				<lb/>hoc agere vellet spontaneus. Haec quia tibi sunt nota et aedificationi utilia,
				<lb/>cur omisisti obsecro ne sileas, sed mihi, super hoc nimis admiranti,
			<lb/>prodas.</p>
		</div>
		<div>
			<head><lb/>Andreas</head>
			<p><lb/>Aestimas, venerande Syre, aestimas me dixisse quicquid me contigerit
				<lb/>de beato Arialdo scisse? Audi adhuc qualia tria praetermisi, ut ex his intellegas
				<lb/>me multa alia evidenter de eo cognovisse et scienter omisisse. Perrexerat
				<lb/>enim aliquando invitatus ad ecclesiam Cumanae civitatis, ut pacificaret
				<lb/>dissidentes clericos ipsius urbis. Erat quippe tunc tempus quadragesimale.
				<lb/>Cumque ad unum altare convenissemus ut officium vespertinale
				<lb/>persolveremus, unum quid, non recordor modo utrum fuisset de antiphonis
				<lb/>vel responsoriis, sic elapsum est ab omnium memoria, ut penitus inveniri
				<lb/>nequiverit. Salubri igitur consilio reperto, signum salutare sibi in fronte
				<lb/>impressit, iuxta altare se prostravit, rem perditam a Domino petiit.
				<lb/>Quam sic protinus invenit ac si in loco quo posuit oculum id quod petebatur
				<lb/>haberetur descriptum. Aliud vero signum factum est dum illum, ex
				<lb/>aqua laci proiectum, ad urbem duceremus. Erat enim in quodam vico quidam
				<lb/>rusticus, per multa tempora morbo paralisi dissolutus. Qui cum audisset
				<lb/>quod Christi martyr per viam duceretur, fidem habens firmam, in
				<lb/>eandem fecit se viam ferri ibique dimitti. Transeunte itaque turba quae feretrum
				<lb/>praecedebat, martyrem infirmus expectabat. Ad quem cum pervenissent
				<lb/>qui ipsum portabant, ab infirmo eodem obnixe rogati, perstiterunt,
				<lb/>eum coram ipso deposuerunt. Et nescio utrum ex solo visu an tactu, sanitati
				<pb n="174"/>
				<lb/>sic est protinus redditus, ut qui vix aliorum manibus deferri valebat,
				<lb/>statim suis firmiter incederet plantis. Nam ego tunc aderam inter subsequentem
				<lb/>turbam. Sed cum audissem hoc, tam fortiter firmavi gressum, ut,
				<lb/>veniens ante feretrum, virumque inspicerem firmiter incedentem Deumque
				<lb/>laudantem. Tertium vero quod narro miraculum non quidem egomet
				<lb/>vidi, sed quadam persona valde fideli narrante didici. Erant aliquanti viri
				<lb/>ad Portam Ticinensem simul congregati. Coeperunt itaque confabulationem
				<lb/>habere tam de Arialdo Christi famulo quamque de his qui eius venerandum
				<lb/>adorabant sepulchrum. Tum unus, superbo malignoque spiritu afflatus,
				<lb/>tale execrandum protulit verbum: «Maius - inquit - desiderium
				<lb/>est mihi super ipsum mingere, quam illum adorare» . Quem tam saevus internorum
				<lb/>viscerum illico dolor adprehendit, ut neque quiescere neque
				<lb/>mingere ei licuerit, donec, nimio dolore cogente pariterque aliquorum
				<lb/>cohortatione virorum consiliante, munus ad beati Arialdi sepulchrum obtulerit
				<lb/>ibique adoraverit . Et sic pristinam sospitatem adeptus est humiliatus,
				<lb/>quam iuste amiserat superbus. Si enim bona omnia, quae de eo noverim,
				<lb/>scribere vellem, prius dies et charta deficeret quam sermo. Verum,
				<lb/>quia tanta de eo scripta sunt, in quibus satis potest dinosci quis vel unde
				<lb/>fuerit quidve docuerit vel quid pro Christo perpessus sit, metam igitur ponamus
				<lb/>Deumque trinum et unum benedicamus, cui sit honor et gloria in
			<lb/>saecula saeculorum. Amen. Amen. Amen. o Christo.</p>
		</div>
	</body>
</text>
</TEI>
