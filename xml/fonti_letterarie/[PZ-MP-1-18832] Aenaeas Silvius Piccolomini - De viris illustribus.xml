<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xsi="http://www.w3.org/2001/XMLSchema-instance">
  <teiHeader>
    <fileDesc>
      <titleStmt>
        <title>De viris illustribus</title>
        <author>Aenaeas Silvius Piccolomini</author>
        <respStmt>
          <resp>Edizione critica a stampa a cura di</resp>
          <name>Adrianus Van Heck</name>
        </respStmt>
        <respStmt>
          <resp key="ALIM2_1">Edizione in formato TEI XML a cura di</resp>
          <name key="MP">Martina Pavoni</name>
        </respStmt>
      </titleStmt>
      <extent>
        <measure quantity="28419" unit="words">Parole: 28419</measure>
        <measure quantity="170630" unit="characters_without_spaces">Caratteri (spazi esclusi): 170630</measure>
      </extent>
      <publicationStmt>
        <publisher>
          <ref target="http://alim.unisi.it/">ALIM</ref>
        </publisher>
        <date when="2018-08-01">01/08/2018</date>
        <availability>
          <p>Copyright 2018 - progetto ALIM</p>
        </availability>
      </publicationStmt>
      <sourceDesc>
        <biblStruct>
          <monogr>
            <author>Aenaeas Silvius Piccolomini</author>
            <title>De viris illustribus</title>
            <editor>Adrianus Van Heck</editor>
            <imprint>
              <pubPlace>Città del Vaticano</pubPlace>
              <publisher>Biblioteca Apostolica Vaticana</publisher>
              <date>1991</date>
            </imprint>
          </monogr>
        </biblStruct>
      </sourceDesc>
    </fileDesc>
    <encodingDesc>
      <projectDesc>
        <p>Testo codificato nel formato TEI XML, versione P5, per essere incluso fra i testi che compongono il progetto
          ALIM - Archivio della Latinità Italiana del Medioevo.</p>
      </projectDesc>
      <editorialDecl>
        <ab type="boilerplate">La codifica segue le norme standard stabilite dal progetto ALIM, in dettaglio: <list><item>Sono state eliminate le sillabazioni: la parola spezzata da un 'a capo' � stata unita alla riga
          precedente (anche alla pagina precedente, ove necessario). Eccezione: quando una parola è sillabata alla
          fine di una riga e nella successiva riga appare solo la seconda parte della parola sillabata (quindi il
          resto della riga a stampa è vuoto), la parola è stata registrata tutta nella riga in cui essa termina. È
          stato ritenuto prioritario, infatti, mantenere il numero complessivo delle righe di ogni pagina.</item></list>
        </ab>
        <ab type="level">ALIM2_1</ab>
      </editorialDecl>
    </encodingDesc>
    <profileDesc>
      <langUsage>
        <language ident="lat">Latino</language>
      </langUsage>
      <textClass>
        <keywords>
          <term type="form">Prosa</term>
          <term type="source">Letteraria</term>
          <term type="genre">Storiografia</term>
        </keywords>
      </textClass>
      <creation>
        <date>XV secolo</date>
      </creation>
    </profileDesc>
    <revisionDesc>
      <change when="2018-08" who="EF">Revisione e interventi della Commissione caricamento testi</change>
      <change when="2018-08" who="MP">Aggiornamento della codifica da livello 0 a livello 1 [livello ALIM2_1]</change>
      <change when="2018-08" who="MP">Creazione in formato TEI P5 [livello ALIM2_0]</change>
    </revisionDesc>
  </teiHeader>
  <text>
    <body>
      <pb n="1"/>
      <div>
        <head>DE IOHANNE DE TAGLIACOZIS</head>
        <p>
          <lb/>IOHANNES DE TAGLIACOZIS, domi nobilis et animo magno, medicine
          <lb/>artis peritus philosophieque, tarentinam ecclesiam suscepit. Missus ad 
          <lb/>concilium Eugenii causam quoad potuit tutatus est; nam et oratione et 
          <lb/>consilio pollebat. Cum secundo Basileam venisset iamque instaret tempus, 
          <lb/>quo patres concilii locum alium nominare debebant, in quo cum 
          <lb/>Grecis convenirent, conatus est vota patrum in Italiam trahere; contra 
          <lb/>Gallici nitebantur. Res eo deducta est, ut divisi patres duplicem electionem 
          <lb/>locorum facerent; nam pars Avinionem cum Sabaudia atque Basilea, 
          <lb/>pars Florentiam et Utinum vel alium in Italia locum, qui intra 
          <lb/>tempus debitum que necessaria erant prepararet, elegit. In his fuerunt 
          <lb/>legati apostolici et plerique prestantes viri haud ultra quinquaginta; 
          <lb/>in illis fuerunt Gallici Lombardique et Cathelani vulgusque totum ad numerum 
          <lb/>trecentorum. Lecta ergo sunt duo decreta invicem repugnantia, 
          <lb/>sed bullatum est maioris partis decretum; minoris partis bullari publice 
          <lb/>non potuit, sed sub sigillis legatorum expeditum est Grecisque 
          <lb/>missum. Post cum e Roma littere misse hoc decretum sub plumbo deposcerent, 
          <lb/>Bartholomeus Battiferrus, Iuliani secretarius, et Robertus 
          <lb/>Martellus Florentinus, audaces iuvenes et in omne scelus prompti, 
          <lb/>corrupto plumbatore decretum hoc bullant tarentinoque presuli offerunt 
          <lb/>non sine scito Iuliani. Mittitur cum litteris Romam ad Eugenium 
          <lb/>decretum deprehenditurque cum pluribus litteris. Tum reus criminis 
          <lb/>Tarentinus Iulianusque arguitur, Bartholomeus salutem fuga recipit, 
          <pb n="2"/> 
          <lb/>Robertus (nam laicus) vades dat. Iurat in concione Iulianus nihil se 
          <lb/>tale mandasse; Tarentinus se non fecisse ait, factum tamen placere 
          <lb/>sibi iustumque fore. Leguntur duodecim episcopi qui rem cognoscant 
          <lb/>Tarentinoque mandatur ne domum exeat. Ipse ubi exasperatos contra 
          <lb/>se patrum animos sentit et quam dura sint iudicia multitudinis meditatur, 
          <lb/>advocato marchione de Roptelim, dum patres concionem habent, 
          <lb/>equo conscenso urbem egreditur ac Florentiam pergit.
          <lb/>Ibi post in cardinalem assumptus est et cum exercitu in Apuliam 
          <lb/>missus, regis Aragonum conatibus restitutus. Post in Hungariam legatus 
          <lb/>est regno de pace provisurus, ubi Elizabet regine favens Polonorum 
          <lb/>parti suspectus est habitus. Exinde Romam reversus mortuo post 
          <lb/>Iuliano summi penitentiariatus officium est assecutus. 
          <lb/>Amator studiorum est ac propterea Iohannem Campisium philosophum 
          <lb/>magno semper in honore tenuit, qui eius litteras conscribit.
        </p>
      </div>
      <div>
        <head>DE FRANCISCO CONDULMARO</head>
        <p>
          <lb/>NEPOS PAPE dictus est et admodum iuvenis cardinalis creatus sibique
          <lb/>cancellariatus officium advenit. Post cum Hungari instante Iuliano 
          <lb/>Teucros, qui in Grecia morabantur, aggredi vellent magnumque 
          <lb/>confecissent exercitum, is cum classe in Hellespontum missus est prohibiturus, 
          <lb/>ne Teucer magnus Omerat ex Asia posset in Europam copias 
          <lb/>transportare. Omerat autem suis laturus opem una cum magno 
          <lb/>exercitu traiecit sive quod alio in loco improviso legato transivit, sive 
          <lb/>quod magnas gentes parva classis impedire non potuit. Is adhuc ex 
          <lb/>Grecia non rediit.
          <pb n="3"/> 
        </p>
      </div>
      <div>
        <head>DE PETRO BARBO</head>
        <p>
          <lb/>NEPOS EUGENII ex sorore admodum iuvenis in cardinalem assumptus 
          <lb/>est. Scit uti curie moribus, sermone blandus est, convivia opipara 
          <lb/>struit, advenas sepe invitat. Corpore magnus est. Cardinali de Columna 
          <lb/>admodum familiaris.
        </p>
      </div>
      <div>
        <head>DE NICOLAO SICULO</head>
        <p>
          <lb/>NICOLAUS SICULUS ex Cathania natus monasticum habitum sumpsit. 
          <lb/>Post iuri pontificio dedit operam doctusque plurimum evadens Parme, 
          <lb/>Senis ac Bononie legit, nec in abbatem assumptus lecturam amisit. Senis 
          <lb/>ad decem annos canones legit; stipendium ei octingentorum aureorum 
          <lb/>in anno fuit. Post Romam veniens auditor camere factus est, 
          <lb/>missusque cum Tarentino Basilearn Eugenii partes tutatus est, quamvis 
          <lb/>antea legens romanum pontificem subesse concilio disputaverit 
          <lb/>asserveritque. Nec diu post Romam reversus ad regem Aragonum se 
          <lb/>contulit, qui eum cum Ludovico Pontano ad concilium remisit Eugenii 
          <lb/>partes impugnaturum. 
          <lb/>Dum illic est, ingens argentum lucratus est ex patrociniis vel, ut 
          <lb/>melius dicam, ex consiliis. Plures causas iniustas promovit; nam Ysidorum 
          <lb/>de Rosate non parva pecunia corruptus in pergamensem episcopum 
          <lb/>promovit, indoctum hominem et, quod peius est, vitiis multis 
          <lb/>cohopertum ignobilemque. Marcum quoque mediolanensem imperitum, 
          <lb/>quamvis doctorem et omnino ineptum, Alexandrie prefecit episcopum 
          <lb/>ex commissione concilii; de quibus cum relationem faceret, 
          <pb n="4"/> 
          <lb/>non aliter locutus est quam si beatum Paulum vel Augustinum esset 
          <lb/>promoturus; exinde non parum note suscepit.
          <lb/>Post autem cum divisio decreti de electione loci in concilio esset 
          <lb/>Gallicis adhesit electionemque iure factam ostendit. Cum vero ad Eugenii 
          <lb/>depositionem ventum est, ex concilio recessit; sic enim rex Aragonum 
          <lb/>subditis suis precepit; iam enim rex Aragonum irritatus adversus 
          <lb/>Eugenium redire suos Basileam iussit obedireque concilio, etsi Felicem 
          <lb/>non haberent in papam. Post assumptionem autem Felicis cardinalis 
          <lb/>ab eo creatus Basileam rediit acerque pugnator pro concilio fuit 
          <lb/>missusque Francfordiam disputationes magnas habuit magnaque causa 
          <lb/>fuit, ne tunc electores pro Eugenio se declararent. Exin autem cum 
          <lb/>rex Aragonum Eugenio conciliatus prelatos dominiorum quorum ex 
          <lb/>concilio revocasset, is quoque recessit; nec enim tanti fidem, quam 
          <lb/>predicaverat, quanti ecclesiam fecit. Dum tamen resignare cardinalatum 
          <lb/>rogatur, variis dilationibus se excusat et ante mortuus est quam 
          <lb/>Eugenii sese obedientie subiiceret, multumque questus est moriens, 
          <lb/>quod nepotum suasu veritatem concilii reliquisset.
        </p>
      </div>
      <div>
        <head>DE BARTHOLOMEO DE VICECOMITIBUS</head>
        <p>
          <lb/>BARTHOLOMEUS DE VICECOMITIBUS episcopus novariensis, Scaramucie 
          <lb/>frater, iuvenis ad episcopatum assumptus est non sua tantum virtute 
          <lb/>quantum germani favore; Scaramucia namque, qui et Georgius dictus 
          <lb/>est, humili natus loco, puer admodum Gabrieli Vicecomiti servivit; 
          <lb/>quo apud Ianuam capite truncato ad Iohannem Vicecomitem Mediolani 
          <lb/>ducem puer se contulit. Cum eo quoque, dum is percuteretur, 
          <lb/>fuit eiusque occisioni plenius interfuit repertusque est lacrimans supra 
          <lb/>cadaver. Ac sic postea Philippo servire cepit melioribus auspiciis; a 
          <pb n="5"/> 
          <lb/>quo ditatus est intantumque dilectus, ut in numero quoque Vicecomitum 
          <lb/>reciperetur et frater suus Bartholomeus episcopus fieret.
          <lb/>Huic episcopo ego quoque servivi, dum is esset Basilee magnique 
          <lb/>nominis haberetur propter ducem, et cum eo Mediolanum ivi ac post 
          <lb/>Novariam. Fideliter sibi tribus annis famulatus sum. Postea eum in legatione 
          <lb/>ducali Florentiam missum secutus sum. Ibi vir perditus, in malignitatem 
          <lb/>natus, eum delusit; fingens enim se Eugenii inimicum, quod 
          <lb/>is sibi non digna premia retribueret, ait se magna in papam moliturum, 
          <lb/>si modo episcopus sibi assisteret. Episcopus, qui papam suo principi 
          <lb/>inimicum putabat, audire rem voluit. Is inquit admodum plures 
          <lb/>esse Florentinos qui pape inimicarentur et regimini quod tunc erat. 
          <lb/>Quod si Nicolaus Piceninus, qui erat in Balneis Senensibus, cum aliqua 
          <lb/>manu Florentie appropinquaret, cives in rumorem mox surgerent expellerentque 
          <lb/>suos inimicos et papam captivarent. Multaque dixit ad 
          <lb/>huius rei confirmationem. Submissus is erat per Cosmum et sequaces. 
          <lb/>Episcopus dum vult secretum esse nullique suorum communicare, 
          <lb/>magis decipitur; nam si ex suis aliquem consuluisset, non sic deceptus 
          <lb/>fuisset. Sed animi magnitudo non patitur comitem: sola sibi omnia arrogat. 
          <lb/>Persuasus ergo est Picenino scribere eiusque littere intercepte 
          <lb/>sunt et, quamvis sub notis obscuris essent, intellecte tamen sunt, ut 
          <lb/>Florentinorum est in malum astutia. Criminis reus habetur et coram 
          <lb/>papa fateri crimen coactus est; nam dum palatium petit, retentus est. 
          <lb/>Nos qui audivimus factum percusso pastore dispersi sumus. 
          <lb/>Meum iter prius ad Beatam Mariam quam Gratiarum vocant fuit; ibi 
          <lb/>vota peregi supplicavique beate Virgini, ne me innocentem rapi sineret; 
          <lb/>que ut benigna in me semper fuit, innocentiam meam tutata est. 
          <lb/>Erat in eadem supplicatione mecum Antonius Bernerius parmensis, 
          <lb/>qui postea laudensis episcopus factus est. Is ad cardinalem De Ursinis 
          <pb n="6"/> 
          <lb/>confugit; ego ad cardinalem Sancte Crucis me recepi, qui et me in secretarium 
          <lb/>accepit. Apud quem dum moror venit episcopus novariensis 
          <lb/>sibi commendatus meque accersit petitque veniam quod mihi nihil 
          <lb/>communicasset; nam me Tuscum noluerat in re tusca consulere. 'Doleo' 
          <lb/>inquam episcopo 'te nihil mihi communicasse; nam si quid scissem, 
          <lb/>extimo quod non sic te aberrare sivissem letor insuper; nam si 
          <lb/>quid contra me fiat, adiuvabit me semper conscientia, dum me scivero 
          <lb/>indigna pati.' 
          <lb/>Post inde paucos dies liberatus episcopus est Mediolanumque ivit 
          <lb/>cum domino cardinali Sancte Crucis qui non nihil negocii habebat 
          <lb/>cum duce, ac ire Atrebatum ad tractandam pacem inter regem Francie 
          <lb/>et ducem Borgundie debebat. Quem ego secutus sum et iussu eius 
          <lb/>ivi in Scotiam. 
          <lb/>Sed cum revertissem, nolui esse apud Eugenium in Bononia, ne 
          <lb/>mihi imputaret facta Novariensis. Fui ergo Basilee diu interfuique 
          <lb/>omnibus que acta sunt contra Eugenium. Post in secretarium receptus 
          <lb/>sum a Felice, novo papa creato. Apud quem, dum cardinales crearentur, 
          <lb/>operam dedi quod is quoque Novariensis fieret cardinalis; idque 
          <lb/>factum est. Sed postea mutatis rebus, cum Felicem omnes relinquerent 
          <lb/>nec eius papatum amplecti vellent, ego ad cesarem Fridericum me recepi; 
          <lb/>nec enim volui statim de parte ad partem transire. 
          <lb/>Novariensis vero episcopus cardinalatum renuntiavit non sine spe 
          <lb/>novi cardinalatus ab Eugenio obtinendi; que spes adhuc eum tenet.
        </p>
      </div>
      <div>
        <head>DE LUDOVICO PONTANO</head>
        <p>
          <lb/>LUDOVICUS PONTANUS, medici filius, Perusii studuit tanteque memorie 
          <lb/>fuit ut arte magica, non natura uti putaretur. Santius illi pater fuit 
          <pb n="7"/> 
          <lb/>qui etiam suspectus erat huius artis. Maior in eo scientia quam prudentia 
          <lb/>fuit; nam et pueri eum in agibilibus delusissent. Si quis obtinere 
          <lb/>aliquid volebat ex eo, quamprimum adulari cepisset, voti compos fiebat. 
          <lb/>Magnum huius nomen propter peritiam iuris utriusque fuit; nam 
          <lb/>scientia hec memoria magis quam ingenio constat. Ex quo fit, ut stultus 
          <lb/>etiam possit esse iuris peritus. Istius memoria capacissima fuit: 
          <lb/>quicquid legit memoriter tenuit.
          <lb/>Conductus est Florentie ad lecturam. Post defecit; ob quam rem 
          <lb/>tamquam proditor depictus est per pedes suspensus meritoque infamis 
          <lb/>reputatus. Exinde vocatus Romam ob singularem peritiam iuris prothonotharius 
          <lb/>creatus est. Sed cum altiora querit et non obtinet, ad regem 
          <lb/>Aragonum se recipit et ab eo cum Panormitano in legationem 
          <lb/>mittitur ad concilium, ubi multa egregie disputavit visusque est hominibus 
          <lb/>divinus potius quam humanus homo. Missus est per concilium 
          <lb/>ad ducem Borgundie, archiepiscopum coloniensem pluresque alios, 
          <lb/>ubi quotiens locutus est omnes in stuporem adduxit. Sed in reditu captus 
          <lb/>est vixque relaxatus per ducem Bavarie. 
          <lb/>Uni solum Panormitano invidit, quem sibi vel similem vel proximum 
          <lb/>iudicavit.
          <lb/>Cum omnes ex Basilea oratores principum recederent, is solum 
          <lb/>mansit spe cardinalatus habendi. Sed peste superveniente mortuus est; 
          <lb/>quem ego in agone constitutum multis verbis ad patientiam hortatus 
          <lb/>sum, cum is diceret non se credere Deum tam iuveni sibi spiritum 
          <lb/>tracturum, qui multum adhuc Ecclesie prodesse posset. Apud Cartusiam 
          <lb/>sepultus est.
          <pb n="8"/> 
        </p>
      </div>
      <div>
        <head>DE NICOLAO PICENINO</head>
        <p>
          <lb/>NICOLAUS PICENINUS Perusii natus haud obscuro loco, inopi tamen, 
          <lb/>ut sepe nobilitas paupertati subiacet, vir fuit parve stature, sed 
          <lb/>quantulus fuit, pulcer erat. In militiam profectus diu inter gregarios 
          <lb/>milites fuit. Tirocinium suum sub Braccio peregit, qui viri virtute cognita 
          <lb/>hominem erexit. Ac dum Aquilam urbem Braccius obsideret iamque 
          <lb/>procintus Ecclesie contra se veniret, placuit Braccio certamen ingredi 
          <lb/>Piceninumque cum parva manu ad custodiam urbis reliquit, ne 
          <lb/>dum prelium esset opidani egredientes a tergo sese invaderent. Sed Piceninus 
          <lb/>audiens victoriam Braccii et conturbatos hostes, clamantibus 
          <lb/>suis inexpertes se predarum esse, dum portam obseruant, custodiam 
          <lb/>reliquit; que res magna pars ruine Braccii fuit. Hoc unum Picenino imputatum 
          <lb/>fuit. Sed militibus [potius]quam sibi ascribi debuit; nam 
          <lb/>ipse coactus erat.
          <lb/>Sed mortuo in hoc prelio Braccio, is postea cum eius filio comite 
          <lb/>Gaddo ad Florentinos se recepit rectorque pueri fuit, quamvis titulus 
          <lb/>capitaneatus comitis esset ob reverentiam patris. Bellum tunc cum 
          <lb/>Philippo duce Florentini gerebant. Itaque per vallem Lamoni dum 
          <lb/>Gaddus puer Piceninusque (qui locus est in alpibus Apennini) Florentinorum 
          <lb/>nomine Faventiam peterent, incolarum superventu (nam feroces 
          <lb/>illic rustici sunt) conturbatus est exercitus nobilisque puer occisus. 
          <lb/>Piceninus captus in potestate Antonii Guidonis et Nestoris, qui tunc 
          <lb/>Faventiam tenebant, devenit. Sed plus eius captivitas Florentinis profuit 
          <lb/>quam si victoriam obtinuisset; nam dum est in carcere, docet fratres 
          <lb/>faventinos utilius esse Florentinorum quam ducis parti favere: ducem 
          <lb/>in remotis esse ait, Florentinos vicinos fore; ducem unica febre 
          <pb n="9"/> 
          <lb/>moriturum esse aut veneno aut alio quovis casu, civitatem immortalem 
          <lb/>fore; que si ad tempus iaceat, deficiente tamen duce ulturam, 
          <lb/>esse iniuriam. Tum ducem parva stipendia suis militibus dare, Florentinos 
          <lb/>ubertim pecunias tradere; se ductores belli futuros, si ad Florentinos 
          <lb/>deficiant, qui omnes prestent et nobilitate et potentia; apud duces 
          <lb/>plures fore, qui eis non sint cessuri, meliusque esse cum Florentinis 
          <lb/>primum locum tenere quam cum duce tertium aut sextum. Ac sic 
          <lb/>iuvenes in suam sententiam traxit adeo, ut qui victores essent iam victi 
          <lb/>viderentur; sic sepe plus lingua quam gladius confert. 
          <lb/>Hac re magnum esse Picenini nomen cepit tumque Philippus hominem 
          <lb/>apud se habere magno studio quesivit. Nec deceptus est; nam 
          <lb/>more italico milites ad tempus serviunt; quo finito liberi sunt possuntque 
          <lb/>cui velint alteri servire, etiam hostibus; non enim propter causam, 
          <lb/>sed propter pecuniam serviunt. Finito igitur tempore conducture sue 
          <lb/>Nicolaus ad ducem defecit magnoque honore susceptus est crevitque 
          <lb/>laus hominis, cum victis apud Magalenum ducalibus exercitibus is solum 
          <lb/>hostibus diu restitit magnaque virtutis sue ostendit experimenta. 
          <lb/>Cum nomen eius clarum esset iam ubique iamque dux exercitus 
          <lb/>creatus esset, Franciscus Sfortia invidere homini cepit egreque tulit 
          <lb/>novum hominem sibi preferri. Hinc inimicitie modo occulte, modo 
          <lb/>aperte inter eos esse ceperunt. Is Venetorum exercitus in pluribus locis 
          <lb/>nunc prostravit, nunc fugavit: in Valle Tellina Georgium Cornarium 
          <lb/>devicit, classem padanam immissis terrestribus militibus cepit; apud 
          <lb/>Imolam Florentinorum et Venetorum copias ingentes perturbavit septemque 
          <lb/>duces exercitus in potestatem recepit; Florentinos, qui Lucam 
          <lb/>obsidione cinxerant et viginti atque eo amplius hominum milia cum 
          <lb/>infinitis machinis illic habebant, in campo prostravit, quamvis sibi 
          <lb/>multo minores essent copie, Lucamque diu obsessam liberavit. Ianuenses 
          <lb/>qui se tutissimos suis in montibus reputant cum advenis prostravit, 
          <lb/>et usque ad menia urbis per vias inaccessas et asperrimas alpes 
          <lb/>depulsis incolis duxit exercitum recuperassetque tunc Ianuam, que 
          <lb/>iam rebellaverat, nisi qui arcem tenebant iam se dedidissent. 
          <pb n="10"/> 
          <lb/>Is cum esset in campo vicinus exercitui Venetorum apud Adduam, 
          <lb/>sagitta fortuito casu missa in magnum ducis Mediolani damnum 
          <lb/>neruum colli huius percussit. Ex qua re vir alias intrepidus et 
          <lb/>infatigabilis, qui semper in negocio erat, media parte perditus est; nam 
          <lb/>latus sinistrum ex toto perdidit nec unquam postea illius lateris potens 
          <lb/>fuit. 
          <lb/>Is postquam duci servire cepit, numquam variavit inconcussaque 
          <lb/>fide servivit suo principi, tum quia beneficia plurima hinc recepit dux 
          <lb/>exercitus et marchio de peregrino creatus, tum quod Florentini eum 
          <lb/>quasi proditorem in palatio suo depinxerant; que iniuria eum asperiorem 
          <lb/>faciebat. Sed Florentini postea metu concussi picturam
          <lb/>deleverunt. 
          <lb/>Cum exinde multis cladibus tam Veneti quam Florentini debilitati 
          <lb/>essent, misit Philippus Franciscum Sfortiam in agrum picenum, ut terram 
          <lb/>illam nomine Ecclesie suoque teneret; nam basiliensis concilii litteras 
          <lb/>habuit. Post Piceninum in Tusciam misit, qui recepto Perusio Patrimonium 
          <lb/>Ecclesie undique perturbavit cepissetque Eugenium in Roma, 
          <lb/>nisi iam ipse male custoditus a Romanis fugisset; volebant namque 
          <lb/>et ipsum ad basiliense concilium mittere. Cepit tamen Romam. 
          <lb/>Pulcre tunc res Philippi erant ordinate; nam et Piceninus ex una 
          <lb/>parte Patrimonio Ecclesie recepto Florentiam venturus erat et Franciscus 
          <lb/>ex alia Piceno invaso. Sed Franciscus sibi quam alteri melius cupiens 
          <lb/>Marchiam suo nomine possidere cepit marchionatumque sibi ab 
          <lb/>Eugenio impetravit pace promissa et capitaneatu. Ob quam rem postea 
          <lb/>magne inter Piceninum et Franciscum dissensiones fuere. Vixque 
          <lb/>per ducem prohiberi potuerunt ne manus consererent, cum sepe 
          <lb/>structis aciebus invicem minarentur. Sed vocatus est postea in Lombardiam 
          <lb/>Piceninus; comes autem Franciscus apertus Philippi inimicus 
          <lb/>ad Venetos defecit iamque licuit alterum alteri inimicari. 
          <lb/>Post exules Florentinorum Piceninum in Tusciam traxerunt, qui 
          <lb/>cum exercitu ad quintum lapidem et ad tertium venit. Florentiam ingressus 
          <pb n="11"/> 
          <lb/>per vallem Lamoni, ubi alias conflictus fuerat; iam enim 
          <lb/>Faventini ad ducem redierant; nam is ipse Piceninus eos in bello apud 
          <lb/>Imolam ceperat. In Tuscia ergo iam Burgum Sancti Sepulcri in potestatem 
          <lb/>obtinuit tantaque trepidatio Florentie fuit, ut papa qui illuc 
          <lb/>confugerat iterum se capi timeret ac de fuga cogitaret. Collegerunt tamen 
          <lb/>Florentini exercitum militesque Ecclesie ad se vocarunt; sic enim 
          <lb/>mandavit Eugenius. Cum ergo in propinquo utraque essent acies, 
          <lb/>Franciscus Piceninus, Nicolai filius, avidus pugne contra patris preceptum 
          <lb/>cum lecta militum parte pontem quendam preteriit ac hostes 
          <lb/>invasit trans pontem. Ubi cum periclitaretur, dum pater auxilium filio 
          <lb/>prebet, et ipse discrimen incidit; amissa namque maiori parte suorum 
          <lb/>militum vix ipse cum filio evadere potuit. Que res magnam gloriam 
          <lb/>Picenini obfuscavit: plures tunc Florentini capti caput amiserunt, aliorum 
          <lb/>bona qui his favebant confiscata sunt.
          <lb/>Is quoque Piceninus tractatu cum Veronensibus habito Veronam 
          <lb/>intravit; sed cum ducales copie non subsequerentur, diffidens ipse 
          <lb/>civibus, cum Franciscus iam cum exercitu adesset, mox effugit et, 
          <lb/>quia debilis erat nec equitare poterat, cervicibus hominum ad magnum 
          <lb/>spacium portatus est. 
          <lb/>Hic Orlandum Palesinum omnibus dominiis spoliavit, hic Bononiam 
          <lb/>cepit suoque nomine tenuit. Post cum Felice, qui iam papatum 
          <lb/>acceperat, contra Eugenium concordiam querens, cum illum avarum 
          <lb/>invenisset, cum Eugenio concordavit rursusque in agro piceno contra 
          <lb/>Franciscum Sfortiam fuit magnisque eum dominiis spoliavit. Ad extremum 
          <lb/>vocatus Mediolanum, cum iam pax cum Venetis foret, mortem 
          <lb/>obiit ibique honorifice sepultus est.
          <lb/><emph rend="italic">Fuit vir paucorum verborum blesusque, iusti et equi cupidus. 
          <lb/>Quemcumque virtute preditum scivit mirum in modum amavit. 
          <lb/>Quod promisit, ratum fuit. Rusticis favit militesque spolia committentes 
          <lb/>pena gravi multavit. Filios moriens duos reliquit, Franciscum 
          <lb/>sibi dissimilem et Gaddum similem, sed nimis puerum, quibus commisit</emph>
          <pb n="12"/> 
          <lb/><emph rend="italic">moriens, ut ab Philippo suisque obsequiis numquam
          <lb/>recederent.</emph>
        </p>
      </div>
      <div>
        <head>DE SFORTIA</head>
        <p>
          <lb/>SFORTIA vili apud suos loco natus Cotiniolam patriam habuit. Parentes 
          <lb/>agricultores fuerunt. Ipse mulionis officium secutus est; iuvenis 
          <lb/>namque robustus domi manere nescivit. In exercitibus ore rusticanus 
          <lb/>homo, sed lingua manuque promptus, cum sepe ex vili statu magnos 
          <lb/>fieri homines videret, cepit tunc ipse predari belloque se committere, 
          <lb/>cumque uirtus sua laudaretur, adaugens animum plura belli egregia 
          <lb/>facinora commisit, relictisque mulis equestrem militiam nactus est 
          <lb/>brevique, <emph rend="italic">ut fit, quando fortuna viri obsequitur</emph>, in magnum virum 
          <lb/>evasit ductareque cohortes cepit.
          <lb/>Apud Nicolaum Estensem marchionem armigeris prefuit. Quo 
          <lb/>tempore, dum essent inter Ottonem, qui tunc Parmam Regiumque tenebat, 
          <lb/>et marchionem simultates, uocatus est Otto ad colloquium, vir 
          <lb/>magnus et inter arma tenentes, nisi hoc unum gessisset, prudentissimus. 
          <lb/>Is fidens Sfortie ad colloquium inermis venit cumque castra marchionis 
          <lb/>intrasset salutassetque Sfortiam, illius gladio percussus est et 
          <lb/>occisus. Ditatusque est Sfortia nefandis spoliis militiamque suam 
          <lb/>funestavit. 
          <lb/>Is postea in regno Apulie multa egregia belli facinora operatus est 
          <lb/>pluresque sibi urbes subiecit, quas et filius postea diu tenuit, donec rex 
          <lb/>Aragonum eum spoliavit. Exinde Patrimonii Ecclesie partem sibi usurpavit, 
          <lb/>sed veniente in Italiam Martino dux eius exercitus fuit contraque 
          <lb/>Braccium plures congressus habuit.
          <lb/>Audivi ego ex patruo meo Iohanne Tholomeo, qui sub eo militavit, 
          <lb/>tanta eum eloquentia fuisse vulgari tantamque fidem apud suos 
          <pb n="13"/> 
          <lb/>commilitones habuisse ut, cum diebus quindecim cum toto exercitu 
          <lb/>lateret essetque in nemore et aspera hiems nives sparsisset audisse
          <lb/>eumߤ milites murmurare ac famem frigusque queri, tum ipsum per 
          <lb/>exercitum equitasse claraque voce dixisse 'Boni animi estote, socii! tolerate 
          <lb/>parumper! tanta nobis paratur preda, ut omnes huius nemoris 
          <lb/>frondes auree sint future', credidisse sibi fere omnes libentique animo 
          <lb/>perseverasse; nec enim mentiri ducem arbitrabantur. 
          <lb/>Is postea insecuturus Braccium, cum eum in regno Apulie trans 
          <lb/>flumen quoddam tenere exercitum sciret, flumen tranare voluit cumque 
          <lb/>mango quidam ex dilectis in flumine periclitaretur, dum puerum 
          <lb/>adiuvare vult ne summergatur, et ipse aquarum voraginibus absortus 
          <lb/>est. Cuius corpus nusquam inveniri potuit, quamvis cura filii magna 
          <lb/>fuerit multique illud piscati fuerint, ut sepulture traderetur.
        </p>
      </div>
      <div>
        <head>DE BRACCIO DE MONTONE</head>
        <p>
          <lb/>BRACCIUS DE MONTONE inter Perusinos nobili loco natus militiam 
          <lb/>cum tribus equis incepit crecvitque brevi tempore. Fuit vir facundus, 
          <lb/>honesta facie, sinistri lateris impotens, crudelis, nihil religionis sapiens, 
          <lb/>mundane prudentie magnus, animo maximo. Commentaria Cesaris 
          <lb/>et Alexandri Historias clarorumque Veterum gesta sibi continuo 
          <lb/>legi curabat sepeque eius in ore sermo is fuit: 'An hodie quoque alius 
          <lb/>Cesar fieri potest?' Clero infestus fuit nihil post obitum esse ratus. Temperans 
          <lb/>tamen erat vini cibique nec luxurie sese dedit, sed omnis eius 
          <lb/>voluptas in armis fuit et, ut de se rumor esset, optabat, nec ad se plus 
          <lb/>pertinere putabat, utrum bonum an malum de se diceretur, dummodo 
          <lb/>diceretur. 
          <lb/>Is tria necessaria esse dicebat Florentinis bellum gerentibus: aurum, 
          <lb/>aurum atque aurum. Quod postea in proverbium venit. <emph rend="italic">Arguit 
          <lb/>eum aliquando unus ex amicis, quod is dixisset Martinum papam eo</emph> 
          <pb n="14"/> 
          <lb/><emph rend="italic">miseriarum velle deducere, ut missam sibi pro argenteo decantaret; 
          <lb/>nec enim honestum fore dicebat amicus sic de maximo pontifice loqui. 
          <lb/>Ad quem Braccius 'Stultus es', inquit 'si hec me reris dixisse; 
          <lb/>nam quo ego pacto argenteum pro missa dederim, qui nec pro centum 
          <lb/>missis minimum es conferrem?'</emph>
          <lb/>Postquam is auctus est, Tartaliam virum robustum reique militaris 
          <lb/>peritissimum sibi socium ascivit ac cum eo contra patriam venit 
          <lb/>Perusium sui iuris facturus, cuius iam plura sibi opida vendicaverat. 
          <lb/>Perusini in armis eum expectavere Carolumque Malatestam, virum illustrem 
          <lb/>magnique animi, belli ducem habuere. Fuerunt exercitus admodum 
          <lb/>vicini nel procul erant a fluvio Thiberis. Estus ingens affligebat 
          <lb/>homines. Petiverunt itaque Perusini duarum horarum indutias, ut 
          <lb/>fluenta preterire possent sibique et equis bibere. Nec renuit Braccius, 
          <lb/>quamvis sibi non esset opus fluvio, qui per castra sua undique vasa 
          <lb/>aquarum cum zucharo habuit. Sed dum Perusini bibunt ordinesque 
          <lb/>rumpunt, Tartalia 'Quid agimus', inquit 'Bracci? iam iam bonum est 
          <lb/>invadere hostes, dum inordinati sunt.' cumque Braccius dixisset 'Indutias 
          <lb/>habemus', 'Quis' respondit Tartalia 'duas horas mensurabit?' 
          <lb/>ac sic in bellum itum est victique Perusini sunt et Carolus captus.
          <lb/><emph rend="italic">Hic Tartalia postea ad Sfortiam defecit. Exin Martini stipendia 
          <lb/>suscepit, a quo proditionis reus iudicatus capite truncatus est. Sed 
          <lb/>dum ad supplicium duceretur 'Heu', inquit' indignam forti militi 
          <lb/>mortem subibo; quod si scissem, numquam me capi sivissem. 
          <lb/>Hic autem Carolus vir magni animi fuit multaque bella confecerat. 
          <lb/>Qui etsi captus esset, advenienti Braccio numquam assurgere 
          <lb/>voluit aut caput detegere sed, se captivum fassus, animum tamen 
          <lb/>incaptum dicebat. Hic post centum milibus redemptus domi obiit.</emph> 
          <lb/>Exinde mox civitatis perusine dominus Braccius receptus est. Due 
          <lb/>in ea urbe partes sunt: alii Nobiles, alii Raspantes appellantur <emph rend="italic">iamque 
          <lb/>multis seculis inimici inter se fuerunt, ut numquam partes he simul 
          <lb/>in urbe fuerint. Tunc autem Nobiles exulabant;</emph> quos Braccius expulsis  
          <pb n="15"/> 
          <lb/><emph rend="italic">Raspantibus introduxit</emph>,et <emph rend="italic">adhuc ibi sunt. Raspantes</emph> per varias 
          <lb/>Italie civitates exulant.
          <lb/>Post hec Braccius Tudertum, Civitatem Castellanam pluresque 
          <lb/>alias urbes Ecclesie sui iuris fecit <emph rend="italic">dicens indignum esse tantum dominium 
          <lb/>subesse sacerdotibus, quos solis decimis contentari debere dicebat, 
          <lb/>quamvis vir sine religione nec decimas eis dedisset.</emph>
          <lb/>Sic nomen eius grande factum est timerique ubique cepit. Florentini 
          <lb/>viginti milia, Senenses sex milia, Lucani quatuor milia sibi in annos 
          <lb/>dabant ne eos offenderet; nec sic fidelis lucano domino fuit. Namque 
          <lb/>cum Florentinorum litteris accepisset tyrannum illum extra Lucam 
          <lb/>esse morarique in Petra Sancta, repente die noctuque iter fecit 
          <lb/>priusque in agro lucano visus est quam venturus audiretur, quamvis 
          <lb/>plurium dierum iter cum exercitu facturus esset; cepissetque tunc Lucam 
          <lb/>nisi Iacobus, Marci filius, civis senensis per celerem nuntium Lucanum 
          <lb/>de adventu Braccii premonuisset. Qui vix duabus horis ante 
          <lb/>Lucam intravit quam Braccius veniret. Asportavit tamen Braccius 
          <lb/>magnam predam pluresque captivos adduxit.
          <lb/><emph rend="italic">Tyrannus, qui tunc Lucam tenebat, ex vili gradu arripuerat dominatum. 
          <lb/>Post cum fratrem timeret, cum eum de adulterio convicisset, 
          <lb/>neci dedit. Post longum tempus cum Florentini eum obsedissent, 
          <lb/>sive fictum fuit sive verum, proditionis contra ducem Mediolani, 
          <lb/>qui Franciscum Sfortiam sibi in auxilium miserat, accusatus per Antonium 
          <lb/>Petruccium equitem senensem captus est et in Lombardiam 
          <lb/>ductus in carcere mortuus est.</emph>
          <lb/>Post hec Philippus Mediolanensium tyrannus audita hominis fama 
          <lb/>preponere suis eum exercitibus voluit, quinque milia equitum sub stipendio 
          <lb/>sibi tenere et annis singulis centum milia ultra stipendium dare. 
          <lb/>Sed homo cordatus sibi militare voluit; nec enim desperabat Italie 
          <lb/>sibi regnum vendicare. 
          <lb/>Plura sibi adversus Ecclesiam bella fuere minabaturque papam 
          <lb/>expellere velle, simulque et regno neapolitano et Ecclesie Patrimonio 
          <lb/>inhiabat, et, quia urbs Aquila clavis Regni videbatur, hanc summa vi 
          <pb n="16"/> 
          <lb/>nisus est expugnare, quatuordecimque mensibus tam hieme quam 
          <lb/>estate obsidionem illic tenuit. Sed Martinus timens ne capta urbe Romam 
          <lb/>veniret Braccius, uti minabatur, exercitum collegit statuitque 
          <lb/>opem obsesse civitati ferre. Braccius alacer adventum hostium expectabat 
          <lb/>et structis aciebus in plano morabatur. Copie Ecclesie per montem 
          <lb/>veniebant nec descendere nisi paulatim poterant, miseratque 
          <lb/>Braccius pedites eisque preceperat ut, cum nuntius veniret, iter prerumperent 
          <lb/>descendentibus; facile namque pauci pedites multorum 
          <lb/>equitum iter poterant impedire. Intendebat enim Braccius, postquam 
          <lb/>media pars hostium transivisset, iter precludere et cum his qui 
          <lb/>transissent bellum aggredi eosque prosternare. Nec dubius erat omnes 
          <lb/>captos esse qui sic descenderent, rursusque Piceninum ad custodiam 
          <lb/>urbis collocaverat, ne se cives irrumpentes a tergo invaderent. Cum 
          <lb/>ergo sat hostium descendisse putavit, nuntios ad pedites misit, qui 
          <lb/>perturbari viam preciperent. Sed fuerunt hostes huius quoque rei premoniti 
          <lb/>insidiasque inter Braccium et pedites habuerunt, que nullum nuntium 
          <lb/>transire permiserunt, et sic non moventes se pedites, quia 
          <lb/>mandatum non habebant, universos hostes descendere permiserunt. 
          <lb/>Quod cum Braccius vidisset, etsi doluit, minime tamen animo fractus, 
          <lb/>hortatus pro tempore suos bellum aggressusque tanta vi pugnavit, ut 
          <lb/>quinque hostium acies perturbaret semperque robustior appareret. 
          <lb/>Milites autem qui ad custodiam urbis erant, ubi hostes perturbatos vident, 
          <lb/>egre ferentes se preda privari relicta custodia in campum currunt. 
          <lb/>Sed erant adhuc multe hostium acies integre, que de novo certamen 
          <lb/>incoarunt. Tum et populus aquilanus, qui magnus est et ferox, urbem 
          <lb/>armatus exivit, ac sic duplici malo circumventus Braccius a tergo 
          <lb/>et a fronte, licet suos plurimum hortaretur, disturbatus est omnisque 
          <lb/>suus exercitus infractus. 
          <lb/>Quod ille videns fugam arripuit; sed insecuti sunt eum duo Perusini 
          <lb/>ex Raspantibus, familiares Ludovici de Michelozis, qui eum norant 
          <lb/>nuncque ab una parte, nunc ab altera fugientem feriebant. Quibus ille 
          <pb n="17"/> 
          <lb/>'Heu, miseri, quid agitis?' inquit; 'pauperes estis; sinite me abire. Ite 
          <lb/>mecum: magnos vos faciam; nam etsi hic conflictus sum, non tamen 
          <lb/>res mea ubique periit. Scitis nomen meum magnum esse multasque 
          <lb/>urbes mihi obedire. Si liber sum, magnus sum. Servate me et vos. 'Sed 
          <lb/>frustra locutus homo est; nam immortale odium erat. Vulneratum igitur 
          <lb/>in gula Braccium capiunt et in castra reducunt. Ad quem cum 
          <lb/>omnes hostium duces venissent et hominem honorarent solarenturque 
          <lb/>et multa quererent, numquam locutus est verbum sive quod non poterat, 
          <lb/>sive quod magnus animus post conflictum loqui non dignabatur. 
          <lb/>Vixit ad tertiam diem mortuusque in excommunicatione, portatus 
          <lb/>Romam, apud Sanctum Laurentium extra muros in loco profano 
          <lb/>sepultus est. Sed eum postea instante Nicolao de Fortebracciis, qui fuit 
          <lb/>ei proximus et vir potens in armis, pontifex Eugenius absolvit defossumque 
          <lb/>in ecclesia perusina cum magno honore sepelliri mandavit, 
          <lb/>quamvis eius cadaver, sive ossa, dum Perusium portarentur, ingens 
          <lb/>grando cum tempestate secuta fuerit, que universos agros ac vineas 
          <lb/>excussit.
          <lb/><emph rend="italic">Hic Nicolaus terribilis Ecclesie hostis fuit qui aliquando sibi serviret. 
          <lb/>Crudelis erat ac pro levi causa suos armigeros propria manu 
          <lb/>occidebat. Is prius Nicolaus de la Stella dicebatur ductorque Florentinorum 
          <lb/>fuit contra Lucanos. Sed non profecit. Dum inimicus Ecclesie 
          <lb/>est, ex improviso circumventus ab hostibus certamen inivit, 
          <lb/>in quo, dum ferocius quam consultius preliatur, gladio confossus 
          <lb/>interiit.</emph>
        </p>
      </div>
      <div>
        <head>DE FRANCISCO SFORTIA</head>
        <p>
          <lb/>FRANCISCUS SFORTIA, prioris Sfortie filius, mortuo patre admodum 
          <lb/>ivuenis Philippi ducis mediolanensis adiutus pecunia milites convocavit 
          <pb n="18"/> 
          <lb/>atque positurus cum eis rationem libros mutui afferri iussit, in 
          <lb/>quibus omnes fere milites es magnum patri debebant, dixitque illis: 
          <lb/>' Commilitones, mei patris mortem scitis; illi plura debebatis, sed ego 
          <lb/>heres sum et quod patri debuistis, iam mihi deberetis. Sed libero ego 
          <lb/>vos omnes ere omnique vinculo, quo patri tenebamini. Estote igitur liberi 
          <lb/>ut, cuicumque servire velitis, sit vestrum. Si mecum continuare 
          <lb/>vultis, libenti animo vos recipiam nec verebor meum corpus vobis 
          <lb/>committere qui paternum custodivistis, sed fortunam meam omnem 
          <lb/>vobis credam vosque uti duces sequar, qui longam militiam sub patre 
          <lb/>cum honore degistis.' 
          <lb/>Quo sermone simul et beneficio libertatis allecti milites nullum se 
          <lb/>alium passuros imperatorem clamant quam eum, cuius patris se militie 
          <lb/>cingulis ornarint. Factus est ergo communi omnium voce dux exercitus 
          <lb/>novaque militie sacramenta recepit.
          <lb/>Exinde Martino pape Franciscus servivit missusque contra Braccium 
          <lb/>victoriam apud Aquilam obtinuit tenuitque patris dominia que in 
          <lb/>Regno habuit, Beneventum, Troiam, Manfredoniam pluraque opida 
          <lb/>usquequo rex Alfonsus Regno potitus eum privavit.
          <lb/>Post hec Franciscus in Lombardiam se recepit, ubi eum Philippus 
          <lb/>dux magnifice honoravit titulumque domus sue Vicecomitum et arma 
          <lb/>tradidit; filiam quoque unicam, nomine Blancham, quamvis illegitimam, 
          <lb/>in matrimonium promisit; qua spe sepe eum frustratus est. 
          <lb/>Huius plura in Lombardia fuerunt clara belli facinora. Contra ducem 
          <lb/>Sabaudie Philippi tulit insignia Sabaudiensesque fugavit; marchionem 
          <lb/>Montisferrati, qui cum Venetis sapiebat, dominio expulit multisque in 
          <lb/>locis gloria rei militaris enituit. Itaque par contentio inter ipsum Nicolaumque 
          <lb/>Piceninum erat. Quamvis enim dux militie Nicolaus esset, 
          <lb/>non tamen inferiorem se Franciscus putabat, qui gener principis habebatur. 
          <lb/>Sed vetus odium, quod inter Sfortiam Bracciumque fuit, nondum 
          <lb/>erat extinctum. Hinc vocati sunt Bracciani, hinc Sfortiani. Franciscus 
          <pb n="19"/> 
          <lb/>istis, Nicolaus illis prefuit, cuius locum Franciscus Piceninus subivit. 
          <lb/>Dilectius tamen in Longobardia nomen Francisci fuit quam Nicolai; 
          <lb/>nam hic Tuscus, ille ex Romandiola Semilombardus habebatur. 
          <lb/>Tum vero spes successionis favorem populi Francisco conciliabat.
          <lb/>Post hec cum Franciscus in Marchiam contra Eugenium mitteretur, 
          <lb/>ut provinciam nomine concilli susciperet, is eam sibi vendicavit; 
          <lb/>nec enim ex duce bene contentus recesserat. Dixerat quoque, si oculum 
          <lb/>perdidisset Mediolani, pro eo non rediret. Multe inter ipsum discordie 
          <lb/>et Nicolaum fuere, numquam tamen bellare totis viribus contigit; 
          <lb/>nam commissarii ducales impediebant. Concordatus post Franciscus 
          <lb/>cum Eugenio Marchiam suscepit in titulum. Totisque viribus insecutus 
          <lb/>est ducem ac Venetis et Florentinis adhesit, ex quibus ingentem 
          <lb/>auri summam quotannis recepit. Vexillifer quoque Ecclesie creatus 
          <lb/>est; post et omnium Venetorum imperator creatus in bello contra Philippum 
          <lb/>eminere non est aspernatus. Itaque revocatus est ex Tuscia Piceninus 
          <lb/>magneque copie utrimque parate sunt vastatique agri ubique. 
          <lb/>Ad extremum quasi suspitionem Venetis incussurus dux Mediolani, 
          <lb/>dum bella parant, de pace tractat ac Franciscum comitem omnium arbitrum 
          <lb/>differentiarum eligit. Fortasse non putavit Venetos accepturos 
          <lb/>filiamque suam secreto, que iam matura esset, dare sibi promisit et 
          <lb/>pro dote urbem cremonensem. Sed Veneti perspecta Francisci erga se 
          <lb/>fide simulque Florentini et Ianuenses arbitrium acceptarunt; quod non 
          <lb/>sine damno ducis factum est, cum is magna dominii parte multatus 
          <lb/>fuerit: Franciscus uxorem recepit et Cremonam in potestatem, ubi solemnes 
          <lb/>cum Blancha nuptias celebravit. Tuncque a principibus Italie 
          <lb/>cepit illustris vocari, tamquam non sua virtus, [sed] coniugis origo 
          <lb/>eum illustraret. Post in Marchiam se recepit, ubi a rege Aragonum infestatus 
          <lb/>interdum succubuit, interdum vicit, fratrem denique in Esculo 
          <lb/>qui rebellavit amisit cum pluribus militibus; adhuc tamen potentior 
          <lb/>est in Marchia. <emph rend="italic">Vir enim consilii potens, corpore pulcer, in equo 
          <lb/>splendidus, tardus ad iram, in re qualibet maturus. Quia quicquid 
          <lb/>habet, militum est, parum sibi retinet, militiam splendidam habet.</emph> 
          <pb n="20"/> 
          <lb/>Is cum esset in agro bononiensi insidias passus est; nam Baldassar 
          <lb/>Aufidius, qui tunc Bononie preses erat ac militiam regebat summi pontificis, 
          <lb/>capere eum dolo voluit Nicolaumque Piceninum in subsidium 
          <lb/>advocavit. Sed non annuit Piceninus Franciscumque premonuit. Itaque 
          <lb/>incidit Aufidius, homo nequam, in laqueum quem fecerat, captusque 
          <lb/>in Butrio in carcere firmano necatus est magnisque suppliciis 
          <lb/>affectus.
          <lb/>Verum quia de Baldassare fecimus mentionem, non ab re est 
          <lb/>unum eius sceleratissimum factum referre. Antonius de Bentivoliis, 
          <lb/>eques et iuris interpres, domo nobilis ac princeps patrie, per factionem 
          <lb/>diu extra Bononiam, annis circiter quatuordecim (nam quamdiu 
          <lb/>Martinus rexit numquam intrare patriam potuit, sed in curia cum stipendiis 
          <lb/>tenebatur) ut vero Bononia ad Eugenium rediit, et ipse domum 
          <lb/>repetiit. Convenire igitur cives, visere eum domi, congratulari 
          <lb/>reduci, hortari ut maneat, mittere munera, sequi eum quocumque 
          <lb/>iret. Tum Baldassar veritus ne hic sibi urbem subiiceret, <emph rend="italic">ut sunt Bononienses 
          <lb/>dominandi cupidi et, quamvis hinc se iactent stulti</emph>, hominem 
          <lb/>ad se vocat in pretorium quasi consilium initurus secum. Venit 
          <lb/>homo atque, ut ante capellam fuit, in palatio arreptus a satellitibus per 
          <lb/>scalas tractus est nec permissus loqui vel unum verbum. Absque confessione, 
          <lb/>absque communione, sine ullo spatio penitentie intra palatium 
          <lb/>circa limen porte truncatus est uixque dicere potuit ' Adiuva me, 
          <lb/>Dei genitrix. ' 
          <lb/>Hoc factum adeo civibus displicuit ut tantus vir nobilis, potens, 
          <lb/>doctus, precipua bonitate preditus, non confessus neque condemnatus 
          <lb/>sic necaretur, ut paulo post civitas ipsa Eugenio rebellaverit Piceninoque 
          <lb/>se tradiderit, quo tempore et Anibal, filius Antonii illegitimus, urbem 
          <lb/>intravit multasque cedes fecit ac postea cum Baptista de Cannetulo 
          <lb/>excluso Picenino urbem rexit. Sed nec ipse diu vixit; nam postea 
          <lb/>Baptista eum occidi fecit et tunc pars de Bentivoliis insurgens Baptistam 
          <pb n="21"/> 
          <lb/>ipsum interemit pluresque quorum neci dedit, combussitque domos. 
          <lb/>Et sic nunc civitas stat, quamvis ex more suo non diu mansura 
          <lb/>credatur.
        </p>
      </div>
      <div>
        <head>DE NICOLAO MARCHIONE EXTENSI</head>
        <p>
          <lb/>NICOLAUS MARCHIO Extensis patri, quamvis illegitimus esset, successit. 
          <lb/>Ferrariam, Mutinam Regiumque tenuit. Ottonem Parmensem, 
          <lb/>virum magnificum ac in armis potentem, per ministrum Sfortie interfecit 
          <lb/>eiusque sibi dominia usurpavit. 
          <lb/>Vir magni consilii fuit. Cum inter Philippum ducem Mediolani ac 
          <lb/>Venetos perpetue lites essent et immortalia odia is, quamvis esset medius 
          <lb/>suaque dominia cum Venetis et duce confinarent, ita tamen se 
          <lb/>habuit, ut non isti vel illi amicus, sed mediator crederetur; immo et 
          <lb/>sepe arbiter inter utramque partem fuit. Nam et quotiens de pace tractaretur, 
          <lb/>plerumque apud Ferrariam transigebatur et oratores habebantur. 
          <lb/>Ex quo factum est ut, quamvis tota Gallia Padana, que nunc Lombardia 
          <lb/>dicitur, bellis flagraret, sola Ferraria et adiacentes partes subdite 
          <lb/>pace fruerentur. Quicumque enim transitum voluit admissus est, si 
          <lb/>sine damno transiret. Veneti, qui diu terram Polesini tenuerant, eam 
          <lb/>sibi restituerunt. 
          <lb/><emph rend="italic">Tanta in iustitia et pace subditos suos tenuit ut, quamvis filias 
          <lb/>et uxores eorum ad concubinatum sibi assumeret, tamen ab omnibus 
            <lb/>amaretur.</emph> Fuit vir pinguis, letus, <emph rend="italic">facetus</emph>, voluptati deditus. <emph rend="italic">ex 
          <lb/>ore eius auditum est nullam voluptatem se scire qua non uteretur, si 
              <lb/>posset.</emph> concubinas habuit <emph rend="italic">admodum</emph> multas, ex quibus plurimos liberos 
          <lb/>suscepit. <emph rend="italic">Rustici et cives non egre tulerunt filias suas ab eo rapi, 
          <lb/>cum scirent possibile esse filium qui ex illa nasceretur regnare.</emph> Uxores 
          <pb n="22"/> 
          <lb/>legitimas duas habuit; ex ultima etiam prolem suscepit, sed non 
          <lb/>sibi in regno substituit. Fuit admodum felix, sed non sivit fortuna eum 
          <lb/>semper esse felicem; nam filius, quem ex concubina susceperat, admodum 
          <lb/>pulcer et moratus primam eius uxorem adulavit ac ex illius 
          <lb/>provocatu cognovit. Quod cum marchio comperisset, usus magis rigido 
          <lb/>quam sapienti consilio et filium et coniugem truncari capite iussit 
          <lb/>durumque sibi et suis civibus spectaculum prebuit; que res cursum 
          <lb/>sue felicitatis interrupit. 
          <lb/>Is postea Leonellum fratrem illius in dominio sibi substituit, quamvis 
          <lb/>illegitimum et quamvis proles legitima esset. Quod cum Giliolus, 
          <lb/>vir potens apud eum, improbaret, neci datus est.
          <lb/>Marchio ipse Nicolaus Mediolanum vocatus gubernationem nomine 
          <lb/>ducis suscepit ibique mortuus est, <emph rend="italic">in omni vita felix, si filii calamitas 
          <lb/>et coniugis crimen non intervenisset; sed sic fata volunt. Fatuus 
          <lb/>preterea est, qui suam spem in voluptate collocat; finis enim 
          <lb/>voluptatis penitudo est.</emph> Is moriens successionem Leonelli filii 
          <lb/>adamavit.
          <lb/>Hic vir litterarum studia plurimum amavit favitque ingeniis; Hugonem 
          <lb/>namque Senensem, qui fuit omnium medicorum sue etatis 
          <lb/>princeps, quo nemo in cathedra melius legit nec in cameris iocundius 
          <lb/>egros visitavit, cum magna stipe ad se vocavit pluraque sibi tradidit et 
          <lb/>possessiones et domos <emph rend="italic">ac ipsum et familiam ditavit.</emph> is quoque Guarrinum 
          <lb/>Veronensem grece ac latine peritissimum oratorem, ut suos instrueret 
          <lb/>filios, ad se accersivit ditatumque in magno honore habuit. 
          <lb/>Nec Iohannem Laurispam Siculum utriusque lingue peritum neglexit, 
          <lb/>sed eum Meliaduci filio prothonothario magistrum tradidit ac possessionibus 
          <lb/>et beneficiis ditavit. Qui hodie secretarius est apostolicus.
          <pb n="23"/>
        </p>
      </div>
      <div>
        <head>DE LEONELLO MARCHIONE EXTENSI</head>
        <p>
          <lb/>LEONELLUS MARCHIO Extensis Nicolai filius, quamvis non integer 
          <lb/>genere, integerrimus tamen virtute patri successit. Qui sub Guarrino 
          <lb/>edoctus et carmen facere et epistolam scribere optime novit. Filiam Iohannis 
          <lb/>marchionis Mantue duxit uxorem; qua mortua illegitimam regis 
          <lb/>Aragonum filiam suscepit. Hec cum ad eum venisset per Venetias 
          <lb/>transitum habuit, et in Realto propter populi magnitudinem plures 
          <lb/>submersi sunt; nam latera pontis ceciderunt. Is patriam suam in magna 
          <lb/>pace gubernat; qui etsi non reputatur patri equaliter liberalis, tamen 
          <lb/>eque prudens est et magis castus; coniuge namque contentus est, 
          <lb/>admodum diligitur. 
          <lb/>Cum Fridericus Cesar me Romam ad pontificem Eugenium misisset, 
          <lb/>mandata mihi ad hunc dedit; ideo me in reditu eum visere decrevi, 
          <lb/>quem comperi in villa, cui Portus est nomen. Arx ibi est admodum 
          <lb/>insignis, sunt et extra arcem domus egregie, quas Nicolaus pater 
          <lb/>ad voluptatem paraverat. Is ubi me adesse sensit, iussit in domo paterna 
          <lb/>me recipi atque parari prandium, quod sumptuose fecit. Post dum 
          <lb/>adhuc consederem, exivit hic arcem puerosque suos pila ludentes contemplabatur, 
          <lb/>quasi me expectans; ad quem cum venirem, suavibus 
          <lb/>verbis receptus sum. Communicata sunt illic inter nos que cesar mandaverat; 
          <lb/>nam res magni erant ponderis, et sic ad horas duas collocuti 
          <lb/>sumus. 
          <lb/>In sero venit frater eius admodum pulcer, Borsius nomine, quem 
          <lb/>Ferrarienses quasi deum colunt. Hic forma plusquam dici potest pulcra 
          <lb/>est, facetus et modestus, liberalitate insignis, robustus corpore, nulla 
          <lb/>in eo menda est. Multa mihi is retulit cesari communicanda plurimumque 
          <lb/>ob reverentiam cesaris me honoravit. Revertebatur is tunc a rege 
          <lb/>Aragonum, cum quo mensibus sex fuerat. Post ego iter arripiens in 
          <lb/>Alamaniam redii.
          <pb n="24"/> 
        </p>
      </div>
      <div>
        <head>DE IOHANNE FRANCISCO DE GONZAGA</head>
        <p>
          <lb/>IOHANNES FRANCISCUS de Gonzaga patri in dominio Mantue successit. 
          I<lb/>n bellis, que Veneti adversum Philippum Mediolanensium ducem 
          <lb/>gessere, cum Venetis plerumque sensit ductorque fuit exercitus; quod 
          <lb/>dum egit semper sibi bene successit. Filiam unam Leonello Extensi in 
          <lb/>matrimonium coppulavit, que mortua est; altera, quam pulcherrimam 
          <lb/>aiunt et in litteris peritam, religionem post patris obitum ingressa est. 
          <lb/>Filio seniori uxorem ex domo brandeburgensi dedit, sororem eius marchionis 
          <lb/>Friderici, qui nunc est elector imperii, Barbaram nomine, non 
          <lb/>minus moribus quam forma laudabilem. 
          <lb/>Is cum Sigismundus ex Roma rediret Mantuamque transiret, magnos 
          <lb/>illi honores impendit; ob quam rem Sigismundus ei marchionatus 
          <lb/>contulit dignitatem urbique mantuane universalis studii, vel scole, 
          <lb/>privilegia concessit; quod tum Albertus, tum Fridericus Cesar postea 
          <lb/>confirmavit. 
          <lb/>Post hec Ludovicus primogenitus eius relicta domi uxore ad ducem 
          <lb/>mediolanensem defecit; que res adeo patrem exasperavit, ut eum 
          <lb/>mox emancipaverit penamque capitalem fecerit, si quis eum in eius 
          <lb/>dominiis filium suum appellaret. Sigismundo quoque scripsit, ut eum 
          <lb/>successione marchionatus privaret; timebat enim ne suo iussu filius 
          <lb/>abiisse crederetur Venetique propterea minus sibi crederent. Sed Sigismundus 
          <lb/>nihil horum fecit, quamvis tunc Philippo duci esset indignatus. 
          <lb/>Ludouicus autem magno honore Mediolani suscipitur atque inter 
          <lb/>alios belli ductores magno loco habetur. 
          <lb/>Fit suspectus marchio Venetis; ob quam rem et ipse postea reconciliatus 
          <lb/>filio duci se iunxit et in campis contra Venetos militavit. Spes 
          <lb/>fuit ex hoc marchionis motu Venetos comprimi secuturumque ferrariensem 
          <pb n="25"/> 
          <lb/>marchionem. Sed is, ut pacem habuerat cum Venetis, observavit 
          <lb/>promissaque Verona erat Mantuano, si caperetur. Que res non 
          <lb/>parum duci nocuit; nam Veronenses inviti dominatum Mantuanorum 
          <lb/>ferebant. Veneti autem magna vi restiterunt ipsique Mantuano Pischeriam 
          <lb/>opidum abstulerunt et nonnulla alia fortilizia, que numquam recuperare 
          <lb/>potuerunt Mantuani. 
          <lb/>Iuvit autem Venetos in hoc bello constantia Brixianorum, qui 
          <lb/>sex mensibus obsidione cincti, quamvis penuriam rerum haberent, 
          <lb/>quamvis muri ex magna parte ruissent machinisque dietim urgerentur, 
          <lb/>quamvis agri undique vastarentur, numquam tamen de deditione 
          <lb/>verbum fecere; erant enim Guelfi qui civitatem custodiebant, nec Gibellinum 
          <lb/>ducem amabant, cuius etiam dominatum tyrannicum arbitrabantur. 
          <lb/>Itaque necesse fuit dissolvere obsidionem. In pace, que post 
          <lb/>acta est, iussus est marchio Lignanum opidum, quod a Venetis eripuerat, 
          <lb/>restituere, sed que perdiderat recuperare non potuit. 
          <lb/>Itaque penituit eum consilii sui morbumque post incidit, qui eum 
          <lb/>per plures annos extenuavit. Tandem ut christianum decet sacramentis 
          <lb/>ecclesie recessit testamentoque facto vitam expuit, quatuor filiis 
          <lb/>superstitibus. 
          <lb/>Sed Ludovicum marchionem sibi substituit, qui hodie cum multa 
          <lb/>sapientia regit, amicus tamen ducis mediolanensis infensusque Venetis, 
          <lb/>quem et Fridericus Cesar in marchionatu confirmavit. <emph rend="italic">Secundo genitus 
          <lb/>Carolus de Gonzaga, vir corpore pulcer et animo magnus, in 
          <lb/>armis nutritus multumque peritia rei militaris prestans, qui hodie 
          <lb/>sub Philippo duce non parvum exercitum ducit. Lucidus ecclesie 
          <lb/>promissus erat, sed nondum eius propositi est. Is epistolam ornate 
          <lb/>scribit et carmen erudite facit. Cui magister fuit Victorinus, grece ac 
          <lb/>latine lingue peritissimus.</emph>
          <pb n="26"/> 
        </p>
      </div>
      <div>
        <head>DE FRANCISCO FOSCARI</head>
        <p>
          <lb/>FRANCISCUS FOSCARI dux, dum apud Iohannem papam in Cremona 
          <lb/>legationis munus obiret, in ducem Venetiarum electus est. Sub quo 
          <lb/>magni motus in tota Italia fuerunt ipsique populus venetus plurima 
          <lb/>bella gessit, nunc adversus Sigismundum Cesarem, nunc contra Philippum 
          <lb/>ducem Mediolani, nunc contra Ianuenses. Is Venetos mari 
          <lb/>contentos parumque terre fidentes adhortatus est bella terrestria gerere. 
          <lb/>Cumque senes dissentirent, iuventutis concilia iuvit hisque adhesit.
          <lb/><emph rend="italic">Sub hoc igitur Pippus Spanus Florentinus, qui iussu cesaris Sigismundi 
          <lb/>Hungaros in Forum Iulii duxerat et usque Paduam profectus 
          <lb/>erat magno terrore Venetis incusso, placatus est; aiunt enim quidam 
          <lb/>matrem sibi scripsisse ne contra patriam tam ferox veniret, ne illi 
          <lb/>que se genuerat decus auferret. Quidam dicunt flascones auro plenos 
          <lb/>sibi fuisse transmissos; quod non est vero simile; nam maior dominus 
          <lb/>futurus erat vincendo quam retrocedendo. Hungari tamen infesti 
          <lb/>alienigenis libenter detrahunt. Hic Pippus ex parvo statu per Sigismundum 
          <lb/>usque adeo exaltatus erat, ut sepe diceret Sigismundus ' Si 
          <lb/>Pippus vellet, extra regnum me pelleret. ' hic post in regno pacifice 
          <lb/>mortuus est. Sed nemo suorum sibi successit periitque simul et ipse 
          <lb/>et sui omnes. 
          <lb/>Hoc igitur retrocedente remansit Ludovicus dux de Deck, qui 
          <lb/>fuit patriarcha aquilegiensis, vir magnus corpore ac animo maximus, 
          <lb/>sed non multi consilii. Hunc ego Basilee novi, cum Venetos in 
          <lb/>causam traxisset. Cum eo quoque ex Vienna Austrie usque Basileam 
          <lb/>iter feci fuique in loco sue originis, ubi sepulti sunt maiores eius; 
          <lb/>nomen loco Nulant. Hic cum esset Basilee, excommunicari Venetos 
          <lb/>fecit et, licet Veneti octo milia sibi in annos offerrent, numquam acquiescere</emph> 
          <pb n="27"/> 
          <lb/><emph rend="italic">voluit. Mortuus est postea illic ex peste, quamvis esset 
          <lb/>grandevus, sepultusque est apud cartusiam. Et quamvis in herba 
          <lb/>quadam confideret, qua plurimos liberaverat, [sed] seipsum curare 
          <lb/>non potuit. Hunc Veneti, quia Pippo Spano Sigismundoque copiis 
          <lb/>transitum dederat, ex Foro Iulii eiecerunt totamque illam terram occuparunt, 
          <lb/>ubi plures sunt civitates ad ecclesiam aquilegiensem pertinentes, 
          <lb/>quas usque in hanc diem Veneti in potestate habent.</emph>
          <lb/>Sub Francisco hec acta sunt; sub hoc quoque Brixia capta est, 
          <lb/>Bergamum quoque receptum multaque in Glara Addue opida capta 
          <lb/>constitutusque limes inter ipsos et ducem Addua fluvius. Sub hoc 
          <lb/>Ravenna recepta est, sub hoc Franciscus Spinola Ianuensis, vir magni 
          <lb/>animi, qui classem magnam contra Venetos armarat, captus est. 
          <lb/>Hic Spinola diu fidelis duci fuit; sed cum rex Aragonum in mari 
          <lb/>victus captusque et Mediolanum ductus libertati donatus esset, indignatus 
          <lb/>hostem sue urbis qui captus esset dimitti, cum ab eo Sardinia, 
          <lb/>Corsica ac Sicilia recipi potuissent, simulque intollerabile iugum Opizini 
          <lb/>de Alzate, qui tunc Ianuam regebat, concives suos ad rebellionem 
          <lb/>duxit nec umquam post Ianua ad ducem venit. <emph rend="italic">Sed neque is magnus 
          <lb/>factus est, sed continuo decrescens ipse quoque apud Ianuenses suspectus 
          <lb/>factione civium depulsus est rursusque ducis mediolanensis 
          <lb/>auxilium imploravit. Ac sic obiit minor quam vixerat.</emph> 
          <lb/>Sub hoc Foscaro urbs patavina que conspirare ceperat tutata 
          <lb/>est, ac captus Marsilius neci datus. Sub hoc Carminiola propter suspitionem 
          <lb/>interemptus. 
          <lb/>Sub hoc facta concordia est inter Sigismundum et Venetos factaque 
          <lb/>est confederatio contra ducem Mediolani conclusumque est communibus 
          <lb/>viribus illum depellere; nam Veneti antiqui illius hostes 
          <lb/>erant. Sigismundus deceptum se ab eo conquerebatur. Itaque pacta 
          <lb/>erant ut, quicquid ultra Adduam reciperetur, imperio cederet, quicquid 
          <lb/>citra invaderetur, Venetis. <emph rend="italic">Deditque tunc Sigismundus titulum 
          <lb/>Venetis de Padua, Brixia et Bergamo; Veronam ac Vicentiam dare</emph> 
          <pb n="28"/> 
          <lb/><emph rend="italic">noluit propter Brunorium de la Scala suum consiliarium, qui sibi ad 
          <lb/>multos annos serviverat titulumque vicariatus habebat. Sed mors 
          <lb/>Sigismundi interrupit has praticas et aliis viis Veneti se defenderunt; 
          <lb/>non tamen ex hoc federe Venetorum commendatus est Sigismundus. 
          <lb/>Veneti tamen litteras investiture receperunt ex Gaspare Slik cancellario, 
          <lb/>cui adhuc quatuor milia debent. Que cum ego petivissem nuper 
          <lb/>in eorum senatu (sic enim mihi Gaspar commiserat), risum magis 
          <lb/>quam pecuniam reportavi. 
          <lb/>Is quoque Franciscus Alexandrum tridentinum episcopum, qui 
          <lb/>postea apud Basileam patriarcha aquilegiensis creatus est et in cardinalem 
          <lb/>assumptus, cum is duci Mediolanensium favisset gentesque 
          <lb/>Gattamelate, ductoris Venetorum, in suo territorio prostravisset, 
          <lb/>miro modo compescuit pluraque sibi opida abstulit et castella et maxime 
          <lb/>ripam, que est super lacum Garde, quam et hodie Veneti tenent. 
          <lb/>Is Alexander ex regio sanguine natus erat duxque Mazovie matrisque 
          <lb/>Friderici Cesaris frater; ob quam causam Fridericus ecclesiam 
          <lb/>ad se recepit, ne ulterius Veneti nocerent, vocavitque Alexandrum 
          <lb/>Viennam, ubi et preposituram sibi dedit. Ubi ex nimia potatione 
          <lb/>morbum contrahens, dum plus muliercule cuidam quam medicis 
          <lb/>credit, vitam amisit. Franciscus autem Foscari ulterius impugnare 
          <lb/>tridentinam ecclesiam noluit.</emph> 
          <lb/>Is cum aliqua sua concilia non reciperentur, birretum, quod est 
          <lb/>ducale insigne, deposuit refutauitque ducatum. Sed cives haud facile 
          <lb/>putantes se talem ducem reperturos, ut resumeret principatum hortati 
          <lb/>sunt et cohegerunt eum. 
          <lb/>Huius filius, quem unicum habet, in suspitionem adductus, cum 
          <lb/>venire ad se satellites audivit (nam et unus ex servis eius quorum consiliorum 
          <lb/>particeps iam ad supplicium arreptus erat) onerata navicula 
          <lb/>admodum veloci cum quadraginta remigibus multoque auro Tergestum 
          <pb n="29"/> 
          <lb/>aufugit. Sententia contra eum in senatu lecta est illum relegationem 
          <lb/>apud Neapolim Romanie observare debere, numquam urbem excedere, 
          <lb/>numquam se ducis filium dicere, tribus famulis contentum esse, 
          <lb/>nullum se natu maiorem precedere. Id si fecerit, filios eius bona 
          <lb/>avita recipere posse; sin autem privatos omni esse hereditate. Lata est 
          <lb/>sententia per octo viros, qui id potestatis habent inscio duce. Quam 
          <lb/>cum Foscarus audisset ' Culpam ' inquit ' filii mei doleo; penam non doleo. 
          <lb/>' Missa mater ad filium uti relegationem suaderet, optinere non 
          <lb/>potuit; pater tamen, sed dissimulavit. Sed credibile est eum dolere; vir 
          <lb/>fuit enim semper fortunatus. Nunc autem in filio infelix est. 
          <lb/>Non magni commodi est ducatus Venetiarum, sed maxime servitutis; 
          <lb/>est enim organum civitatis. Itaque eum dicere, proponere et respondere 
          <lb/>omnibus oportet; quod hic vir miro modo bene fecit; ex improviso 
          <lb/>namque semper et ornate et prudenter respondet. Est autem 
          <lb/>plenus dierum. Numquam domum exire potest nisi prefinitis quibusdam 
          <lb/>diebus. Habet suum stipendium, quod tamen non est magnum.
          <lb/><emph rend="italic">In senatu sententia sua pro duabus computatur.</emph> Convivia certa per 
          <lb/>annum facit, ubi prestantiores cives advocantur et si qui sunt oratores 
          <lb/>principum aut communitatum magnarum. Magnus vir apud eum est 
          <lb/>Andreas Donato, quem Veneti sepe in legationibus fatigant; illum enim 
          <lb/>Sigismundus militem creavit, apud quem sepe fuit. 
          <lb/>Inter litteratos apud Venetos primatum obtinet Franciscus Barbaro, 
          <lb/>qui latinam et grecam linguam novit. Veneti ius civile parvi faciunt; 
          <lb/>nam consuetudinibus ac municipali iure utuntur, quamvis nonnumquam, 
          <lb/>ubi res cubia est, iureconsultos interrogent. Hinc, siqui 
          <lb/>sunt in studiis Veneti, plerumque aut artibus aut medicine aut oratorie 
          <lb/>student. Quidam ius canonicum secuntur, qui beneficia querunt. Habent 
          <lb/>autem scolas generales in Padua, ubi plurimos prestantes viros 
          <lb/>habuere, sicut Raphaelem Fulgosium et Raphaelem Cumanum, qui 
          <lb/>multa in iure civili scripserunt ibique sepulti sunt. Paulus quoque de 
          <lb/>Castro illic legit, et modo iacet. Legit ibi Hugo Senensis, medicorum 
          <pb n="30"/> 
          <lb/>princeps, Iacobus de Forlivio, medicus maximus, ibique iacet. Iacet ibi
          <lb/>Paulus de Venetiis, qui plurima in logica scripsit. Antonius de Cornusano, 
          <lb/>qui inter medicos claruit. Prodocimus qui, gibbosus strumosusque 
          <lb/>vir, tantum iuris didicit, ut omnibus esset equalis; cuius post uxorem 
          <lb/>Antonius de Rosellis accepit, qui modo ibidem tenet cathedram, 
          <lb/>qui preceptor meus Senis fuit; nam sub eo ius civile audivi. Is nunc senex 
          <lb/>est magnoque evo plenus; opus edidit De Monarchia, quod adhuc 
          <lb/>non publicavit. Ibi quoque est Iohannes Franciscus de Capitibus Liste, 
          <lb/>ibi Iacobus de Puteo, singulares iuris interpretes, multique alii clarissimi 
          <lb/>viri illic nostris temporibus floruerunt, qui iam ibi sepulti sunt. 
          <lb/><emph rend="italic">Sed non est mirum in illa ciuitate hos uiros eruditos iacere, cum 
          <lb/>illic T. Livius Patavinus dormiat, qui fuit eloquentissimus romane 
          <lb/>pater historie.</emph> Petrus quoque de Abano illic obiit, qui fuit maximus inter 
          <lb/>nigromantas.
        </p>
      </div>
      <div>
        <head>DE COSMO DE MEDICIS</head>
        <p>
          <lb/>COSMUS DE MEDICIS Florentinus ab adolescentia mercature traditus 
          <lb/>maximas opes comparavit intantumque ditatus est, ut nemo tota Italia 
          <lb/>par sibi civis crederetur. Ubi auctus est, rei publice se tradidit adiutusque 
          <lb/>suffragiis popularibus (nam plebem multis sibi beneficiis allexerat) 
          <lb/>in magnum virum evasit. Due tunc factiones inter Florentinos fuere: 
          <lb/>alterius princeps Cosmus, alterius Nicolaus de Uzano fuit cum Nicolao 
          <lb/>Pallas Strotius, Raynaldus de Albitiis omnesque urbis primores 
          <lb/>sentiebant; nam et consilia Nicolai omnia pacis erant. <emph rend="italic">Et ad tranquillum 
          <lb/>civitatis statum subditos iuste regendos dicens, cum vicinis 
          <lb/>amnestiam observandam nec turbandam aquam rebatur, dum perspicua 
          <lb/>esset.</emph> Cosmum plebs omnis sequebatur et cupida novitatis 
          <pb n="31"/> 
          <lb/>iuventus. Is quoque pecunia plures iuverat qui eius latus stipabant. Sedulo 
          <lb/>igitur in senatu contentiones fuere, cum aliud Cosmus, aliud Uzanus 
          <lb/>censeret; ubi tamen suffragia petita sunt, Cosmi sententia obtinebat; 
          <lb/><emph rend="italic">vincebantur enim a pluribus meliores.</emph> 
          <lb/>Hinc Cosmus decerni adversus Lucanos bellum extorsit. Quod 
          <lb/>cum absque causa moveri videretur, placuit sub tegmento sine figmento 
          <lb/>gerere. Nicolaum namque de Stella Perusinum, quem magno 
          <lb/>stipendio nutriebant, remissum fingunt esseque liberum hominem, 
          <lb/>nulli obligatum, ac sic eum in agrum lucanum misere. Cui cum prospere 
          <lb/>cederet, manifeste adheserunt obsidionemque ante urbem lucanam 
          <lb/>posuerunt. Hic origo novi belli cum duce mediolanensi fuit; nam 
          <lb/>cum tyrannus lucanus auxilium Philippi postulasset, missus est Franciscus 
          <lb/>Sfortia, qui obsidionem Florentinorum sola sui adventus fama 
          <lb/>dissolvit. Ac postea, cum tyranno Mediolanum ducto rursus Florentini 
          <lb/>obsidionem ante Lucam haberent, Piceninus cum exercitu venit, qui 
          <lb/>illos conflixit magnaque clade Florentinos affecit. 
          <lb/>Cum ergo consilia Cosmi malum successum haberent, favor eius 
          <lb/>diminutus est. <emph rend="italic">Sic enim fit: ubi fortuna est, illic et favor hominum se 
          <lb/>inclinat.</emph> Resurgentes igitur Nicolaite Cosmum quasi populi seductorem 
          <lb/>urbe pellunt et apud Venetos relegant, ubi diu exilium toleravit. 
          <lb/>Sed quia plurime in diversis partibus eius nomine mercature fiebant, 
          <lb/>facile se manu tenuit. 
          <lb/>Interim iam mortuo Nicolao cum Eugenius pontifex Romam fugiens 
          <lb/>Florentiam venisset, solutis confinibus Cosmus occultis itineribus 
          <lb/>clam urbem intravit factionemque suam iussit in armis esse. Nec 
          <lb/>alia pars deses fuit, sed armis arrectis audito Cosmi adventu pugnare 
          <lb/>decrevit. Cum ergo hinc atque inde in armis populus esset credereturque 
          <lb/>subcubiturus Cosmus, Iohannes Vitellescus, alexandrinus patriarcha, 
          <lb/>ex palatio apostolico in urbem descendit iubetque omnes ab armis 
          <lb/>discedere; vocat partes ad summum pontificem; illum namque 
          <lb/>rem compositurum aiebat. <emph rend="italic">Florentini, ut sunt inermes audaciores</emph> 
          <pb n="32"/> 
          <lb/><emph rend="italic">quam armati (nec enim soliti sunt gladios nudos videre; nam mercatura 
          <lb/>potissimum uivunt) omnia prius experiri verbis quam armis 
          <lb/>volunt.</emph> Ponuntur igitur arma iturque ad pontificem. Sed interim Cosmani, 
          <lb/>ut erant instructi, tela resumunt armatique per urbem discurrentes 
          <lb/>palatium invadunt. Quod ubi adversarii senserunt, dolos agnoscentes 
          <lb/>captos se vident atque ut possunt fuga salutem querunt. Sic 
          <lb/>Cosmus rursum civitatis gubernacula recuperavit, tuncque non cum 
          <lb/>sociis, sed unus ex integro regnum tenuit. 
          <lb/>Mox enim ut regimine potitus est, alios proscripsit, alios relegavit, 
          <lb/>qui contra se senserant; ex quibus plerique in exilio mortui sunt, ut de 
          <lb/>Raynaldo Albitio ferunt. Pallas senex eques cum filio Patavii relegatus 
          <lb/>philosophie sese tradidit <emph rend="italic">seniumque suum ac amarum exilium 
          <lb/>suavibus philosophie monitionibus consolatur, quamvis dietim 
          <lb/>spem restitutionis accipiat.</emph> 
          <lb/>Sed Cosmus quamquam dominus civitatis existat, ita tamen se gerit 
          <lb/>ut privatus videatur, et esse potius quam videri vult. Nec enim magnum 
          <lb/>famulatum habet, sed unico servo contentus per urbem incedit, 
          <lb/>locum senioribus tradit, equitibus cedit, doctores anteponit, ad consilium 
          <lb/>raro non vocatus accedit; cum eo venit, Priores censere sinit; 
          <lb/>ubi ad se ventum est, quasi nihil de re sciverit, ita loquitur, donec calefactus 
          <lb/>sententiam suam multis suasionibus aperit. <emph rend="italic">Munera publica 
          <lb/>sibi nequaquam usurpat, sed, ut potest, a sese amovet; nec enim 
          <lb/>temporales illos, qui vel ad menses, vel ad annum ubi longiores 
          <lb/>sunt, sed perpetuos querit honores. Sic enim agit, ut quasi nolle videatur, 
          <lb/>omnia tamen ex suo consilio fiant; nam et qui Priores dicuntur 
          <lb/>et qui Vexilliferi et qui presides urbium rectoresque opidorum 
          <lb/>omnes ex sua ordinatione creantur.</emph> Preterea, cum civitas pecunia 
          <lb/>indiget, proprio ere succurrit sibique propterea ypotecari redditus urbis 
          <lb/>vult, qui magna ex parte sunt sui. <emph rend="italic">Pecunie quoque Montis ad eum 
          <lb/>magna ex parte pertinent.</emph> Cives admodum multi sibi obnoxii sunt; qui 
          <lb/>etsi non rogentur, que tamen Cosmo placeant promovere nituntur; 
          <lb/>singuli enim eum quasi dominum venerantur. Atque his artibus pluribus 
          <pb n="33"/> 
          <lb/>annis Florentiam rexit. Multi tamen in eum oculi erecti sunt 
          <lb/>eiusque vel necem vel exilium expectant. 
          <lb/>Hic egregias edes edificavit, quales nec cesarem habere dedeceret; 
          <lb/>multa in rure edificia construxit altaque palatia; templa quoque 
          <lb/>erexit miri operis. In Florentia claustrum Sancti Marci, ubi septuaginta 
          <lb/>monachi Sancti Dominici commorantur, infra triennium a fundamentis 
          <lb/>ex integro confecit. Ubi oratorium honestum ambitus magni columnis 
          <lb/>marmoreis fulciti, <emph rend="italic">aule, refectoria, hortus, dormitoria per distinctas 
            <lb/>cellas</emph>, bibliotheca mirabilis latinis et grecis libris referta. <emph rend="italic">Non 
          <lb/>tamen, quamvis adeo magnificatus, mercaturam neglexit, sed continuo 
          <lb/>magis per homines sibi fideles exercuit. Favet hic vir etiam litteris 
          <lb/>et presertim oratoriis.</emph> Huic Philelphus, qui oratoriam Florentie legit, 
          <lb/>infensus fuit: nam parti adverse favebat; que res eum ex urbe 
          <lb/>precipitavit. 
          <lb/>Is Cosmus Venetorum amicitiam semper fecit maximi, ducem 
          <lb/>mediolanensem odio habuit, Senenses contempsit plurimasque inter 
          <lb/>eos serere discordias studuit. Eugenii partem tuetur, imperio se subditum 
          <lb/>dicit verbo, negat opere. Eius tempore Lucani in amicitiam Florentinorum 
          <lb/>reducti sunt, Bononienses in fedus accepti. Cum Philippo 
          <lb/>duce pax facta, Franciscus Sfortia in amicum receptus cum stipendio. 
          <lb/>Cerpellonus, qui ductor Florentinorum erat, cum iniuriatus uni ex 
          <lb/>Prioribus fuisset, ex altissimis fenestris precipitatus est moxque truncatus 
          <lb/>capite. Nicolaus Piceninus conflictus, exercitus ducalis prostratus. 
          <lb/>Sigismundo Cesari negatus versus Romam transitus quamvis eis 
          <lb/>invitis transiverit. <emph rend="italic">Burgum Sancti Sepulcri ditioni florentine subiectum. 
          <lb/>Tyranni de Pappi expulsi eorumque dominia recepta.</emph> Cum Senensibus, 
          <lb/>qui publico bello admodum multa opida atque castella vi ceperant, 
          <lb/>pax facta receptaque que perdita erant. <emph rend="italic">Angelus de Morosinis 
          <lb/>Senensis, eques ac pirratha maris, ob debita captus Florentie in carceremque 
          <lb/>coniectus tamen postea libertati dimissus, cum fideiussoribus 
          <lb/>esset. Classem regis Thunisii recepit veniensque Pisas ingentem 
          <lb/>predam fecit pluresque captivos adduxit.</emph> Cum Ianuensibus colligatio 
          <lb/>facta est.
          <pb n="34"/> 
        </p>
      </div>
      <div>
        <head>DE LEONARDO ARETINO</head>
        <p>
          <lb/>LEONARDUS ARETINUS, domi non obscuro loco natus, litteras sub 
          <lb/>Coluccio Pierio, qui tunc Florentinorum cancellarius erat, edidicit. 
          <lb/>Postea sub Manuele Chrisolora Constantinopolitano, qui sub Iohanne 
          <lb/>papa seu Alexandro Italiam intraverat priscumque modum scribendi 
          <lb/>ac ciceronianum morem induxerat, magis profecit. Nam Coluccius 
          <lb/>ineptias quasdam sui seculi retinebat; itaque superatus est a Leonardo,  
          <lb/><emph rend="italic">qui etiam in quibusdam epistolis ad eum scribens suorum eum 
          <lb/>erratorum admonet suadetque, ut squalorem illum sui temporis 
          <lb/>deserat.
          <lb/>Patiuntur nempe et littere mutationem; nam alie sunt uno, alie 
          <lb/>alio tempore. Ab ipsis etenim lingue latine repertoribus ornatus dicendi 
          <lb/>et studia litterarum continuo creverunt usque ad tempora Ciceronis, 
          <lb/>ubi vere plenitudinem acceperunt nec amplius crescere potuerunt, 
          <lb/>cum iam essent in culmine. Manserunt igitur postea per 
          <lb/>plures annos ac usque ad Ieronimum atque Gregorium viguerunt, 
          <lb/>non tamen absque minutione, exin perierunt funditus; nec enim post 
          <lb/>illa tempora qui ornate scripserit reperitur. Post Franciscus Petrarcha 
          <lb/>aliquantulum splendoris litteris dedit, sed Emanuel maiorem 
          <lb/>attulit lucem, quem secutus est Leonardus.</emph> 
          <lb/>Hic post in apostolicum secretarium receptus est ac cum Iohanne 
          <lb/>et Martino Constantie fuit. Deinde mortuo Coluccio Florentini eum in 
          <lb/>cancellarium receperunt. Scripsit hic admodum ornate. Ex operibus 
          <lb/>Aristotelis Ethicam, Economicam ac Politicam traduxit in latinum; 
          <lb/>nec enim priorem probat translationem. Vitam Ciceronis ex pluribus 
          <pb n="35"/> 
          <lb/>auctoribus conscripsit, ex Plutarcho virorum illustrium plures Vitas in 
          <lb/>latinum vertit. Zenofontem quoque traduxit ac Basilium. Primum punicum 
          <lb/>bellum ex diversis auctoribus confecit. De laudibus florentine 
          <lb/>urbis opusculum edidit. Scripsit Esagogas, scripsit Gesta Florentinorum, 
          <lb/>scripsit De temporibus suis, De re militari, De utilitate disputationis, 
          <lb/>De gestis Gothorum. 
          <lb/>Cum Nicolao Nicolo Florentino singulari usus est amicitia; postea 
          <lb/>tam magne inter eos contentiones exarserunt, ut nec summi pontificis 
          <lb/>opera, qui id maxime optabat, reconciliari potuerint. Hinc Invectivam 
          <lb/>in Nicolaum Leonardus edidit. Nicolaus autem non scribendo, 
          <lb/>sed loquendo carpebat illum; is enim, quamvis doctissimus esset magnique 
          <lb/>iudicii ita, ut inter omnes arbiter de scientia reciperetur essetque 
          <lb/>latinus et grecus, numquam tamen vel scripsit vel locutus est latine; 
          <lb/>diffidebat enim ingenio suo. Nec se aliorum iudiciis committere volebat, 
          <lb/>cum ipse in omnes esset maledicus nec cuiusquam opus probaret; 
          <lb/>nullum enim viventem commendavit, ex mortuis solum quatuor: 
          <lb/>Platonem, Virgilium, Ieronimum et Oratium. In libris autem circiter 
          <lb/>quatuor milia aureorum moriens reliquit. 
          <lb/>Cum Leonardo floruerunt Ambrosius de Angelis, qui fuit Camaldulensium 
          <lb/>magister generalis, qui et ipse plurima ex grecis operibus in 
          <lb/>latinum vertit, qui, Basileam missus orator ab Eugenio, gravem et luculentam 
          <lb/>orationem habuit; qui Sigismundum ex iussu apostolico in 
          <lb/>Hungaria visitavit ac postea reversus in pace mortuus est. Floruit et 
          <lb/>Guarrinus Veronensis, qui apud Ferrariam oratoriam docet pluresque 
          <lb/>discipulos erudivit, qui et Plutarchum De alendis liberis latinum fecit. 
          <lb/>Hoc etiam tempore magnus est habitus Poggius, qui licet grece lingue 
          <lb/>ignarus fuerit, nulli tamen in dicendo fuit inferior. Hic apud Constantiam 
          <lb/>in secretarium receptus est apostolicum, ubi et de morte Ieronimi 
          <pb n="36"/> 
          <lb/>Bohemi elegantem scripsit epistolam. Cum Guarrino de Scipione 
          <lb/>et Iulio contendit; cumque ipse Scipionem preponeret, ille autem 
          <lb/>Iulium, plura utrimque scripta sunt. Scripsit De avaritia elegantem 
          <lb/>tractatum, quamvis ipse more hominum, qui aliena potius quam sua 
          <lb/>pernoscunt vitia, nequaquam liberalis putetur. Scripsit De infelicitate 
          <lb/>principum, De nobilitate, scripsit et Confabulationes, que suis moribus 
          <lb/>potius quam fame conveniunt. Is cum iam senex uxorem adolescentulam 
          <lb/>admodum pulcram duxisset atque ab amicis increparetur, <emph rend="italic">qui 
          <lb/>tunc artem uxoriam inciperet quando desinendum</emph>, opusculum non 
          <lb/>infacetum neque inornatum An seni sit uxor ducenda composuit. Hoc 
          <lb/>tempore etiam Andreas Mediolanensis ex ordine Augustinensium, 
          <lb/>quem Senis audivi, Historiarum scriptor floruit. Tumque et Antonius 
          <lb/>Raudensis ex ordine Minorum, qui librum de elegantia latini sermonis 
          <lb/>composuit, tum et Bartholomeus de Monte Politiano, quem Martinus 
          <lb/>papa in secretarium recepit atque adeo dilexit, ut unicum eum referendarium 
          <lb/>habuerit illique soli omnia crederet. <emph rend="italic">Huic cum aliquando 
          <lb/>importunus quidam supplicasset causam suam expediri nec desisteret 
          <lb/>rogare, ' Quid agis? ' inquit; ' malum caput habes. ' Tum ille: ' Et tu 
          <lb/>malos pedes.'; erat enim claudus Bartholomeus. Nec iratus scommate 
          <lb/>mox homini causam absolutam dedit.</emph> Tum quoque Iohannis Laurispe 
          <lb/>nomen ac Antonii Panormite magnum est habitum. 
          <lb/>Sed omnes <emph rend="italic">scribendo</emph> superavit Aretinus; <emph rend="italic">nam simillimus Ciceroni 
          <lb/>fuit nec etas nostra parem invenit.</emph> In dicendo tardiusculus erat et 
          <lb/>nisi premonitus nihil dicere potuisset; ubi namque ex tempore locutus 
          <lb/>est, quasi amens videbatur. <emph rend="italic">In carmine quoque nihil potuit; nam etsi 
          <lb/>artem habuit. Venam tamen nature non habuit.</emph>
          <pb n="37"/>
          <lb/>Huic mortuo in cancellaria Florentinorum Carolus Aretinus successit. 
          <lb/>Latinis ac grecis litteris madidus est, carmen elegans facit nec 
          <lb/>minor est in oratione soluta. Huius primi versus, quos viderim, fuerunt 
          <lb/>ex Homero traducti, qui Bellum murium ac ranarum referunt, sed iam 
          <lb/>vir grandior factus maturiora conscribit. 
          <lb/>Apud Senenses hoc tempore cancellarius fuit Bertus Antonii filius, 
          <lb/>vir etiam elegans. Sed postea novum morem invenerunt Senenses et, 
          <lb/>quod nusquam est, officium cancellariatus annuum fecere, ut tunc 
          <lb/>cesset, cum ceptum erat cognosci. Post apud Senenses crevit Franciscus 
          <lb/>Patritius, quem admodum peritum dicunt; nam linguam utramque 
          <lb/>novit et oratorias artes edocet.
        </p>
      </div>
      <div>
        <head>DE BERNARDINO SENENSI</head>
        <p>
          <lb/>BERNARDINUS SENENSIS nobilibus ortus natalibus eloquentie studiis 
          <lb/>adolescentiam suam ac iuri pontificio tradidit <emph rend="italic">nec caruit vitiis, que 
          <lb/>illa fert etas.</emph> Post spiritu Dei tractus mundo renuntiavit erogatisque 
          <lb/>bonis suis erga pauperes religionem ingressus est ac ordinem divi 
          <lb/>Francisci sub rigida observatione professus. 
          <lb/>Ubi cum aliquamdiu corpus suum macerasset, ne gratiam sermonis, 
          <lb/>quam sibi Deus tradiderat, in cassum teneret, predicationis verbi 
          <lb/>Dei officium assumpsit diuque in Lombardie partibus coram populis 
          <lb/>predicavit multosque homines a malis operibus abstraxit <emph rend="italic">et ad frugem 
          <lb/>vite melioris adduxit.</emph> Nam et in Mediolano et in Papia, in Bononia, in 
          <lb/>Verzellis, in Padua, in Verona, in Venetiis, in Trivisio tamquam profeta 
          <lb/>auditus est; erat enim in dicendo facetus mirisque modis homines 
          <lb/><emph rend="italic">nunc</emph> ad lacrimas, <emph rend="italic">nunc ad risum</emph> trahebat, flectebatque mentes hominum, 
          <lb/>quocumque volebat. Vitia sic exterminabat, ut quoslibet in eorum 
          <pb n="38"/> 
          <lb/>horrorem adduceret; virtutes vero sic commendavit, ut earum 
          <lb/>amorem quibuslicet induceret. Et quoniam vita eius sancta erat sine 
          <lb/>animi macula, qui vivebat in paupertate, nudis pedibus ambulans, 
          <lb/>unica tunica ex lana contentus, qui perseverabat in ieiuniis et orationibus, 
          <lb/>miro modo populos alliciebat, <emph rend="italic">fidemque eius faciebat oratio. Precipuam 
          <lb/>enim mores faciunt fidem; nam probis viris et magis et facilius 
          <lb/>de omnibus simpliciter credimus</emph>. Hic et feminas deponere ornamenta 
          <lb/>capitis, coronas, serta, crines alienos et homines fugere docebat; 
          <lb/>aleam ludosque malos intantum trahebat, ut omnia huiusmodi 
          <lb/>sibi afferri et in publico comburi iuberet. 
          <lb/>Is quoque in tabella pictum nomen IESUS deferebat hominibusque 
          <lb/>adorandum ostendebat multumque suadebat ante hostia domorum 
          <lb/>hoc nomen depingi. Ob quam rem accusatus est coram Martino pontifice, 
          <lb/>sed minime convictus; nam quecumque is dicebat, et vera erant 
          <lb/>et sancta. Quia tamen hanc novitatem nonnulli male recipiebant, iussus 
          <lb/>est hoc nomen ne amplius populis adorandum offerret, ne plus illi 
          <lb/>quam sacramento eucaristie impenderetur honoris. Quod tamen ipse 
          <lb/>minime asserebat. 
          <lb/>Is cum Senis predicaret, me intantum commovit, ut paululum abfuerit, 
          <lb/>quin et ego religionem suam ingrederer. Sed amicorum preces 
          <lb/>me retraxerunt; quod pro meliori recipio; nescimus enim, quid nobis 
          <lb/>magis expediat. 
          <lb/>Huius vestes muliercule totque simpliciores homines, cum transiret, 
          <lb/>tamquam sanctas tangebant. Cum Senis in foro predicaret, ingens 
          <lb/>turbo pluviam magnam minaretur vellentque omnes recedere, quia 
          <lb/>sub divo erant timebantque pluviam, ' State', inquit ' viri!', et genibus 
          <lb/>flexis adoravit Deum iussitque in virtute Iesu nubem abire. Quo facto 
          <lb/>solutis absque pluvia nubibus prior serenitas rediit. 
          <lb/>Is postmodum Rome predicavit; sed primo contemnebatur ab 
          <lb/>his, qui non audiverant eum. Cumque nonnulli causa irrisionis potius 
          <lb/>quam devotionis eum accederent, mutata opinione numquam eius 
          <pb n="39"/> 
          <lb/>sermonem deserebant. Ex quo factum est, ut tota eum Roma audiret 
          <lb/>cardinalesque ac papa eius sermoni interessent magnusque et mirabilis 
          <lb/>apud omnes haberetur. 
          <lb/>Hic cancellos, qui erant ante domos civium, destrui mandavit; 
          <lb/>erat enim moris [ut] qui hominem occidisset, dum in sua domo atque 
          <lb/>cancellis maneret, per rem publicam capi non posse, sed licere adverse 
          <lb/>parti illum vi expugnare. Itaque plura sic fiebant homicidia, que 
          <lb/>Bernardinus prohibuit. Perusii quoque mos erat in annos singulos 
          <lb/>cives inter se lapidibus pugnare armatos corio, in quo prelio quotannis 
          <lb/>plurimi interficiebantur. Sed et hoc Bernardinus vetuit. 
          <lb/>Cum inter eos predicaret, <emph rend="italic">obtutit se diabolum eis ostensurum 
          <lb/>pluribusque diebus populum hac spe suspendit. Itaque veniebant 
          <lb/>omnes ad sermonem visuri diabolum. Post plures dies ' Servabo ' 
          <lb/>inquit ' quod promissum est; et cum unum promiserim diabolum 
          <lb/>ostendere, multos ostendam. Respice invicem alter alterum, et sic videbitis 
          <lb/>diabolos; nam vos ipsi diaboli estis, qui opera diaboli facitis. 
          <lb/>Scriptum est enim Ex operibus eorum cognoscetis eos. ' Et sic eorum 
          <lb/>eis vitia exprobravit gravemque exhinc sermonem habuit.</emph> 
          <lb/>Post hec mortuo senensi episcopo vocatus est per civitatem Martinusque 
          <lb/>sibi consentiebat, sed ipse nullo pacto episcopatum acceptare 
          <lb/>voluit dicens gratias esse diversas; aliis enim datam esse sermonis gratiam, 
          <lb/>aliis regendi. Similiter et duos alios episcopatus recusavit. 
          <lb/>Ad extremum cum annis circiter quadraginta singulis fere diebus 
          <lb/>populis predicasset, apud Aquilam urbem migravit ad Dominum, ubi 
          <lb/>corpus eius reconditum infinitis <emph rend="italic">hodie</emph> miraculis claret, et duo item pro 
          <lb/>eius canonizatione sunt obiecta apud romanum pontificem
          <lb/>consistoria. 
          <lb/><emph rend="italic">Asinus, quem ipse aliquando fessus via solebat ascendere quique 
          <lb/>suos libros deferebat, cum Senas venisset a mulieribus depilatus 
          <lb/>est, que ob memoriam Bernardini aliquid de suo habere volebant.</emph> 
          <pb n="40"/> 
          <lb/>Ocularia eius Philippus dux Mediolani sibi transmitti curavit; nam dolorem 
          <lb/>oculorum patiebatur. 
          <lb/>Fuit homo macerrimus; nam ieiuniis se extenuavit, sed semper iocundus 
          <lb/>et ilaris erat nec unquam facies eius visa est tristis, nisi tamen 
          <lb/>de aliquo crimine publico doleret. <emph rend="italic">Facetiis multis utebatur.</emph> 
          <lb/>Plures reliquit suarum virtutum imitatores, e quibus precipuus 
          <lb/>fuit Albertus de Sarteano, qui eloquentiam doctus sub Guarrino litterisque 
          <lb/>secularibus apprime instructus et ipse postea Minor factus sub 
          <lb/>Bernardino eloquentiam Dei didicit predicavitque populis cum magna 
          <lb/>gratia. Hunc et Eugenius pontifex maximus Ierosolimam misit, ut specularetur 
          <lb/>facta soldani. Qui reversus et Egipti et Indie negocia, uti se 
          <lb/>haberent, edocuit et quomodo vinci possent monstravit. 
          <lb/>Iacobus quoque ex Marchia ordinis Minorum huius Bernardini 
          <lb/>discipulus fuit, qui multis gentibus verbum Dei annuntiavit attenteque 
          <lb/>auditus fuit. <emph rend="italic">Is Hungariam intravit cumque linguam ignoraret, per 
          <lb/>interpretem turbas alloquebatur magnamque audientiam et gratiam 
          <lb/>apud omnes adeptus est. Is cum de uanitate mulierum atque virorum 
          <lb/>apud Budam sermonem haberet, caput mortui secum in pulpito 
          <lb/>habuit et, cum diu de vanitate humana dixisset, ut tandem nihil esse 
          <lb/>hominem ostenderet, caput mortui ostendit et inquit ' Gloriamini 
          <lb/>quantum vultis, homines; ut in hanc formam pulcritudinemque 
          <lb/>revertamini, necesse est. ' Cum seditio Bude foret et Hungari contra 
          <lb/>Theutonicos surrexissent totaque civitas in armis esset, crucifixum 
          <lb/>is secum attulit hortatusque est, ut dimissis odiis ob reverentiam 
          <lb/>crucifixi pacem haberent. Sed Hungari tamquam felicius pugnaturi 
          <lb/>et monacum et crucifixum extollentes insecuti sunt Theutonicos ingentemque 
          <lb/>cedem fecerunt.</emph> 
          <lb/>Tempore Bernardini clari predicatores habiti sunt Antonius de 
          <lb/>Massa, qui grecis et latinis litteris eruditus erat, qui generalis Minorum 
          <lb/>magister fuit ac post sue urbis episcopus interiit. <emph rend="italic">Hic cum de paupertate</emph> 
          <pb n="41"/> 
          <lb/><emph rend="italic">sermonem haberet tediaque paupertatis exponeret ' Nemo ' inquit ' 
          <lb/>quot mala paupertas secum ferat dicere posset, nisi qui expertus est, 
          <lb/>ut ego, qui diu frusta panis comedi. Sed nunc gratias Deo ago, qui 
          <lb/>me ad integrum panem reduxit. ' Interrogatus quoque an cardinalis 
          <lb/>fieri uellet ' Affer ' inquit ' capellum tuncque tibi respondebo.’</emph> 
          <lb/>Claruit tunc et Angelus de Senis, qui et ipse generalis Minorum 
          <lb/>magister fuit, multe eloquentie magneque doctrine pater. Tunc etiam 
          <lb/>Gabriel de Spoleto, qui etiam post episcopus fuit, magnus verbi Dei 
          <lb/>predicator est habitus; fuit autem et theologus et philosophus prestans, 
          <lb/>sed impari cum Bernardino sanctitate. Ob quam rem nec tantam 
          <lb/>audientiam habuit <emph rend="italic">et sibi clanculum invidebat in sermonibusque detrahebat. 
          <lb/>Hic Senis disputationem publicam habuit, qua hereticum 
          <lb/>esse asseruit, siquis negaret Deum facta infecta reddere posse; atque 
          <lb/>ad omnia, que in contrarium fiebant argumenta, dicebat id esse de 
          <lb/>potestate ordinata, se autem de absoluta loqui.</emph> 
          <lb/>Is etiam dicebat obligatum esse hominem adimplere quecumque 
          <lb/>bona facere voluisset, <emph rend="italic">ac sic inferebat, siquis aliquam religionem intrare 
          <lb/>voluisset et postea penituerit, absolvi non posse, nisi adimpleret 
          <lb/>quod semel voluisset.</emph> Que res cum me tangeret, (nam et ego volui 
          <lb/>aliquando religionem intrare) Bernardinum usque Romam petii consuluique; 
          <lb/>qui id se negavit umquam comperisse bonamque mihi mentem 
          <lb/>fecit.
        </p>
      </div>
      <div>
        <head>DE MARIANO SOZINO</head>
        <p>
          <lb/>MARIANUS SOZINUS Senensis in iure civili pontificioque admodum 
          <lb/>claruit. <emph rend="italic">Scripsit autem super decretalibus</emph>, scripsit De sortibus <emph rend="italic">pluraque 
          <lb/>volumina edidit, que hodie commendantur. Fuit eloquens</emph>, carmen 
          <lb/>fecit elegans, prosa scripsit ornate, pinxit scripsitque manu propria 
          <pb n="42"/>
          <lb/>admodum pulcre. Cum iuvenis fuit pila lusit, iaciebat lapidem, 
          <lb/>luctari scivit, in musicis et litteris novit, saltavit. Omnia scivit, que hominem 
          <lb/>liberum scire phas est, sed cantare ignoravit. Geometriam, arismetricam 
          <lb/>astrologiamque novit. Tum vero in agendis rebus peritissimus 
          <lb/>fuit que res apud suos cives eum suspectum reddidere. <emph rend="italic">Nec enim 
          <lb/>ex his erat, qui civitatem regerent, sed ex Duodecim, qui nihil officiorum 
          <lb/>illic habere possunt, ut est in civitatibus, que partialitates 
          <lb/>habent.</emph> Hunc Eugenius pontifex maximus advocatum consistorialem 
          <lb/>creavit libenterque in romana curia habuisset, sed cives eum non 
          <lb/>permisere. 
          <lb/>Eius tempore floruerunt apud Senenses in iure civili ac pontificio 
          <lb/>Petrus Pecius, quem ego preceptorem habui; tum Petrus de Michaelibus, 
          <lb/>qui in regimine civitatis lingue beneficio magnum se fecit. Tum 
          <lb/>Thomas Doccius multa memoria pollens, ac Bartholomeus Burgensis, 
          <lb/>qui magno ingenio claruit. Post crevere patrueles mei Iacobus Tholomeus 
          <lb/>et Gregorius Baroncellus. 
          <lb/>Ex extraneis Salustius Perusinus, quem audivi, et Benedictus Barsius 
          <lb/>ac Rosellus Antonius et Florianus Bononiensis.
        </p>
      </div>
      <div>
        <head>DE IOHANNE DE IMOLA</head>
        <p>
          <lb/>IOHANNES DE IMOLA, iuris utriusque doctor, diu Bononie legit totumque 
          <lb/>Corpus Iuris commentatus est; fuit enim sui temporis lumen 
          <lb/>iuris, sed in agibilibus mundi ignarus. Hunc Imole vidi in domo sua, 
          <lb/>cum Patavium irem nec vidisse voluissem; minuit enim presentia famam; 
          <lb/>nam homo is erat, qui in scriptis totus esset. Atque non mortuus 
          <lb/>est, cum libri eius manserint, extra quos is nihil fuit. 
          <lb/>Eius tempore Antonius de Butrio uir doctissimus emicuit, et 
          <pb n="43"/>
          <lb/>Florianus, ac Nicolaus de la Faba, qui universitatem bononiensem in 
          <lb/>splendore tenuerunt.
        </p>
      </div>
      <div>
        <head>DE THOMA FULGOSIO</head>
        <p>
          <lb/>THOMAS FULGOSIUS diu Ianue dux fuit postea subintrante Philippo 
          <lb/>duce Mediolani expulsus est diuque apud Sarezanam mansit, ubi 
          <lb/>domum habuit, semperque magni consilii vir est habitus. Exin cum 
          <lb/>civitas iugum ducis abiiceret, revocatus est iterumque dux creatus, 
          <lb/>sed nec diu sic mansit; orta namque seditione civili captus est et in 
          <lb/>carcerem coniectus, ubi adhuc marcescit, quamvis homo nonagenarius 
          <lb/>sit, cui melius fuerat in pace vivere apud Sarezanam in aree nobili 
          <lb/>et optima quam in turbine dominari.
          <lb/>Hunc ego in castro suo vidi, cum secutus cardinalem Sancte Crucis 
          <lb/>in Galliam ibam. Erat autem homo grandevus, longus, macer, sermone 
          <lb/>gratus multamque prudentiam pre se ferens. Huic surrogatus est 
          <lb/>Raphael Adurnus, qui me presente Papie studuit, vir litterarum multarum 
          <lb/>et prudentie singularis.
        </p>
      </div>
      <div>
        <head>DE BARTHOLOMEO DE LA CAPRA</head>
        <p>
          <lb/>BARTHOLOMEUS DE LA CAPRA Cremonensis <emph rend="italic">apud Innocentium VII 
            <lb/>papam</emph> secretarius fuit et <emph rend="italic">admodum dilectus</emph>; post Mediolanensium 
          <lb/>archiepiscopus creatus est. Sed quia unus ex Vicecomitibus in eam se 
          <lb/>ecclesiam intruserat, possessionem habere non potuit. 
          <pb n="44"/>
          <lb/>Is mortuo pontifice maximo ad Sigismundum Cesarem se recepit 
          <lb/>in eiusque consilio clarus fuit, cuius servitiis cesar sepe usus est eumque 
          <lb/>legatum ad componendam inter Prutenos ac Polonos pacem transmisit. 
          <lb/>Is Constantie acerrimus pugnator contra cardinales fuit minoribusque 
          <lb/>prelatis adherebat; que res eum perturbavit, ne unquam in collegium 
          <lb/>reciperetur. 
          <lb/>Obtinuit tamen ecclesiam suam excluso Vicecomite in consiliumque 
          <lb/>ducis receptus est infaustumque illud matrimonium cum relicta 
          <lb/>Fazini Canis composuit, unde Philippus pecuniam habuit et illa mortem 
          <lb/>tulit. Post missus est Romam petiturus Martini neptem in matrimonium 
          <lb/>ducis. Sed non erat animus Philippi ut que diceret faceret. 
          <lb/>Quod cum Martinus [intellexisset], magnopere indignatus Philippo 
          <lb/>fuit et, nisi infensus Florentinis fuisset, magno eum damno affecisset. 
          <lb/>Bartholomeus quoque, cum animadvertisset se missum verba dare, 
          <lb/>admodum doluit. Reversus autem Mediolanum gubernationem Ianue 
          <lb/>suscepit diuque rexit honorifice. 
          <lb/>Post transeunte Sigismundo Mediolanum vocatus est atque in ecclesia 
          <lb/>sancti Ambrosii cesarem coronavit. 
          <lb/>Missus exinde Basileam adversus Eugenium plura machinatus est 
          <lb/>nec unquam Iuliano cardinali credere voluit, ' Hic ' inquiens ' tandem 
          <lb/>nos decipiet; rubros namque pileos timeo. Tandem morte preventus illic 
          <lb/>in ecclesia cathedrali sepultus est. 
          <lb/>Fuit autem vir admodum doctus, sed poetice magis datus quam 
          <lb/>aliis scientiis; semper enim Virgilium ante se habuit elegantesque versus 
          <lb/>fecit. Scripsit tamen et prosam ornatam maximeque in epistolari 
          <lb/>genere floruit. Vir fuit proceri corporis, voce sonora, in ipsa facie auctoritatem 
          <lb/>pre se ferens.
          <lb/>Huic defuncto Franciscus de Picciolpassis Bononiensis surrogatus 
          <lb/>est per Eugenium, vir multarum litterarum et continui studii, vite modeste 
          <pb n="45"/>
          <lb/>graviumque morum. Hic legatus Martini in eo bello fuit, quo 
          <lb/>Braccius occisus est apud Aquilam. Post episcopatum aquensem in extremis 
          <lb/>Gallie finibus sortitus est, ubi quamvis extraneus plurimum tamen 
          <lb/>dilectus fuit. Sed revocatus in Italiam ticinensem ecclesiam adeptus 
          <lb/>est, ac deinde mediolanensem, in qua rediens de Basilea mortuus 
          <lb/>est. Hic preposituram Sancti Laurentii Maioris mediolanensis moriens 
          <lb/>mihi contulit et, quamvis in rebus ecclesie diversa sentiremus (nam 
          <lb/>ipse Eugenio favebat, ego magis concilio), ita tamen me dilexit, ut singulis 
          <lb/>fere diebus in suam me mensam vocaret. Iussitque tandem ut in 
          <lb/>celebritate divi Ambrosii sermonem in sinodo haberem, quamvis nondum 
          <lb/>sacris essem ordinibus initiatus; quod feci non sine auditorum 
          <lb/>gratia.
        </p>
      </div>
      <div>
        <head>DE SIGISMUNDO CESARE</head>
        <p>
          <lb/>SIGISMUNDUS CESAR, Caroli IV Romanorum imperatoris filius, Senis 
          <lb/>conceptus fuit, in Bohemia vero natus; nam et pater eius rex Bohemorum 
          <lb/>fuit. Origo istorum ex Luzeburgo fuit ab Henrico VII imperatore 
          <lb/>descendens, cuius filius Iohannes filiam regis Bohemie heredem 
          <lb/>accepit uxorem, per quam et regno potitus est. Hic filium habuit Carolum, 
          <lb/>ex quo natus est Vinceslaus et Sigismundus. Vinceslaus senior 
          <lb/>patri successit in regno Bohemie ac post Romanorum rex creatus est, 
          <lb/>non tamen sine labe simonie, corruptis electoribus a Carolo. 
          <lb/>Sigismundus autem Mariam, Ludovici regis Hungarie filiam, in 
          <lb/>matrimonium sibi collocavit, propter quam et regnum Hungarie suscepit. 
          <lb/>Plurima tamen in eo passus est rebellantibus sepius Hungaris, 
          <pb n="46"/>
          <lb/>quorum propria mutatio est. Conspiraverunt autem semel Hungari 
          <lb/>manusque in Sigismundum iniicere cogitarunt, venientesque in aulam 
          <lb/>regiam scelus admittere statuerunt. Quod cum Sigismundus animadvertisset, 
          <lb/>arrepta sicca in locum aule eminentiorem ascendit versusque 
          <lb/>in barones rutilantibus ac minacibus oculis ' Animadverti, ' inquit 
          <lb/>' Hungari, vos huc me captum venisse, sed videbo ego quis vestrum 
          <lb/>tam audax, tam temerarius tamque sceleratus erit, ut in regem suum 
          <lb/>manus iniiciat. Simulque hanc siccam in ventrem eius recondam, ne 
          <lb/>impunitus regiam maiestatem leserit. Eccum me! cur non apprehenditis? 
          <lb/>liga me, quisquis es audax! accipe regem tuum! nec te homines 
          <lb/>nec superi impunitum relinquent. ' Exterruit itaque omnes constantia 
          <lb/>Sigismundi ac magnanimitas. Itaque singuli excusare se ceperunt, ne 
          <lb/>talia de se crederentur; quos Sigismundus paulatim exire iussit sueque 
          <lb/>custodie magis cavit. Exinde cum de conspiratoribus instructus esset, 
          <lb/>exiens in campos barones omnes adesse iussit vocansque singulos ad 
          <lb/>tentorium suum seorsum, triginta ex maioribus unum post alium capite 
          <lb/>truncavit, occidissetque plures, nisi sanguis fluens occisionis indicium 
          <lb/>extra tentorium fecisset; quo admoniti alii ire noluerunt, quamvis 
          <lb/>vocati. 
          <lb/>Postea vero, cum iam regina mortem obisset, seditio facta est in 
          <lb/>regno, Sigismundusque a baronibus captus duobus adolescentibus 
          <lb/>sive iuvenibus, quorum pater sub tentorio occisus fuerat, traditur. Nec 
          <lb/>enim dubium alicui erat, qui iuvenes in ultionem paterne mortis diversis 
          <lb/>cruciatibus regem occiderent. At Sigismundus ubi se captum videt 
          <lb/>et in manibus hostium acerborum, ad preces recurrit multisque verbis 
          <lb/>iuvenes adhortatur, ut sese liberent. Sed illi paterne necis memores 
          <lb/> cupidiores fuerunt quam uenie, nec ullum precibus locum dabant. 
          <lb/>Tum Sigismundus matrem iuvenum in sermonem poscit, quam 
          <lb/>et feminam prudentem et iuvenum rectricem sciebat. Illa ad colloquium 
          <lb/>veniente: 
          <lb/>' Ego, ' inquit ' mulier, plura tuis filiis dixi, que statui eorum conducere 
          <lb/>possent; sed ipsi per etatem non tantum sapiunt, quantum te scire non 
          <lb/>ambigo. <emph rend="italic">Dicam itaque tibi quod eis dixi. Post, si visum fuerit utile</emph> 
          <pb n="47"/>
          <lb/><emph rend="italic">consilium meum, accipito; sin vero, ut libet facito. Ego hic in manu 
          <lb/>tua sum et tuorum natorum. Si vultis me servare, potestis; sin occidere, 
          <lb/>id quoque potestis. Ad occisionem autem meam nulla vos causa 
          <lb/>urgere potest, nisi quia suspicamini me tui mariti occisorem fore. 
          <lb/>Verum ego, mulier, per superos iuro, per fidem intemeratam et per illum 
          <lb/>quem colimus Deum, Iesum Christum, ignarum me illius consilii 
          <lb/>fuisse, quo nobiles barones cum viro tuo necati sunt. Regina enim, 
          <lb/>cuius longe maior quam mea potestas fuit, malo usa consilio id egit. 
          <lb/>Itaque nihil est, quod ob hanc causam in me ulcisci debeat. Verum si 
          <lb/>id peccassem, non tamen vobis utile est me occidere; scitis enim 
          <lb/>quia rex vester sum, nec ullam in me ex iure potestatem habetis; scitis 
          <lb/>quia magno genere ortus sum, quodque regnum Bohemie germanus 
          <lb/>meus tenet, qui mortem meam non relinquet inultam; scitis 
          <lb/>quia necessarium est regem esse in Hungaria: quicumque hoc regnum 
          <lb/>adeptus fuerit filios tuos suspectos habebit, qui iam sanguine 
          <lb/>regio manus suas commaculaverint. Nemo acceptus est regibus, qui 
          <lb/>regem aliquando interemit; timet enim quilibet exemplum et pro 
          <lb/>communi causa exterminantur, qui regibus infensi fuere. Numquam 
          <lb/>ergo, si me occidere presumpseritis, locum in regno tui habebunt filii, 
          <lb/>sed tum infamiam, tum egestatem patientur. Itaque vides, optima 
          <lb/>mulier, si me morti dederis, quid sequatur. Illud autem scis, 
          <lb/>quia virum tuum mortuum reddere tibi mors mea non potest. At si 
          <lb/>me dimiseris finxerisque fugisse, ego de facili regnum recuperabo; 
          <lb/>plures enim adhuc et barones et communitates sunt, que me vivum 
          <lb/>audientes in meum favorem arma capient. Tum et Bohemos mecum 
          <lb/>ducam nec dubium est, quin regnum evestigio recuperem. Quod cum 
          <lb/>fiet, reputabo et a te et a tuis filiis regnum habere, tuamque domum 
          <lb/>ac familiam magnificabo et potiores filios tuos apud me habebo. Elige 
          <lb/>ergo nunc quid horum velis: an me occiso domum tuam funestare 
          <lb/>infamemque reddere et exterminare, an me servato perpetuam gloriam 
          <lb/>consequi et amplitudinem status.'</emph> 
          <lb/>Moverunt feminam verba Sigismundi simulque commiserata est regio 
          <lb/>sanguini. Aspiciebat quoque principem elegantissimum, toto corpore 
          <lb/>pulcerrimum, cuius ipsa facies digna imperio videbatur. Vocatis ergo 
          <lb/>filiis suadet regem dimitti. 
          <pb n="48"/>
          <lb/>Ille evadens ad comitem Cilie se recepit, cuius filiam in matrimonium 
          <lb/>duxit, nomine Barbaram, elegantissimi corporis. Post vocatu 
          <lb/>quorundam baronum et potentia sua regnum recuperavit palatiumque 
          <lb/>apud Budam amplissimum per antecessores incoatum in magna 
          <lb/>construxit. 
          <lb/>Exinde cum Turcorum ingens manus regnum Hungarie continuo 
          <lb/>vastaret, statuit congredi bellumque gerere. Cui in auxilium dux Borgundie 
          <lb/>venit multique ex Galliis et Alamania nobiles, Anglici quoque, 
          <lb/>ex Italia etiam; nam comes Bertoldus ex domo Ursina non parvam sue 
          <lb/>virtutis in eo bello experientiam monstravit. Cum iam in propinquo 
          <lb/>acies essent longeque splendidior validiorque christianorum quam 
          <lb/>Turcorum videretur exercitus, orta contentio est, quinam priores ex 
          <lb/>christianis bellum aggrederentur; nam modo Galli, modo Theutonici, 
          <lb/>modo Hungari primatum volebant; reputant enim sibi honori primam 
          <lb/>in bello aciem obtinere. Datus tandem Gallis est prior locus non quod 
          <lb/>gens nobilior esset, sed quod principem prestantiorem habebant aliis; 
          <lb/>nec enim alius ibi erat maior duce Borgundie nisi rex ipse Sigismundus, 
          <lb/>qui suo in regno voluit exterum honorare; placuisset tamen sibi 
          <lb/>non honori, sed utilitati consulere Hungarosque premittere, qui mores 
          <lb/>Turcorum melius nossent. Sed gestus est Gallis mos. Qui procedentes 
          <lb/>in prelium, cum hostes intra palos conclusos comperissent nec equos 
          <lb/>intra pellere possent, desilientes ex equis pedibus preliari ceperunt. Calor 
          <lb/>ingens fuit pulvisque altissimus elevatus est; itaque non acies 
          <lb/>aciem videre poterat. Post Gallos autem Hungari sequentes, cum 
          <lb/>equos Gallorum vacuos fugientesque viderent, rati Gallos iam victos 
          <lb/>prostratosque esse (nam ignari consilii eorum erant) et ipsi terga verterunt. 
          <lb/>Interim Galli nullis adiuti Hungaris a multitudine Teucrorum 
          <lb/>facile superantur. Crescit animus Teucris atque ulterius procedentes in 
          <lb/>fugam uertunt omnem christianorum exercitum. Magna strages data 
          <lb/>est christianis multaque milia occisa, captique multi nobiles; nam et 
          <lb/>Iohannes dux Borgundorum hostiles manus incidit; qui redemptus est 
          <lb/>postea multo auro. In eo prelio et Bastardus Sabaudie captus testibus 
          <lb/>privatus est. Sigismundus autem fuga salutem quesivit. 
          <pb n="49"/>
          <lb/>Dum hec aguntur Vinceslaus Romanorum rex, cum imperasset 
          <lb/>annis circiter quatuordecim, privatus imperio (nam deses iudicatus est 
          <lb/>neglectorque imperii, imputatumque sibi est absque principum consilio 
          <lb/>mediolanensem ducem creasset) illique sustitutus est Iudocus 
          <lb/>marchio Moravie, patruelis eius, qui cum imperasset diebus paucis 
          <lb/>mortem obiit. Forsitan fata egre tulerunt eum acceptasse adversus 
          <lb/>consanguineum tantam dignitatem. Post Iudocum Sigismundo demandabatur 
          <lb/>imperium, sed noluit frater contra fratrem surgere. Creatus 
          <lb/>est igitur imperator Ropertus dux Bavarorum, vir prestans animi 
          <lb/>ac nobilitate clarus. Qui [dum] Italiam intrans coronam Mediolani Romeque 
          <lb/>petiturus per Galeazium qui partis Vinceslai erat prohibitus est, 
          <lb/>et apud Brixiam conflictus redire ad propria coactus est. Post hunc 
          <lb/>iterum Sigismundus vocatus est et, cum iam frater de imperio non curaret, 
          <lb/>onus accepit. 
          <lb/>Vinceslaus autem fuit homo deditus voluptati, laborum fugax, 
          <lb/>vini cupidus, thesauri amator, venationis secutor. Adversus quem subditi 
          <lb/>sepe rebellarunt; nam postquam imperium amisit, etiam Bohemie 
          <lb/>regnum pessumdavit. Captus semel per Sigismundum in custodiam 
          <lb/>datus est duci Austrie apud Viennam, sed aufugit tamen. Sigismundus 
          <lb/>autem solertior iuniorque favorem populi concitavit. 
          <lb/>Cum iam scisma foret et Benedictus Hispanias teneret, Gregorius 
          <lb/>quosdam Theutonicos Italicosque haberet, reliquum Iohannes XXIII 
          <lb/>obtineret christianitatis, placuit Sigismundo pro pace ecclesie laborare. 
          <lb/>Pergens igitur in Italiam ad Iohannem cum eo in Lauda fuit obtinuitque 
          <lb/>apud Constantiam provincie maguntine, que insignis urbs est 
          <lb/>supra lacum Brigantinum in agro retico, concilium indici, misseque 
          <lb/>sunt convocationis littere ad annum. Post ipse Constantiam venit, et in 
          <lb/>tempore concilium cepit, Iohannesque advenit; sed cum mentes patrum 
          <lb/>intelligeret, quia pro pace ecclesie cedendum esset, fugam fecit 
          <pb n="50"/>
          <lb/>atque in terris Friderici ducis Austrie se recepit; nam fidem eius mercatus 
          <lb/>fuerat. Tuebatur itaque Iohannem Fridericus. 
          <lb/>Ob quam rem irritatus Sigismundus adversus Fridericum arma 
          <lb/>tulit. Advocatis Suicensibus ut que raperent sua essent concessit, civitatibusque 
          <lb/>que vellent ad imperium redire relicta domo Austrie permisit. 
          <lb/>Ob quam rem plura opida alienata sunt illi domui usque in hanc 
          <lb/>diem. Itaque territus Fridericus revocavit propositum; Iohannes autem 
          <lb/>cum ex Brisaco in Gallias transire vellet, captus est ac demum 
          <lb/>pontificio privatus et in carcerem coniectus; de quo sub Martino 
          <lb/>liberatus est, ut supra diximus. Gregorius autem sponte resignavit 
          <lb/>papatum. 
          <lb/>Restabat itaque solus Benedictus qui pacem turbabat, quem soli 
          <lb/>sequebantur Hispanici. Ad hunc igitur profectus est Sigismundus et intereundum 
          <lb/>apud Camberiacum Amedeum, Sabaudie comitem, erexit 
          <lb/>in ducem, venitque ad Benedictum in Perpiniano, quem allocutus flectere 
          <lb/>non potuit, ut papatum pro pace ecclesie resignaret. Sed allocutus 
          <lb/>est reges Hispaniarum, in Narbonaque cum natione hispanica concordatum 
          <lb/>est, ut tota natio a Benedicto recederet fieretque nova invocatio 
          <lb/>nomine nationis in Constantia et tunc venirent Hispani ad concilium. 
          <lb/>Ac sic factum est. Unde postea Martinus concorditer electus est. 
          <lb/>Et sic labore atque industria Sigismundi scisma, quod annis circiter 
          <lb/>quadraginta duraverat, extinctum est paxque facta. 
          <lb/>Hoc etiam tempore perrexit in Galliam et Angliam Sigismundus 
          <lb/>pacemque inter duos reges composuit, quamvis parvo tempore 
          <lb/>durarit. 
          <lb/>Exinde cum iam Vinceslaus interisset ad eumque regnum Bohemie 
          <lb/>pertineret, in Hungaria vero magni motus essent propter Turcos 
          <lb/>insultantes, consilium cepit quid agendum: an Bohemia esset adeunda 
          <lb/>an succurrendum Hungaris. Quatuor tunc consiliariorum genera apud 
          <lb/>Sigismundum fuere: Italicorum, Theutonicorum, Hungarorum, Bohemorum; 
          <lb/>quos seorsum deliberare cesar voluit. Bohemi et Itali petendam 
          <pb n="51"/>
          <lb/>Bohemiam priusquam novitas ulla oriretur, post facile succurri 
          <lb/>posse Hungaris censebant; nam si prius Hungariam peteret, posset 
          <lb/>sibi adversus Turcos, ut prius, sinistre succedere, et tunc Bohemi eum 
          <lb/>contemnerent et Hungari. Theutonici autem Hungarique consultarunt 
          <lb/>prius Hungarie succurrendum; nam nemo eo temeritatis pergeret, ut 
          <lb/>regnum suum vellet Sigismundo removere. 
          <lb/>His adhesit Sigismundus, sed sinistre evenit; nam etsi Hungarie 
          <lb/>succurrerit et admodum ultra removerit Turcos, Bohemi tamen, qui 
          <lb/>iam seditionem fecerant Ussitarumque sequebantur heresim, Sigismundum 
          <lb/>ad se venientem recipere noluerunt. Ob quam rem exercitum 
          <lb/>maximum congregavit; nam electores omnes totaque nobilitas 
          <lb/>Alamanie cum eo fuit. Aiunt enim numerum equitantium circiter septuaginta 
          <lb/>milia fuisse, obsidionemque ante Pragam statuit. Sed cum 
          <lb/>principes admovere urbi machinas vellent lapidesque iacere et insultum 
          <lb/>facere, noluit Sigismundus; veniebant enim ad eum secreto Bohemi 
          <lb/>sub spetie proditionis suorum dicebantque sibi ' Quid tu, obsecramus, 
          <lb/>tuam urbem destruis? an non melior erit tibi integra quam diruta? ' 
          <lb/>suadebantque, ut principes dimitteret; nam civitatem sibi evestigio 
          <lb/>traderent, eumque sic dietim in verbis tenebant. Quod animadvertentes 
          <lb/>principes paulatim ab eo recesserunt. Ipse autem cum paucis relictus, 
          <lb/>cum speraret se intromitti, mox hostium cuneos contra se exire 
          <lb/>vidit vixque amissis pluribus evadere potuit. Theodorus tunc de Valleperga 
          <lb/>cum eo fuit, eques insignis, qui vim Bohemorum mirifice repressit 
          <lb/>spatiumque fuge prebuit Sigismundo. 
          <lb/>Post hec iterum in Hungaria passus est diversos motus Sigismundus. 
          <lb/>Regnum quoque Polonie administravit. Cum rege Anglie magnas 
          <lb/>amicitias habuit. Exin cum Poloni sibi essent infesti, Vitoldum, 
          <lb/>magnum ducem Lituanie, sibi conciliavit, quem etiam in suis dominiis 
          <lb/>visitavit obtulitque sibi coronam; nam Lituaniam, cum esset amplissima 
          <lb/>patria, in regnum erigere volebat, ut a iugo Polonorum reduceret. 
          <lb/>Iamque invitis Polonis Vitoldus cum Lituanis rem aggrediebatur, sed 
          <lb/>ante mortuus est quam res perfici possit. Cum apud eum Sigismundus 
          <lb/>foret, omni die nova munera recepit.
          <pb n="52"/>
          <lb/>Idem Sigismundus cum rege minoris Persie fidus habuit ut Omerat, 
          <lb/>Turcorum imperatorem, Europa expelleret. Plures quoque in eius 
          <lb/>curia et Grecos et Turcos habuit, ut qui magni fuit animi.
          <lb/>Rursus quoque, cum Martinus papa expeditionem fieri contra 
          <lb/>Ussitas mandaret, Sigismundus Norembergam venit; nam res illa per 
          <lb/>Brandam incoata, per Iulianum finiri debebat. Dedit itaque rebus ordinem 
          <lb/>Sigismundus et, cum interesse non posset, (nam petere Italiam 
          <lb/>decreverat) Fridericum marchionem brandeburgensem expeditioni 
          <lb/>prefecit, malis tamen auspiciis, ut alibi diximus. 
          <lb/>Ipse autem Sigismundus multis conventionibus cum Philippo 
          <lb/>duce Mediolani factis et infectis tandem ex arbitrio Philippi intravit 
          <lb/>Italiam, nec plures duxit gentes quam ille voluit, coronatusque Mediolani 
          <lb/>est. Sed numquam Philippus eum visitavit; sic enim convenerant; 
          <lb/>stabat enim Philippus in Abbiate, Piceninoque Mediolani administrationem 
          <lb/>commiserat. Gibellini suspecti habebantur, ne Sigismundo adhererent 
          <lb/>ob imperium, Guelfique regimen tenebant. Sed illi tamen 
          <lb/>noctu ad Gasparem Slik Brunoriumque veniebant multisque modis 
          <lb/>dare se Mediolanum regi offerebant; nam de tyranno male contenti 
          <lb/>erant. Sed numquam Sigismundus acquiescere voluit, ne quid proditionis 
          <lb/>sibi ascriberetur, cum dux eius fidem secutus fuisset. 
          <lb/>Interim cepit apud Basileam concilium quod augeri Sigismundus 
          <lb/>mandavit, quamvis Eugenius illud dissolvisset, iussitque prelatos accedere, 
          <lb/>et Philippus quoque suos prelatos destinavit; nam ambo tunc 
          <lb/>inimici erant summi pontificis, qui Venetis ac Florentinis favere videbatur, 
          <lb/>statuerantque coronam imperialem ab Eugenio non petere, sed 
          <lb/>extorquere; nam et armorum viribus infestabant eum et scriptis concilii, 
          <lb/>multumque animi concilio prestiterunt auree littere Sigismundi, 
          <lb/>quibus invariabilem concilio promisit obedientiam. Sed Eugenius Venetorum 
          <lb/>ac Florentinorum et suis fretus viribus admodum restitit. 
          <lb/>Venit autem Sigismundus usque Lucam absque impedimento. Sed 
          <pb n="53"/>
          <lb/>postquam illic fuit dux Mediolani, qui menstrua dabat stipendia, cessavit; 
          <lb/>eius quoque exercitus in Tuscia per Florentinos ߤ Michelectum 
          <lb/>Sfortianum ߤ conflictus fuit. Itaque destitutus omni auxilio Sigismundus 
          <lb/>videbatur; nec enim retrocedere decorum erat nec ultra procedere 
          <lb/>tutum. Aggressus tamen res arduas structis aciebus Arnum invitis 
          <lb/>Florentinis transivit. Magno autem auxilio sibi fuit comes Antonius 
          <lb/>Pisanus, quem ipse in Hungaria comitem fecerat. 
          <lb/>Venit igitur Senas, ubi a civibus tamquam pater et honorifice et 
          <lb/>amantissime receptus plus humanitatis invenit quam cuperet. Ibi continua 
          <lb/>bella cum Florentinis habuit exiuitque ipse ad expugnationem 
          <lb/>castrorum. Verum cum Philippus absque Sigismundo pacem cum Venetis 
          <lb/>Florentinisque fecisset, et ipse Sigismundus cum Eugenio concordavit; 
          <lb/>ad quam rem sepe Gaspar missus est; treverensis quoque antistes 
          <lb/>interfuit. Stetit autem per annum fere Senis ac cum tota familia 
          <lb/>per Senenses sustentatus est. 
          <lb/>Post Romam ivit ibique in cesarem coronatus est promisitque Eugenio 
          <lb/>eum, quoad viveret, pro papa recognoscere; quam rem quidam 
          <lb/>inconstantie ascripserunt, cum ante concilio assistentiam promisisset. 
          <lb/>Exinde per Perusium, Romandiolam Ferrariamque venit Mantuam, 
          <lb/>summus iam ducis inimicus; ibi vicarium civitatis in marchionem 
          <lb/>erexit. 
          <lb/>Exinde cum in Basilea adversus Eugenium procederetur instaretque 
          <lb/>citationis tempus, seu terminus depositionis, die noctuque, 
          <lb/>quamvis egrotus esset, cesar vehi se fecit ac preter omnium opinionem 
          <lb/>in ipsa die termini Basileam venit convocatisque patribus; inducias 
          <lb/>octo dierum Eugenio impetravit, et iterum octo, et octo rursus, 
          <lb/>post autem menses tres, in quibus obtinuit Eugenium aderere concilio; 
          <lb/>ipse autem postea recessit. Habuit tamen singulares controversias cum 
          <lb/>Philippo: eum hostem imperii appellavit. Similiter et Philippum Borgundum 
          <lb/>diffidavit. 
          <lb/>Venetis autem reconciliatus est Paduamque illis, Brixiam et Bergamum 
          <pb n="54"/>
          <lb/>in feudum dedit, fedusque percussit contra ducem Mediolani 
          <lb/>ea lege condita, ut imperii limes Addua foret: ut, que citra raperentur, 
          <lb/>Venetis, que ultra versus Mediolanum imperio cederent. Statuerat 
          <lb/>enim Sigismundus Philippi ducis arrogantiam compescere pacemque 
          <lb/>cum Venetis in eius odium fecerat. Sed mors eius consilia dissolvit; 
          <lb/>namque cum Bohemiam iam intrasset ex benefitio concilii recepta 
          <lb/>Praga et paupere regno, dum in Moraviam venisset, apud Snoimam 
          <lb/>morbo affectus vitam exalavit. 
          <lb/>Hic etiam aliquando contra Venetos irritatus prohibere statuerat, 
          <lb/>ne ulle species, sive aromata, Venetorum in Germaniam transirent. 
          <lb/>Quia tamen Theutonici carere aromatibus non poterant, ordinaverat 
          <lb/>duas esse vias aromatibus; nam Renum et Alamaniam superiorem per 
          <lb/>Ianuenses fulciri uoluerat; Austriam vero, Hungariam, Bohemiam per 
          <lb/>Danubium fulciri mandaverat, mercatoresque omnes theutonicos qui 
          <lb/>Venetiis erant transferri Ianuam decreverat. Sed Philippus, Mediolani 
          <lb/>dux, rem impedivit non quod Venetis consuleret, sed quod Theutonicos 
          <lb/>Ianue stantes suspectos haberet, ne traderent urbem imperatori, 
          <lb/>pauperemque potius habere civitatem voluit quam divitem perdere. 
          <lb/>Fuit autem Sigismundus egregie stature, illustribus oculis, fronte 
          <lb/>spaciosa, genis ad gratiam rubescentibus, barba prolixa et copiosa, vasto 
          <lb/>animo, multivolus, inconstans tamen, sermone facetus, vini cupidus, 
          <lb/>in Venerem ardens, mille adulteriis criminosus, pronus ad iram, 
          <lb/>facilis ad veniam, nullius thesauri custos, prodigus dispensator; plura 
          <lb/>promisit quam servavit, finxit multa. 
          <lb/>Hic cum Rome apud Eugenium esset ' Tria sunt, ' inquit ' beatissime 
          <lb/>pater, in quibus discordamus et rursus, in quibus concordamus, 
          <lb/>tria: tu mane dormis, ego ante diem surgo; tu aquam bibis, ego vinum; 
          <lb/>tu mulieres fugis, ego sequor. Sed concordamus in his: quia tu 
          <lb/>large dispensas thesauros Ecclesie, ego nihil mihi retineo; tu malas 
          <lb/>manus habes, ego malos pedes; tu destruis Ecclesiam, ego imperium. ' 
          <lb/>Huic cum miles quidam bavarus ingentem pecuniam mutuasset 
          <pb n="55"/>
          <lb/>molestusque esset repetendo, ab ipso cesare in faciem percussus est. 
          <lb/>Sed mox recognovit erratum suum cesar iussitque homini argentum 
          <lb/>numerari. Hic Ludovicum Bavarie ducem in magna pecunia multavit, 
          <lb/>similiter et Henricum Bavarie, qui apud Constantiam vulneravit Ludovicum. 
          <lb/>Fridericum quoque Austrie ducem solvere pecunias coegit 
          <lb/>et damna sibi multa intulit; ob quam rem, cum is ex Italia reverteretur, 
          <lb/>in vestibus suorum nobilium hunc versum Fridericus inscribi 
          <lb/>mandavit: ' Ludovice, Henrice, Friderice ad pulpitum, quia magister 
          <lb/>venit. ' 
          <lb/>Carissimi ei fuerunt Gaspar Slik, Brunorius de la Scala, Orsatius 
          <lb/>Michael, Matico banus atque horum consilio ducebatur, sed magis 
          <lb/>proprio.
        </p>
      </div>
      <div>
        <head>DE ALBERTO DUCE AUSTRIE</head>
        <p>
          <lb/>ALBERTUS Dux Austrie, Alberti filius, mortuo patre sub tutela Vilhelmi, 
          <lb/>Austrie ducis, patruelis sui, ac deinde sub regimine Leopoldi, 
          <lb/>etiam Austrie ducis, permansit; nam puer erat. Cum vero iam pubertatis 
          <lb/>annos attigisset repetereturque a subditis, Leopoldus eum diligentius 
          <lb/>custodiebat nec facilis ad restituendum erat; ob quam rem non parve 
          <lb/>discordie orte sunt. Demum vero dominus de Valse antiquior sub 
          <lb/>specie venationis Albertum secum accepit ducensque ipsum Viennam 
          <lb/>de manibus tutoris extraxit, ac sic iuvenis dominationem accepit 
          <lb/>ususque plurimum est consilio eius, qui se liberaverat. 
          <lb/>Crevit autem Albertus, ac Elizabet, filiam Sigismundi regis, in 
          <lb/>uxorem accepit, feminam admodum pulcram, que secum cum magna 
          <lb/>pudicitia vixit. Exinde cum Bohemi heresim induissent vicinosque 
          <lb/>omnes bellis terruissent, solus hic Moraviam et Austriam potenti brachio 
          <lb/>tutatus est, nec minora damna Bohemis intulit quam ab eis perceperat. 
          <pb n="56"/>          
          <lb/>Erat enim sedulo in armis currusque Bohemorum more in 
          <lb/>aciem educebat assiduisque laboribus militem suum ad exercitium 
          <lb/>rei militaris induraverat. Itaque unum ex omnibus vicinis Albertum, 
          <lb/>Austrie ducem, Bohemi timuerunt; nam et sepe prostrati ab eo et sepe 
          <lb/>fugati sunt. 
          <lb/>Cum denique Sigismundus socer interisset, mox Hungari eum in 
          <lb/>regem vocavere, similiter quoque et Bohemi. Itaque parvo tempore 
          <lb/>duo hec sibi maxime regna obvenerunt. Sed cum in Hungariam perrexisset 
          <lb/>coronarique deberet, fuerunt complures nobiles, qui se nihil de 
          <lb/>sua electione scivisse contenderent, nec eum in regem volebant. Quibus 
          <lb/>Budam venientibus is obviam exivit iratosque nobilium animos 
          <lb/>tanta humanitatis exibitione pacavit coronatusque est cum omni pace. 
          <lb/>Interim et electores imperii audita Sigismundi morte eundem Albertum 
          <lb/>in regem Romanorum elegerunt miseruntque sibi decretum 
          <lb/>usque Viennam. 
          <lb/>Quo tempore et ego illuc veneram cum novariensi antistite, qui 
          <lb/>ducis Mediolani legatus erat et me in societatem ex Basilea vocaverat. 
          <lb/>Hic multa consilia fuerunt an recipi imperium deberet; nam Hungari 
          <lb/>contrariari videbantur; nec enim bene provideri et imperio et regno 
          <lb/>suo per unam personam rebantur. Sed vicit alia pars, que acceptationem 
          <lb/>suadebat. 
          <lb/>Exinde rex Polonie molestus esse cepit Alberto favereque Ussitis; 
          <lb/>tunc enim catholici Bohemi Alberto omnes obediebant, heretici autem 
          <lb/>resistebant. Venit itaque in Bohemiam Albertus cum magno exercitu 
          <lb/>(nam septuaginta vel eo amplius milia equitum secum habuit) coronatusque 
          <lb/>est Prage. Post cum Ussite ac Poloni dicerent regem in urbe 
          <lb/>morari nec exire in campos, diffidavit rex Polonos obtulitque eis campum 
          <lb/>ante Tabor, ubi et castra posuit, mansitque pluribus diebus ut, si 
          <lb/>collatis signis hostes pugnare vellent, copiam haberent; sed illi numquam 
          <lb/>in aciem sese explicuerunt. Stabant autem ante Tabor, ut in 
          <lb/>omni necessitate se possent in urbem recipere, nec ad bellum, sed ad 
          <pb n="57"/>
          <lb/>furta egrediebantur. Exinde cum impossibilis expugnatio civitatis videretur, 
          <lb/>dissoluta est obsidio incensaque castra; nam satisfecisse iam iudicabatur 
          <lb/>detractioni Polonorum, qui aiebant regem in campum exire 
          <lb/>non audere; quod magis eis imputari poterat. 
          <lb/>Primus inter eos erat Tazsco, vir prudens ac magnanimus, sed 
          <lb/>male conscientie qui, etsi se non participare in erroribus Ussitarum diceret, 
          <lb/>ut tamen magnus esset, tueri potius hereticos voluit quam cum 
          <lb/>catholicis sentire; quippe infidelium princeps esse malebat quam inter 
          <lb/>fideles mediocris. Sciebat autem se primum inter hereticos esse, inter 
          <lb/>christianos plures esse qui se superarent. Idem ergo multis bellis particularibus 
          <lb/>Albertum lacessivit, multis incendiis Bohemiam affecit et 
          <lb/>forsitan, si is solus voluisset, totum regnum pacem habuisset. Is quoque 
          <lb/>ad Fridericum Cesarem venit, quem Vienne vidi, virum pinguem, 
          <lb/>caluum, stature parve, loquacem, letum. Sed cum alii in concordia essent 
          <lb/>cum Friderico, solus iste dissensit reversusque Pragam, ut erat 
          <lb/>eloquens, plebem a devotione Friderici regis avertit. Sed postea peste 
          <lb/>absumptus est hereticorum damno non parvo. 
          <lb/>Albertus autem cum aliquamdiu in Bohemia fuisset, reversus 
          <lb/>Viennam in Hungariam repedavit; ubi cum esset, Bude ingens clamor 
          <lb/>populi subortus est contra Theutonicos. Arreptis namque armis Hungari 
          <lb/>per civitatem crassabantur atque ubi Theutonicos reperiebant, illico 
          <lb/>trucidabant. Tum et domus mercatorum expugnabant. Itaque fuit 
          <lb/>ingens timor omnibus Theutonicis. Rex in arce se tenebat trepidum ac 
          <lb/>cum regina contendebat, que sic eum duxisset. Barones quoque hungari 
          <lb/>non satis fidebant populo. Itaque per plures horas cedes rapineque 
          <lb/>facte sunt pluresque Theutonici occisi. Sed Ladislaus banus, magnus in 
          <lb/>Hungaria baro regineque coniunctus sanguine, ascendens equum per 
          <lb/>urbem ivit multisque precibus furorem populi mitigavit; nam pietate 
          <lb/>gravis ac meritis apud eos censebatur. Exinde dicunt Hungari Teucris 
          <lb/>esse resistendum, qui totum regnum dilaniant. Albertus facturum se 
          <lb/>offert vocaturumque principes Alamanie aliosque christianos, ut facilius 
          <lb/>expelli possint inimici. Dicunt Hungari satis esse virium in Hungaria, 
          <lb/>sed solum ordinem et caput deesse. Quod si rex eat in bellum, et 
          <pb n="58"/>
          <lb/>ordo et caput erit; nec vocandos esse extraneos, ubi domestici per se 
          <lb/>satis possunt. Hoc autem faciebant, quia timebant in eorum regno nimis 
          <lb/>crescere Theutonicos. His quoque regina consentiebat; nam plurimum 
          <lb/>letabatur, cum plus honoris sibi quam viro impendi videret; 
          <lb/>Hungari enim eam honorabant, quia et linguam sciebat et heres regni 
          <lb/>fuerat, Albertum autem propterea susceperant, quia vir esset, nec 
          <lb/>amabant Theutonicum, presertim hungari sermonis nescium. Illa insuper 
          <lb/>mulier callida fuit et astuta et in corpore femineo virilem gestabat 
          <lb/>animum maritumque suum quaque volebat trahebat. Induxit ergo 
          <lb/>virum, ut consiliis Hungarorum acquiesceret. 
          <lb/>Paratur exercitus iturque in campum. Recipiuntur loca palustria 
          <lb/>fetidaque; ibi nec vini nec ciborum copia fuit. Mandatum publice est, 
          <lb/>ut advenientibus victualibus nemo ausus esset tangere, nisi regina 
          <lb/>prius mandasset; de rege nulla mentio erat. Exinde cum essent hostes 
          <lb/>in propinquo, diffugerunt Hungari Albertumque regem cum paucis dimiserunt; 
          <lb/>qui vix evasit, multa uxori improperans. Tanta inordinatio 
          <lb/>ibi fuit ut etiam ad lectum regine iacentis Hungari irent. Ipse Albertus 
          <lb/>indignatus animo reverti Viennam statuerat ac congregato exercitu 
          <lb/>Hungarorum ulcisci perfidiam; sed contracto ex insueto calore morbo 
          <lb/>et quia nimis mellones voraverat inter redeundum obiit, atque ut cito 
          <lb/>creverat, cito defecit. 
          <lb/>Fuit vir magne stature, venationis cupidus, in armis promptus, facere 
          <lb/>quam dicere malebat, non ipse per se multum cernens, sed acquiescens 
          <lb/>consiliis eorum, quos bonos existimavit, nigra facie oculisque 
          <lb/>terribilibus, malorum omnium hostis. 
          <lb/>Ad hunc cum electores imperii ambassiatores misissent rogarentque, 
          <lb/>ne Gaspar Slik in cancellarium reciperet, ' Si mihi imperium credunt 
          <lb/>electores, ' inquit ' cur non ferunt, ut cancellarium mihi deligam?'
          <pb n="59"/>          
        </p>
      </div>
      <div>
        <head>DE FRIDERICO DUCE AUSTRIE</head>
        <p>
          <lb/>FRIDERICUS DUX <emph rend="italic">Austrie, Hernesti filius ex matre polonica, que 
          <lb/>dux Mazovie fuit, mortuo patre sub tutela Friderici senioris, Austrie 
          <lb/>ducis, cum Alberto fratre et Anna sorore fuit. Hunc cum aliquando 
          <lb/>Sigismundus Cesar vidisset apud Albertum generum gravitatemque 
          <lb/>morum et singularem, que in eo prelucebat, modestiam contemplatus 
          <lb/>esset, ' Nimirum, ' inquit ' nisi meus hic successor sit. ' 
          <lb/>Is ut iuveniles attigit annos, miro amore incensus est visendi Ierosolimam 
          <lb/>sacrumque Christi sepulcrum visitandi; necdum enim vigesimum 
          <lb/>secundum impleverat annum. Armata igitur apud Tergestum 
          <lb/>triremi lecta fida societate Ierosolimam navigavit, ubi sub forma 
          <lb/>servi sacra quevis loca visitavit militiamque meruit ac mira 
          <lb/>navigandi celeritate atque fortuna usus est. 
          <lb/>Exinde reversus, cum paulo post Fridericus, qui tutor eius fuerat, 
          <lb/>obiisset, profectus cum fratre in Athesim tutelam et ipse Sigismundi 
          <lb/>ducis, Friderici senioris filii, suscepit, quem secum in Austriam 
          <lb/>adduxit. Post hec mortuo iam Alberto, cum regina in Hungaria 
          <lb/>dominaretur Elizabet, Albertus frater puerum Ladislaum, quem 
          <lb/>Albertus senior in ventre uxoris reliquit, ad Fridericum deduxit ac 
          <lb/>sic eius quoque tutelam Fridericus accepit omniaque dominia austrie 
          <lb/>domus tamquam senior in potestatem recepit. 
          <lb/>Post hec et ipse in Romanorum regem electus est; nam neque potentior 
          <lb/>tota Germania princeps nec prudentior in illa etate putabatur. 
          <lb/>Is tamen cum esset Vienne militesque, qui et Alberto et Elizabet 
          <lb/>serviverant, pecuniam peterent nec impetrare possent ac propterea 
          <lb/>patrie minarentur, convenientes Australes seditionem fecerunt atque</emph> 
          <pb n="60"/>
          <lb/><emph rend="italic">in armis surgentes vi petunt ex rege, quod antea precibus impetrare 
          <lb/>non potuerant. Itaque magnum auri pondus tradere oportuit, si liber 
          <lb/>fieri Fridericus voluit. Que res animum regis plurimum ab Australibus 
          <lb/>alienavit et a Viennensibus, qui et ipsi nobilem quendam cum 
          <lb/>salvo conductu regio decapitarunt. 
          <lb/>Exinde orte sunt inter Fridericum regem et fratrem eius Albertum 
          <lb/>graves discordie, ut sunt nonnulli malevoli, qui etiam fraternum 
          <lb/>sanguinem disiungere nituntur. Discordiarum huiusmodi habiti 
          <lb/>sunt precipui auctores Petrus Cotra episcopus zagabriensis et Corradus 
          <lb/>Zeler, prepositus viennensis, quorum alter Friderici, alter Alberti 
          <lb/>cancellarius erat. Alberto duci adhesit Ulricus comes Cilie. Itaque 
          <lb/>tum in Stiria, tum in Carniola grande exarsit bellum. Non tamen 
          <lb/>propterea retentus est Fridericus, quin ad imperium proficisceretur 
          <lb/>aquensemque coronam susciperet; disposuit namque duces, qui fratri 
          <lb/>ac comiti Cilie resisterent tuerenturque patriam, et ipse cum magna 
          <lb/>nobilium multitudine iter ad imperium suscepit. Ladislaum regem 
          <lb/>Hungarie pupillum ac Sigismundum ducem apud Grez interim 
          <lb/>custodiri, nutriri mandavit. Itaque fuit regis animus ingens ut, quamvis 
          <lb/>bello gravi teneretur, non tamen ire ad imperium neglexerit.
          <lb/>Eo tempore iam scisma ortum erat in ecclesia; concilium namque 
          <lb/>basiliense Eugenium papam summo pontificio sese dixerat abdicasse 
          <lb/>et Amedeum Sabaudie ducem substituisse vocasseque Felicem. 
          <lb/>Rursus quoque Eugenius dissolvisse se basiliense concilium patresque, 
          <lb/>qui ibidem remansissent, scismaticos et hereticos declarasse. 
          <lb/>Itaque cum venisset Francfordiam Fridericus Cesar, aderant utriusque 
          <lb/>partis legationes petebantque cesarem ad se quisque trahere. 
          <lb/>Ego quoque tum Francfordiam cum Basiliensibus veni; nam Felicis 
          <lb/>secretarius eram. Ubi per episcopum chimensem, virum doctissimum, 
          <lb/>in notitiam cesaris sum deductus rogatusque an sibi servire</emph> 
          <pb n="61"/>
          <lb/><emph rend="italic">vellem in officio secretariatus. Dixi me sub alterius obsequio degere 
          <lb/>nec illo inscio de me aliquid posse promittere, sed petiturum a Felice 
          <lb/>licentiam; quam si obtinerem, libenter ad cesarem me transferrem. 
          <lb/>Licentiam autem postmodum Basilee obtinui atque illic regis curiam 
          <lb/>intravi, in qua iam annis tribus servio, et utinam mihi faustum 
          <lb/>felixque sit. 
          <lb/>Cesar postquam audivit legationes, captans consilium quid 
          <lb/>agendum esset, invenit electores divisos; nam quinque ex eis petebant 
          <lb/>regem statim se pro Eugenio declarare. Coloniensis non aperiebat 
          <lb/>consilium suum, sed dicebat videri sibi prius in Aquis recipiendam 
          <lb/>esse coronam; nam, si antequam coronetur, partem unam amplectatur, 
          <lb/>ab alia mox reputabitur hereticus negabiturque cesar, 
          <lb/>quia factus in scismate sit. At prius recepta corona ab ambabus partibus 
          <lb/>reputabitur imperator et cum maiori poterit se auctoritate declarare; 
          <lb/>subditi quoque libentius eius sequentur declarationem. In 
          <lb/>coronationem quoque, que fieret post, possent evenire impedimenta, 
          <lb/>que pars lesa prepararet. Ac nunc cum quilibet bene speret, nemo 
          <lb/>impediet coronationem. Velleque se dixit cum omni potentatu suo 
          <lb/>cesarem ducere ad coronam. Placuit cesari Coloniensis consilium. 
          <lb/>Dimisit itaque interea chimensem et augustensem episcopos 
          <lb/>cum Thoma Asselbach, doctore theologo, ceterique electores alios dimiserunt, 
          <lb/>qui partes ambas seorsum audirent. Ibi ergo Nicolaus Panormitanus 
          <lb/>pluribus diebus concilii basiliensis atque Felicis nisus 
          <lb/>est tueri ius, scripsitque tunc grandem tractatum De auctoritate ecclesie. 
          <lb/>Tum quoque et Nicolaus Cusanus et Iohannes de Carvaial, 
          <lb/>viri docti, partes Eugenii tribus diebus tueri studuerunt. Sed Iohannes 
          <lb/>de Carvaial ivit ad coronationem, et Nicolaus remansit. Similiter 
          <lb/>et Arelatensis ivit cum rege dimissis Panormitano et Sancti Calixti. 
          <lb/>Ivit itaque cesar ad coronam, in cuius comitatu septendecim 
          <lb/>principes fuerunt, equites autem ultra viginti milia, armatusque urbem</emph> 
          <pb n="62"/>
          <lb/><emph rend="italic">intrans cum magna pace coronatus est, quamvis Arelatensis, 
          <lb/>qui ceremoniis intererat, iussus fuerit abire; nec enim leodiensis episcopus, 
          <lb/>qui ibidem ordinarius est, passus est hominem, quem reputabat 
          <lb/>excommunicatum, interesse divinis.
          <lb/>In reditu vero per Thomam Asselbach facta est cesari atque electoribus 
          <lb/>relatio de his, que dicta fuerant in factis ecclesie et scismatis. 
          <lb/>Resque tam dubia reddita est, ut non sit visum cesari declarationem 
          <lb/>fieri absque concilio. Concluserunt itaque principes inter se mittendos 
          <lb/>oratores ad Eugenium et ad Basileam, qui hortentur partes ambas 
          <lb/>ad concilii congregationem, mittendum quoque ad reges et principes, 
          <lb/>ut et ipsi quoque consentiant concilium haberi pro unione ecclesie, 
          <lb/>idque infra anni spacium fieri debere. Quod si partes non consentirent, 
          <lb/>nihilominus rex tamquam advocatus ecclesie cum assistentia 
          <lb/>principum electorum concilium convocare deberet. 
          <lb/>Missi ergo sunt Basileam episcopus chimensis, Iohannes Nayperg 
          <lb/>et Thomas Asselbach, qui apud Basilienses obtinuerunt non uti 
          <lb/>postulatum erat, sed concilium velle se pro pace et unione ecclesie 
          <lb/>ad unum locum aptum transferre. Ad Eugenium missi sunt Gaspar 
          <lb/>Slik, qui tum primum in cancellarium imperialem receptus erat et 
          <lb/>Ulricus Sonnebergius, secretarius regius, cum pluribus aliis. Ex parte 
          <lb/>electorum, sicut etiam ad Basileam, electores miserant. Sed ab Eugenio 
          <lb/>non potuit obtineri concilii congregatio, sed data est responsio 
          <lb/>aliquantulum dura. Ait enim nescire se, quo pacto cum rege et electoribus 
          <lb/>posset celebrare concilium neutralitatem quandam servantibus, 
          <lb/>quam Christi fides ignorat. Sed habere se Florentie concilium et 
          <lb/>illuc eundum esse. Velle tamen illud plenius congregare respondereque 
          <lb/>regie petitioni. Nec in suis responsis Eugenius vocavit regem Fridericum, 
          <lb/>sed solum electum. Hoc autem dicebat se ideo facere, quia 
          <lb/>non fuisset per eum approbatus; moris enim esse, ut reges Romanorum 
          <lb/>quam primum electi essent significarent id pape, et papa tunc 
          <lb/>per suas litteras electionem approbaret. Sic periit imperium, postquam 
          <lb/>in manu Theutonicorum fuit, cum tamen Octo imperator plenam 
          <lb/>potestatem habuerit ordinandi apostolicam sedem. Hec responsa 
          <lb/>debebant in Noremberga ad festum Purificationis referri in presentia</emph> 
          <pb n="63"/>
          <lb/><emph rend="italic">regis et electorum, ut ibi plenius deliberaretur. Interim scriptum 
          <lb/>est et principibus omnibus magnis ac communitatibus in christianitate, 
          <lb/>quas litteras ego composui; nam iam unus eram ex neutralibus. 
          <lb/>Reges tamen cum sentirent cum Eugenio et eius litteris essent 
          <lb/>instructi, negaverunt se in aliquo concilio consentire, quod ipse 
          <lb/>Eugenius non indiceret.
          <lb/>Fridericus autem ex Francfordia recedens per Maguntiam, 
          <lb/>Vormaciam, Spiram Argentinamque ascendit partesque suas Elsacie 
          <lb/>visitavit. Cumque venisset prope Basileam, intrare urbem noluit, ne 
          <lb/>partem inter contendentes de papatu se facere videretur. Sed transeunte 
          <lb/>eo extra civitatem ad duos iactus baliste inter Sancta Elisabet 
          <lb/>et civitatem universus populus sibi obviam exivit. Tum et cardinales 
          <lb/>et prelati omnes excepto Felice eum in campis exceperunt et ad longam 
          <lb/>viam associarunt. 
          <lb/>Ipse exinde Rinfeldiam ac post Thuregum profectus est, ubi Thuricenses 
          <lb/>relictis pristinis odiis, que adversus Austrie domum habebant, 
          <lb/>Suicensium federa reliquerunt ac cum domo Austrie fedus percusserunt, 
          <lb/>ex quo post cedes admodum multas perpessi sunt. Rex autem 
          <lb/>per terras Suicensium Bernam venit atque exinde Sabaudiam 
          <lb/>Gebennasque visitavit, ac exinde Borgundiam et Bisuntium, in quibus 
          <lb/>locis mirifice honoratus est. Tumque in reditu magnis civium 
          <lb/>precibus rogatus Basileam intravit, sed neque congregationis locum 
          <lb/>adire voluit nec alloqui concilium. Felicem autem privatim visitavit, 
          <lb/>quem non ut papam veneratus est, sed quasi patrem propter 
          <lb/>etatem et sacerdotium. 
          <lb/>Exinde per Constantiam in Athesim venit et tunc ego curiam 
          <lb/>eius intravi. Ibi oratores mantuani principis atque ferrariensis investituram 
          <lb/>petiverunt; obtinuit Mantuanus, Ferrariensis vero repulsam 
          <lb/>habuit; nam pater eius solum erat investitutus ad vitam. Tum 
          <lb/>quoque Albertus dux Bavarie sub vexillis investituram obtinuit.</emph> 
          <pb n="64"/>
          <lb/><emph rend="italic">Exhinc missi sunt oratores ad Norembergam, qui in festo Purificationis 
          <lb/>referrent, que inventa apud partes fuissent ivitque Chimensis 
          <lb/>et Gaspar Slik; sed in Noremberga voluissent regem interesse. 
          <lb/>Ideo nihil conclusum est, sed rursus dilata res per plures dietas. Rex 
          <lb/>autem per Salburgam descendit ibique archiepiscopo et duci Henrico 
          <lb/>principatus insignia dedit. 
          <lb/>Venitque tandem prope Viennam, ubi dux Albertus preter suorum 
          <lb/>consilia (nec enim fratri reconciliatus erat) obviam fratri processit, 
          <lb/>et ambo se per manus ducentes preter spem omnium Viennam 
          <lb/>intrarunt tota obviam et virorum et mulierum multitudine 
          <lb/>exeunte. Post dictum est Alberto, ut ad Novam Civitatem veniret; 
          <lb/>nam ibi res sua transigeretur. Dum rex in imperio fuerat, duces eius 
          <lb/>feliciter rem gesserant ac propterea mitior erat Albertus, simul et coronatum 
          <lb/>preter spem et opinionem hominum fratrem venerabatur. 
          <lb/>Conclusa est autem in Nova Civitate pax. Pecunia quedam tunc et 
          <lb/>quotannis danda fuit. Que tenebat opida, teneret Albertus; alia que in 
          <lb/>potestate regis essent, quotiens illuc iret Albertus, aperta sibi essent 
          <lb/>ut domino; sed mutare presidia non posset aut rectores. 
          <lb/>Post hec venerunt oratores ex Hungaria Iulianusque legatus ex 
          <lb/>parte Ladislai regis Polonie, qui se regem Hungarie dicebat, episcopus 
          <lb/>vacciensis et Nicolaus Placoschi, decanus cracoviensis, homo 
          <lb/>fastu plenus. Hi petebant Romanorum regem, ut auxilia Hungaris 
          <lb/>preberet contra Turcos euntibus utque comes Cilie dimitteretur illesus 
          <lb/>ac Ladislaus banus ex captivitate, qui esset baro Hungarie. Ad 
          <lb/>hec responsum est placere regi, quod Turci quocumque fieri posset 
          <lb/>modo castigarentur; sed videri sibi, ut prius pax universalis in regno 
          <lb/>fieret, cum essent partes potentissime invicem dissonantes. Oratores 
          <lb/>autem regis ostendebant se parvi facere eam partem, que Ladislao 
          <lb/>obediret. De comite Cilie responsum est illum esse Austrie subditum, 
          <lb/>scireque regem quonam pacto cum ipso acturus esset. De Ladislao, 
          <lb/>quia tantum offendisset, ut merito sic puniendus esset. Nec mediatio 
          <lb/>Iuliani legati quicquam tunc operari potuit ulterius. Interim venerunt</emph> 
          <pb n="65"/>
          <lb/><emph rend="italic">Hungari ex parte obedientie Ladislai, ad quos rex obviam ivit 
          <lb/>usque Hainburgam; nam illic condicta fuerat cum eis dieta et illuc 
          <lb/>venit archiepiscopus strigoniensis cum magna societate. Qui postmodum 
          <lb/>Viennam conducti sunt ibique cum eis agitatum de modis tractandi 
          <lb/>et gubernandi partem, que Ladislao obediebat. Et tunc Ladislaus 
          <lb/>banus, qui captivus erat, dimissus est cum quibusdam 
          <lb/>conditionibus. 
          <lb/>Tum quoque et Bohemi venerunt Viennam cum magna multitudine, 
          <lb/>inter quos precipue fuerunt Ulricus de Rosis, Mainardus de 
          <lb/>Nova Domo et Giskra conclusumque cum eis fuit, sicut alias Albertus 
          <lb/>cum eis concluserat. Sed Giskra contradixit remque apud Bohemos 
          <lb/>in reditu sic turbavit, ut usque nunc pendeat. Post hec et comes 
          <lb/>Cilie ad voluntatem regis concordatus est, tum et Leonardus Pataviensis 
          <lb/>et Nicodemus Frisingensis sub vexillis investiti sunt. 
          <lb/>Post hec cum iterum instaret tempus diete in Noremberga tenende 
          <lb/>super factis ecclesie, missi sunt Chimensis et Gaspar ac Thomas 
          <lb/>Asselbach cum plena potestate, ut concluderent in rebus ecclesie, 
          <lb/>sive declaratio facienda esset, sive aliud quid ulterius deliberandum, 
          <lb/>excusarentque regem quod personaliter non accessisset propter res 
          <lb/>hungaricas. Sed oratores ipsi cum aliis convenientes non potuerunt 
          <lb/>de declaratione fienda concordare visumque est in tanta re necessariam 
          <lb/>esse presentiam cesaris ac principum. Scriptum ergo est regi, ut 
          <lb/>illuc ire vellet diemque sibi eligeret; quod si cesar cito iret, oratores 
          <lb/>eum expectarent vocarentque electores. Sed rex, qui tunc in Carinthia 
          <lb/>fuit, scripsit se non posse ante festum Ascensionis dominice 
          <lb/>ascendere, ad quam diem certam promittebat ascensionem suam; 
          <lb/>quam tamen usque ad Assumptionem beate Virginis protelavit. 
          <lb/>Interea et Athesini Sigismundum ducem repetebant; iam enim</emph> 
          <pb n="66"/>
          <lb/><emph rend="italic">dicebant puerum annos transcendisse pubertatis et eo etatis venisse, 
          <lb/>ut per se regere posset simulque tempus adesse, quo rex promisisset 
          <lb/>eum restituere atque se inscripsisset. Rex autem interim cum Sigismundo 
          <lb/>novas inscriptiones fecerat, per quas adhuc sex annis puerum 
          <lb/>et eius dominia regeret. Tunc enim quartum et vigesimum annum 
          <lb/>attingeret ac per se ipsum bene regeret. Sicque voluit remanere. 
          <lb/>Athesini autem dicebant illas novas inscriptiones a puero parum sapienti 
          <lb/>factas non valere simulque dicebant eum non liberum. Rex replicabat 
          <lb/>' Si stultus est puer, minime sibi dominium committi debet 
          <lb/>meque uti maiorem domus Austrie regere convenit; si prudens est, 
          <lb/>valent procul dubio, que ab eo facta sunt. Nec ego illi vim ullam facio; 
          <lb/>nam liberior mecum est quam esset vobiscum. ' illi autem indignati 
          <lb/>reversi sunt in Athesim moxque secuta rebellio est exclusique 
          <lb/>officiales regis et novus regendi modus inventus. Inter alia vero statuerunt, 
          <lb/>ut veniente ad eos Sigismundo consiliarii sibi iurati per patriam 
          <lb/>darentur, cum quibus deberet regere et, si vellet restituere terram 
          <lb/>cesari, posset illorum fretus consilio. Missi sunt exhinc oratores 
          <lb/>in Athesim, sed minime intromissi sunt. Tractatum cum eis est in 
          <lb/>limitibus, sed nihil inventum est, quod regi placeret. Post quoque Iohannes 
          <lb/>Nayperg et comes Cilie alios tractatus inierunt, sed cum ubique 
          <lb/>libertati domus Austrie preiudicari videretur, nihil conclusum 
          <lb/>est. 
          <lb/>Rex tunc per Stiriam, Carinthiam Carniolamque ibat nova fidelitatis 
          <lb/>iuramenta recipiens cumque Labacum venisset Pancratium 
          <lb/>militem, Guilelmum Taz secretarium et me misit, qui iuramenta 
          <lb/>Tergestinorum nomine suo reciperemus. Idque peregimus tantoque 
          <lb/>favore recepti fuimus, ut et ipse post rex illuc se reciperet festa carnisprivii 
          <lb/>celebraturus. 
          <lb/>Interim Athesini tota Athesi expugnata Tridentum invadunt, 
          <lb/>quod tunc regio nomine tenebatur. Urbi in auxilium venit Galeazius 
          <lb/>comes de Archo. Civitas divisa erat; nam pars Athesinis favebat, pars</emph> 
          <pb n="67"/>
          <lb/><emph rend="italic">regi. Dum rex deliberat auxilium mittere, illi dietim acrius impugnant 
          <lb/>civitatem. Ad extremum cives inimice factionis re cum hostibus 
          <lb/>composita arma sumunt Athesinosque intromittunt. Milites qui 
          <lb/>tunc erant in civitate in arcem se recipiunt, sed et Iohannes Comitaw, 
          <lb/>qui arcem tenebat, Bohemus, arcem prodidit auroque vendidit. 
          <lb/>Milites tamen regios absque pretio dimitti curavit ac sic Athesis tota 
          <lb/>in potestate inimicorum fuit. Multi postea et in Austria et in Noremberga 
          <lb/>tractatus habiti sunt; sed nihil unquam conclusum est, et adhuc 
          <lb/>res pendet. 
          <lb/>Priusquam hec agerentur, cum Polonus et Hungari omnino bellum 
          <lb/>contra Turcos gerere vellent, per medium Iuliani biennales indutie 
          <lb/>concluse sunt inter regem nostrum et Hungaros. Ob quam rem 
          <lb/>cum ex Carniola redisset cesar iamque ad eum Iacobus archiepiscopus 
          <lb/>treverensis venisset tum ut sciret in rebus ecclesie quid agendum, 
          <lb/>tum ut concordiam, que pretractata erat inter ducem Borgundie 
          <lb/>et Saxonie, ߤ rex confirmaret ߤ. Quod tamen fieri non potuit, 
          <lb/>sed ad Norembergam res est dilata. 
          <lb/>Compositis in Austria rebus cesar preter opinionem omnium 
          <lb/>Norembergam perrexit. Quem cum omni multitudine Leonardus Pataviensis 
          <lb/>primo in Ebersper, id est Monte Aprorum, et post in Patavia 
          <lb/>honorifice suscepit, pavitque omnem eius exercitum habundanter. 
          <lb/>Inter alia vero, quod mirum erat, cum essent in Augusto calores 
          <lb/>maximi, glaciem ex ieme servatam poculis infudit. Regem autem 
          <lb/>in Norembergam secuti sunt dux Albertus, Sigismundus, comites 
          <lb/>de Scaunberg duo, comes alius, dominus de Valse et comes Cilie 
          <lb/>Ulricus paulo post tempore. 
          <lb/>Dum hec agebantur, interim multa prelia inter Suicenses et Turicenses 
          <lb/>fuerant, sed Suicensibus adherebant Bernenses pluresque 
          <lb/>alii et Basilienses, qui noviter cum eis fedus percusserant. Tenebatur 
          <lb/>itaque obsidio ante civitatem dietimque nova fiebant homicidia. Sed</emph> 
          <pb n="68"/>
          <lb/><emph rend="italic">Turicenses exeuntes aggressi sunt inimicos tantaque strages data est, 
          <lb/>ut ex utraque parte circiter viri octingenti ceciderint. Tum et burgimagister 
          <lb/>Turegi, miles egregius, furens in armis manu sua viginti viros 
          <lb/>interemit; ad extremum et ipse occidi potuit, capi non potuit. 
          <lb/>Huius cadaver Suicenses aperientes cor eius dimiserunt vaccinamque 
          <lb/>caudam intromittentes ' Venerare, ' inquiunt ' mortue, quod 
          <lb/>viuus sprevisti. ' in anum vero pavonis caudam mittentes (nam 
          <lb/>arma sunt Australium) ' Ecce ' inquiunt ' quod amasti; iam stercoriza 
          <lb/>super. ' ibi tum furor tantus erat Suicensibus, qui campum obtinuerunt, 
          <lb/>ut sedilia ex cadaveribus facerent ac ex illis comederent carnesque 
          <lb/>assarent, sicut ab his didici, qui interfuerunt. Non tamen obtinere 
          <lb/>urbem Suicenses potuerunt; nam marchio de Rotolim in auxilium 
          <lb/>venit.
          <lb/>Interim scripserat rex Romanorum regi Francie de crudelitate 
          <lb/>Suicensium et quomodo intendebat ascendere ad imperium remque 
          <lb/>istam ulcisci. Quare si contingeret vocari Armeniacos, qui in regno 
          <lb/>eius militabant, hortabatur, ut in eo casu licentiam eius impertiretur. 
          <lb/>Tum forte inducie fuerunt inter Anglicos et Gallicos et, quia 
          <lb/>Armeniaci Galliam vastabant, placuit eos emittere, ut regnum 
          <lb/>alleviaretur. Itaque venit dalphinus dixitque se a rege vocatum, et 
          <lb/>nunc dicebat partem illam Gallie, que Reno propinquat, sui iuris 
          <lb/>esse, nunc nobilibus contra rusticos auxiliari velle, captoque opido 
          <lb/>Montis Beligardi in Elsaciam descendit, ubi omnia ferro et igne vastavit 
          <lb/>bellumque cum Suicensibus habuit, de quo suo loco dicemus. 
          <lb/>Misitque oratores ad Norembergam ad regem petens stationes, ubi 
          <lb/>iemare possit, stipendia quoque tum et Sigismundum relaxari. Responsio 
          <lb/>commissa est duci Alberto, qui iam illas in partes missus 
          <lb/>erat, ut ex arbitrio suo ageret. Mandaverat quoque rex ne Armeniaci 
          <lb/>reciperentur, sed nobiles patrie in odium Suicensium eos intromiserunt 
          <lb/>penamque dederunt; nam et uxoribus et castris spoliati sunt. 
          <lb/>Cumque plurima de Armeniacorum crudelitate in Noremberga 
          <lb/>narrarentur iamque constaret regem Francie quicquid imperii esset 
          <lb/>ultra Renum vendicare velle (nam dalphinus Argentinensibus et Basiliensibus 
          <lb/>minabatur multaque promittebat, si ab imperio recederent, 
          <lb/>et rex ipse obtenta civitate tullensi, que est imperii, ac verdunensi</emph> 
          <pb n="69"/>
          <lb/><emph rend="italic">metensem expugnabat), decrevit imperator cum electoribus armis 
          <lb/>dalphinum expellere, moxque conscriptus exercitus est, vexillumque 
          <lb/>imperii Ludovico duci Bavarie ac comiti Palatino missum. 
          <lb/>Quod ubi rex Francie sensit, per medium archiepiscopi treverensis et 
          <lb/>coloniensis inscio rege Romanorum tractatum est, ut dalphinus ex 
          <lb/>Alamania recederet; quod factum est. Sed multos in exitu amisit, 
          <lb/>quia regis Romanorum auctoritate non erat pax firmata. 
          <lb/>Interim de rebus ecclesie diu tractatum est rexque suos et electores 
          <lb/>suos ad examinandam rem deputarunt. Ex parte regis Chimensis, 
          <lb/>Thomas, Ulricus et ego fuimus; elector quilibet duos habuit, aliorum 
          <lb/>principum quilibet unum. Cumque dietim conventus fieret, nihil 
          <lb/>conclusum. Ad extremum ipsi per se soli electores cum cesare fuerunt 
          <lb/>et Gaspar cum rege. Tum Coloniensis carthusiensem quendam 
          <lb/>introduxit, qui plorans dixit per conscientiam suam nec Eugenium 
          <lb/>se papam tenere, nec aliam fidem habere nisi concilii basiliensis. 
          <lb/>Tandem ventum est, ut quivis votum suum diceret, rogatusque est 
          <lb/>rex prior dicere. Is ait nullam se meliorem viam scire ad pacandam 
          <lb/>ecclesiam quam Eugenio obedire uti pape, cum quo esset tota christianitas, 
          <lb/>nec curandum esse de paucis, qui Felicem sequerentur; 
          <lb/>nam hi aut se humiliarent aut exterminarentur. Hunc secutus est 
          <lb/>maguntinus archiepiscopus et marchio brandeburgensis. Coloniensis 
          <lb/>vero, Treverensis et dux Saxonie aiebant non esse deserendum basiliense 
          <lb/>concilium (nam veritatem foveret) nec multitudinem sequendam 
          <lb/>esse, sed iustitiam. Qui ex parte Palatini erant (nam ipse aberat 
          <lb/>ob rem Armeniacorum) dicebant nihil in discordia se posse facere, 
          <lb/>sed in concordia omnia posse. Iterum ergo deputati convenientes 
          <lb/>plures modos ad pacem excogitarunt. 
          <lb/>Tunc rex cedulam quandam componi fecit, per quam volebat 
          <lb/>iterum continuari neutralitatem ad octo menses, in fineque temporis 
          <lb/>indici concilium in Constantia. Itaque interim rogarentur per oratores 
          <lb/>Eugenius, ad quem ego missus fui per regem, et Basilienses, ad</emph> 
          <pb n="70"/>
          <lb/><emph rend="italic">quos ivit Thomas Asselbach, ut consentirent et indicerent in Constantia 
          <lb/>concilium generale pro pace ecclesie. Cedula autem regis habebat: 
          <lb/>Si ad Kal. Octobris, que tunc in octavum mensem distabant, 
          <lb/>ambe partes concurrerent, ibi concilium celebrandum esse; quod si 
          <lb/>altera refutante parte una tantum adesset, cum ea, que adesset, rex 
          <lb/>Romanorum cum electoribus ceterisque Germanie principibus concilium 
          <lb/>ibi esse fateretur et obediret; quod si Basilienses ante id tempus 
          <lb/>advenirent, salvum conductum haberent et reputarentur sicut 
          <lb/>in Basilea. Post lapsum autem termini verum concilium representare 
          <lb/>putarentur. 
          <lb/>Verum nec Eugenius per me rogatus, nec concilium, cui Thomas 
          <lb/>supplicavit, petitionibus his annuunt; nam neque Treverensis 
          <lb/>et Coloniensis ac dux Saxonie id in Noremberga susceperunt. Meo 
          <lb/>autem iudicio malo usi sunt concilio Basilienses; nam si petitioni regie 
          <lb/>annuissent, iam victores essent. Sed forsitan Deo non placebat, 
          <lb/>quia fata aliter ordinant. Ex his ergo missi sunt oratores ad Norembergam, 
          <lb/>ut referrent que acta essent cum partibus, Chimensisque eo 
          <lb/>profectus est. Due tunc diete statute sunt: una per regem in Mergaten, 
          <lb/>altera per electores in Francfordia. Et in Mergaten convenerunt, 
          <lb/>qui regi adherebant. Postea deliberati iverunt Francfordiam terrueruntque 
          <lb/>illos, qui ad aliam intentionem convenerant. Tandem cum 
          <lb/>multa hinc inde dicta essent cumque diceretur generale concilium 
          <lb/>haberi non posse, quia nec partes nec principes consentirent, conclusum 
          <lb/>est ad annum teneri in Noremberga nationale concilium, in quo 
          <lb/>conveniant omnes prelati Germanie et videant finaliter, quid in hac 
          <lb/>re sit agendum. Sed neque hoc cesari placuit existimanti id quod 
          <lb/>erat; nam ad concilium tale non venissent, qui sunt de obedientia 
          <lb/>Eugenii, quia non intrarent concilium sua auctoritate non congregatum. 
          <lb/>Qui vero concilii partem tenerent, eo venirent et sic nihil posset 
          <lb/>obtineri nisi quod Basiliensibus placuisset. Ob quam [rem] disturbata 
          <lb/>est hec deliberatio ac cum aliis tractatibus missus est Chimensis 
          <lb/>ad electores, qui adhuc pendent.
          <lb/>Interim autem dux Albertus, qui missus erat per regem in 
          <lb/>Sveviam, viriliter contra Suicenses pugnavit eosque ex obsidione rapesuillensi</emph>           
          <pb n="71"/>            
          <lb/><emph rend="italic">removit ac ex obsidione lafbergensi disturbavit ac ex 
          <lb/>Sechingen. Sed ex Rinfeldia cum opidani rebellassent amovere nequivit,
          <lb/>quum ipsi machinis ingentibus arcem, que erat in medio
          <lb/>Reni super ingenti saxo, expugnarent. Tum quoque dux Sabaudie Ludovicus,
          <lb/>quamvis per regem monitus, ne se Suicensibus coniungeret,
          <lb/>diffidato Alberto copias suas contra eum misit; erat enim Bernensibus
          <lb/>confederatus, qui sibi contra Armeniacos validum auxilium
          <lb/>miserant. Hic adhuc a rege feudum non receperat.
          <lb/>Post reditum ex Noremberga rex estate sequenti contra Gunzenses 
          <lb/>castra movit, qui ruptis induciis patriam infestabant. Erant autem 
          <lb/>in Hungaria. Hos rex brevi tempore cum pluribus circumvicinis
          <lb/>castellis obsedit, expugnavit, cepit. Timueruntque Hungari ne rex
          <lb/>cum exercitu Budam pergeret, atque idcirco missis atque remissis
          <lb/>nuntiis statuerunt ad regiam venire Viennam veneruntque archiepiscopus 
          <lb/>strigoniensis, episcopus vesprimiensis, Nicolaus vaivoda 
          <lb/>transilvanus, Ladislaus banus, Emericus de Marcellis, Giskra pluresque 
          <lb/>alii nobiles viri, quorum petitio fuit, ut puer Ladislaus ad Albam 
          <lb/>Regalem denuo coronandus daretur. Sed cum hoc non videretur 
          <lb/>tutum, numquam potuit haberi concordia infectaque re Hungari 
          <lb/>recesserunt. Nec adhuc quem velint regem habere concordarunt inter 
          <lb/>se, et sic res se habet. 
          <lb/>Hic sororem suam maiorem duci Saxonie electori maritavit, 
          <lb/>cuius fratri dedit filiam regis Alberti. Germanam autem suam minorem 
          <lb/>per Gasparem Slik, Iohannem de Nayperg et Iohannem magistrum 
          <lb/>camere, cum diu domi tenuisset, Carolo marchionis badensis 
          <lb/>filio in matrimonium coniunxit.
          <lb/>Hic transmutatis religiosis ordinis Predicatorum Nove Civitatis 
          <lb/>monasterium illic fecit Bernarditarum. Hic instituit, cum sacramentum</emph> 
          <pb n="72"/>
          <lb/><emph rend="italic">per civitatem portaretur, quatuor clericos cum vexillis et velis 
          <lb/>associare sacerdotem, quibus ex publico salarium daretur.</emph>
        </p>
      </div>
      <div>
        <head>DE CAROLO VII REGE FRANCIE</head>
        <p>
          <lb/>CAROLUS VII, rex Francie, mortuo patre admodum puer remansit. 
          <lb/>Itaque nonnulli eum minime regis filium, sed suppositum arbitrabantur. 
          <lb/>Tum quoque lis inter Borgundos ac Armeniacos orta est commissumque 
          <lb/>est grave bellum. Parisius rex per Armeniacos ac Aurelianenses 
          <lb/>asportatus est. Borgundi occisa ingenti civium ac nobilium 
          <lb/>multitudine civitatem obtinuerunt; post cum proditionis Iohannes dux 
          <lb/>Borgundie accusaretur magnumque bellum inter Armeniacos esset et 
          <lb/>Borgundos, fuerunt qui suaderent rem posse componi, si dux Borgundie 
          <lb/>ad colloquium regis veniret. Tractata res est venitque Iohannes dux 
          <lb/>cum saluo conductu sub publica fide cum litteris regiis securitatis, 
          <lb/>cumque in conspectu eius esset ac ex more genu flecteret domino suo, 
          <lb/>per prepositum parisiensem securi percussus est necique datus. Prepositus 
          <lb/>autem sive iussus, sive iniussus in premium quedam castella in 
          <lb/>provincia recepit. 
          <lb/>Ea res maius incendium excitavit; namque Borgundi ob vindictam 
          <lb/>domini Anglicis adheserunt regemque Henricum V ex Anglia vocantes 
          <lb/>Galliam universam flamme ferroque subiecerunt. Rex enim 
          <lb/>Henricus magno bello Gallicos vicit, de quo suo loco dicemus. Post Parisius, 
          <lb/>Aurelianum ac quamplurimas civitates armis obtinuit. 
          <lb/>Sed mortuo Henrico puella quedam in partibus Lothoringie surrexit 
          <lb/>veniensque ad regem Carolum, qui adhuc dalphinus appellabatur, 
          <lb/>predicans futura multaque signa faciens tandem dux exercitus creata 
          <lb/>est, apparuitque in armis virago et nunc Borgundos, nunc Anglicos 
          <pb n="73"/>
          <lb/>magnis stragibus confecit. Nam quocumque iret, victoria sequebatur 
          <lb/>eratque terrori omnibus hostibus. Huius auxilio Carolus plures civitates 
          <lb/>obtinuit magnasque provincias recuperavit venitque usque ad Sanctum 
          <lb/>Dyonisium prope Parisius, unde oleum recepit, quo reges Francie 
          <lb/>inunguntur, quod de celo per angelum delirant portatum. Ac eo 
          <lb/>inuntus Carolus coronatus est multasque de hostibus victorias reportavit. 
          <lb/>Sed puella postmodum insidiis capta per Anglicos, cum superstitiosa 
          <lb/>reperiretur, apud Rothomagum combusta est et, cum alia vidisset 
          <lb/>futura, hoc unum previdere nequivit. 
          <lb/>Carolus autem post ducem Borgundie Philippum filium eius, qui 
          <lb/>occisus fuerat, reconciliavit sibi; nam apud Atrebatum pax facta est 
          <lb/>per Nicolaum cardinalem Sancte Crucis, cum quo tunc ego fui secretariatus 
          <lb/>gerens officium. Tunc et Parisius recuperavit pluresque alias 
          <lb/>urbes destitutis Anglicis Borgundorum auxilio. Duci autem Borgundie 
          <lb/>que de regno Francie tenebat confirmata sunt. 
          <lb/>Post hec Ludovicus dalphinus eius filius auctore duce Borbonii ab 
          <lb/>eo defecit cepitque velle pro vivente patre regnare fuitque in campis 
          <lb/>dominatumque querebat. Sed Carolus collecto exercitu filium compescuit 
          <lb/>auctoremque dominii parte mulctatum extra curiam degere, 
          <lb/>dum viveret, mandavit. Hoc autem ideo evenerat quia, cum antea regimen 
          <lb/>Francie in manu esset ducis Borbonii, postea reverso ex captivitate 
          <lb/>Aurelianensi, qui sapientissimus dicebatur, timens regimen 
          <lb/>perdere filium a patre separavit; sed male sibi successit. 
          <lb/>Hic rex admodum religiosus dicitur. Dalphino filio suo filiam Iacobi 
          <lb/>regis Scotorum absque dote coppulavit; nam Scoti semper suarum 
          <lb/>fuerant partium. Hic et nepoti pape Felicis filiam in matrimonium 
          <lb/>dedit accepitque auri centum milia. Aliam filiam Sigismundo, duci 
          <lb/>Austrie, spopondit, sed adhuc non est matrimonium consumatum.
          <pb n="74"/>
          <lb/>Per Felicem rogatus, quamvis consanguineus sit, numquam sibi 
          <lb/>adherere voluit. Cum rege Renato venit in Lothoringiam invasitque 
          <lb/>terras imperii subiecitque sibi Tullum ac Verdunum et Spinale voluitque 
          <lb/>Metenses sibi subiicere; sed minime valuit. Cum Anglicis tradita 
          <lb/>filia regis Renati in matrimonium regi Anglie sub spe pacis perpetue 
          <lb/>inducias fecit, que iam finite dicuntur nulla pace secuta.
        </p>
      </div>
      <div>
        <head>DE AMEDEO SABAUDIE COMITE</head>
        <p>
          <lb/>AMEDEUS SABAUDIE comes mortuo patre cum maxime felicitate 
          <lb/>annis circiter quinquaginta rexit. Is addidit patrimonio suo plura dominia; 
          <lb/>ob quam causam per Sigismundum apud Camberiacum in ducem 
          <lb/>creatus est. In eo bello, quod Anglici cum Gallis diu gesserunt, 
          <lb/>nec regi Francie nec Borgundis, quamvis rogatus, adhesit, sed suos in 
          <lb/>libertate dimisit, ut cui vellent cum stipendio servirent. Qui tamen magis 
          <lb/>Anglicis adherebant, et sic postea nulla pars eum secuta est. Cum 
          <lb/>Bernensibus fedus perpetuum percussit civemque se fieri illius urbis 
          <lb/>passus est. Cepit et cum Venetis sentire adversus ducem Mediolani; 
          <lb/>nam muneribus vincebatur. Ob quam causam Philippus dux multis implicitus 
          <lb/>bellis redimere hoc voluit filiamque eius Mariam ultro data 
          <lb/>civitate vercellensi in matrimonium duxit. Marchioni Montisferrati 
          <lb/>plura eripuit opida, cum is per ducem Mediolani invaderetur, dicens 
          <lb/>ea se tenere in custodiam; sed non restituit illo pacificato cum duce. 
          <lb/>Ab Armeniacis suas terras invadentibus sepe se pecunia redemit. 
          <lb/>Uxorem duxit filiam Iohannis ducis Borgundie, ex qua plures habuit 
          <pb n="75"/>
          <lb/>filios ac filias. Ex filiabus maiorem habuit Philippus dux Mediolani, 
          <lb/>alteram habuit Ludovicus rex Sicilie; quo mortuo diu domi mansit, 
          <lb/>donec Ludovico comiti Palatino renupsit, sibi in tertio gradu coniuncto. 
          <lb/>Alteram in domo Britanie maritavit. Primogenitus eius masculus, 
          <lb/>dum in Italia letus nimis exultat, contracto morbo interiit. Ludovicus 
          <lb/>postea ei proximabat, cui filiam regis Cypri coniunxit. Philippus autem 
          <lb/>comes Gebennarum, eius filius, adolescens decessit, graveque senectuti 
          <lb/>paterne vulnus intulit. 
          <lb/>Is, cum iam instaret basiliense concilium, in loco ameno supra 
          <lb/>lacum Lemannum, ubi parcum ferarum habuit ingentemque silvam 
          <lb/>muro cinctam, egregium edificium struxit et fossa muroque cinxit ad 
          <lb/>resistendum, ac sub titulo Sancti Mauritii templum erexit collegiumque 
          <lb/>canonicorum fundavit. Tum et septem militibus veteranis, qui iam 
          <lb/>pompis mundi renuntiarent ac sub habitu heremite vivere vellent, 
          <lb/>mansiones struxit victumque paravit vestivitque eos griseis vestibus 
          <lb/>ad modum heremitarum, sed ne mundum omnino relinquerent sub 
          <lb/>spetie bona cruces aureas in pectore, quod erat diaboli potius quam 
          <lb/>Dei signum, deferre voluit ac bacillis sese sustinere. Inter quos et ipse 
          <lb/>sibi primum locum elegit decanumque se vocavit, quamvis tantum 
          <lb/>septem forent. 
          <lb/>Hunc prius ego barbatum in eo loco vidi, cui Ripallia est nomen 
          <lb/>quasi Riparia, cum cardinale Sancte Crucis in Gallias sequerer; nam 
          <lb/>nos per lacum ad se vocavit, eratque iam tum rumor papatus cupidine 
          <lb/>eum ad heremum sese recepisse. At is quamquam titulum haberet heremite, 
          <lb/>non tamen dominatum neque regimen dimisit, sed in heremo 
          <lb/>quecumque gerenda erant administrabat. Solum sub eo habitu excusatior 
          <lb/>videbatur, si non omnibus communem, ut antea, se prebebat. 
          <pb n="76"/>
          <lb/>Nam priusquam heremum adiret, tam parvos quam magnos iustitiam 
          <lb/>implorantes audivit; clausus autem difficiliorem ad sese aditum 
          <lb/>prebuit. 
          <lb/>Ibi cum fuissem, Petrus Noxetanus, consecretarius meus, in pariete 
          <lb/>quodam nulli alteri quam mihi visus Ciceronis illam sententiam 
          <lb/>carbone notavit: 'Totius autem iniustitie nulla capitalior est quam eorum 
          <lb/>qui, cum maxime fallunt, id agunt ut viri boni esse videantur'. 
          <lb/>Post annos circiter octo, cum in Basilea depositus esset Eugenius 
          <lb/>iamque scisma esset, is in Romanum pontificem electus est; facto 
          <lb/>namque conclavi patres concilii triginta duo sacerdotes elegerunt, ex 
          <lb/>qualibet natione octo, qui cum domino arelatensi summum pontificem 
          <lb/>eligerent. Hoc conclave et ego intravi non quasi elector (nec enim adhuc 
          <lb/>sacris eram initiatus ordinibus), sed quasi cerimoniarum clericus 
          <lb/>intravi ac facta electione rogatus fui instrumentumque confeci. Ibi ego 
          <lb/>nihil unquam nisi honestatem vidi. Octo diebus in conclavi fuimus, ubi 
          <lb/>de mane divinum officium solemniter celebrabatur distinctique per 
          <lb/>cellulas sacerdotes, que sorte fuerant distribute, a medio noctis usque 
          <lb/>in mane orabant. Post misses, quas omnes celebrabant, exin ad electionem 
          <lb/>procedebant, ubi ego non intereram. Facto scrutinio prandium 
          <lb/>erat paratum, quod per foramen quoddam apportabatur. Exinde dulces 
          <lb/>suavesque et admodum utiles disputationes habebantur, ut inter 
          <lb/>viros doctos consuevit, totaque dies honestis sermonibus aut lectionibus 
          <lb/>agitabatur. Ibi electus fuit Amedeus in papam vocatusque est Felix. 
          <lb/>Nihil ego vidi, quod non liceret. 
          <lb/>Quidam tamen affectasse eum papatum magnopere contendebant 
          <lb/>patresque fuisse pecunia corruptos; quod numquam ego scire quivi. 
          <pb n="77"/>
          <lb/>Inditium tamen affectati papatus fuit quod idem Amedeus, cum antea 
          <lb/>concilio adversaretur, ad ipsam Eugenii depositionem prelatos suos 
          <lb/>transmisit; nec enim dominorum episcoporum numerus affuisset, nisi 
          <lb/>Sabaudienses advenissent. Tum et in electione maior pars suorum subditorum 
          <lb/>fuit; Itali namque et Gallici fere omnes aut sui erant subditi 
          <lb/>aut beneficiis sibi obligati. Ipse quoque, antequam eligeretur, scripsit 
          <lb/>aliquibus principibus se in papam eligi posse, petiitque consilium an 
          <lb/>acceptaret papatum ad se venientem. Inter quos Philippus dux Mediolani 
          <lb/>sibi plurimum consuluit obedientiamque in eventu obtulit, quamvis 
          <lb/>postea minime servavit, cum pecuniam quam petebat non 
          <lb/>obtineret. 
          <lb/>Postquam igitur electus est Amedeus, missi sunt ad eum omnes 
          <lb/>oratores, cum quibus et ego profectus sum. Sed cum essemus in via, 
          <lb/>significavit Amedeus se nolle papatum acceptare, nisi et provisio fieret, 
          <lb/>per quam posset se in papatu substinere. Nam etsi vellet cum iustitia 
          <lb/>sua servire Ecclesie, filiorum tamen bona nolebat dissipare; que res 
          <lb/>admodum turbavit mentes legatorum. Profecti tamen post multas deliberationes 
          <lb/>fictas; nam antea conclusum erat quid agendum. Felix papatum 
          <lb/>acceptavit apud Ripalliam moxque postea Tononium venit, 
          <lb/>ubi et barbam deposuit et officiales elegit, meque tunc in secretarium 
          <lb/>accepit, quamvis Gallicis non sint multum accepti Italici. 
          <lb/>Post aliquot dies cardinales creavit: primum Ludovicum de Varambone, 
          <lb/>secundum Bartholomeum Novariensem, tertium Carillum 
          <lb/>de Hispania, quartum Valramum Traiectensem, ex quibus nemo acceptavit 
          <lb/>nisi de Varambone. Novariensis quoque, cuius promotionis 
          <lb/>ego auctor fui, clam acceptavit, sed postea in romana curia resignauit 
          <lb/>apud Eugenium. 
          <lb/>Tum quoque resignato ducatu Ludovicum primogenitum in ducem 
          <pb n="78"/>
          <lb/>Sabaudie creavit, et Philippum secundogenitum comitem 
          <lb/>Gebennarum. 
          <lb/>Exin Lausanam venit ubi aliquot mensibus moratus multisque 
          <lb/>concilii precibus rogitatus tandem cum magno apparatu sequente comite 
          <lb/>Gebennarum Basileam venit ibique adveniente eius filio duce 
          <lb/>cum insigni nobilique comitiva unis vestibus induta coronatus est concurrentibus 
          <lb/>undique populis. Nec multo post obtenta licentia creandi 
          <lb/>cardinales ultra numerum decreti concilii et preter qualitates decreti 
          <lb/>ex Francia creavit plures; qui non acceptarunt. Qui acceptarunt gebennensis 
          <lb/>episcopus archiepiscopusque tarantasiensis; nam hi subditi 
          <lb/>eius erant. Ex Alamania solus Iohannes Grunengualder acceptavit. Ex 
          <lb/>Italia solus creatus est Panormitanus, qui et acceptavit. Ex Hispania 
          <lb/>qui creati sunt omnes acceptarunt: Georgius Vicensis, Octo Dertusensis 
          <lb/>et Iohannes de Sagobia. 
          <lb/>Cumque diu Basilee fuisset, nullus ad eius obedientiam princeps 
          <lb/>venit nisi Albertus dux Bavarie per Iohannem Grunengualder inductus; 
          <lb/>que res illum cardinalem fecit. Post cum Fridericus esset in Francfordia, 
          <lb/>magnam legationem ad eum misit, nec profecit. Rursus quoque 
          <lb/>cum eo in Basilea locutus, cum parum spei haberet in obedientia, rursus 
          <lb/>in Sabaudiam rediit ac promissa celeri reversione adhuc non venit. 
          <lb/>Frater illi uterinus est, quem numquam vidit, comes Armeniaci, 
          <lb/>qui et ipse numquam fratri obedire voluit. Filiam suam Ludovico Palatino 
          <lb/>(ut diximus) quamvis tradiderit, nihil tamen obedientie lucratus 
          <pb n="79"/>
          <lb/>est. Cum rege Aragonum magnos tractatus habuit; qui Romam capere 
          <lb/>promittebat ipsumque Felicem illuc salvum deducere; sed numquam 
          <lb/>permissus est a Gallicis cum rege Aragonum concordare, qui inimicus 
          <lb/>esset regis Renati, quamvis rex Renatus ipsi Felici adversaretur. Cum 
          <lb/>duce Mediolani et Nicolao Picenino magni tractatus habiti sunt. Ad extremum 
          <lb/>obtulit Felix Nicolao Picenino centum quinquaginta milia ducatorum, 
          <lb/>ut ipse serviret sibi cum equitibus novem milibus et tribus 
          <lb/>milibus peditum; resque proxima conclusioni fuit, promittebatque Piceninus 
          <lb/>ipsum Eugenium in Florentia capere (quamvis ad id non se 
          <lb/>obligaret), quod satis erat verisimile, si vexilla Felicis cum tali potentia 
          <lb/>in Italia fuissent erecta; nam Felicis magnum erat nomen tum potentie, 
          <lb/>tum sapientie, Eugenius autem odio habebatur, ut fit; nam homines 
          <lb/>in patria odio sunt, in longinquis amori. Sed cum ad hec opus esset 
          <lb/>mitti legatos Mediolanum, Iohannes de Gralea camerarius, qui ad Piceninum 
          <lb/>iret, sexaginta solum milia renensium florenorum promisit se 
          <lb/>daturum; que res adeo Piceninum irritavit, ut statim postea cum Eugenio 
          <lb/>concordaverit eiusque capitaneus effectus fuerit. Similiter et rex 
          <lb/>Aragonum, ubi se trahi per verba perpendit, Eugenio se reconciliavit 
          <lb/>Cathelanosque suos ex basiliensi concilio revocavit, qui omnes fuerunt 
          <lb/>obedientes <emph rend="italic">ac plus plebee quam fidem fecerunt</emph>, preter Vicensem, 
          <lb/>quem postea privatum ecclesia nimie constantie penituit. 
          <lb/>Sic Felix hodie cum solis Sabaudiensibus, Suicensibus et aliquibus 
          <lb/>Bavaris papatum tenet. Mira Dei ultio; nam cum is aliquando tamquam 
          <lb/>in specula aliorum principum intueretur calamitates nullique 
          <lb/>auxilium, quamvis rogatus, ferret, in eum statum devenit, ut iam 
          <lb/>omnium principum auxilio indigeat et nemo sibi succurrat. Accusatus 
          <lb/>est autem nimie tenacitatis; vir tamen magne prudentie est. 
          <lb/>Is mirum dictu in senio suo linguam sic flexit, ut latine ornate 
          <lb/>loqueretur qui, dum iuvenis fuit patrio solum sermone utebatur.
          <pb n="80"/>         
        </p>
      </div>
      <div>
        <head>DE ALFONSO REGE ARAGONUM</head>
        <p>
          <lb/>ALFONSUS REX Aragonum patri Martino successit; multa tamen 
          <lb/>perpessus est, priusquam regni gubernacula ex integro susciperet; 
          <lb/>nam Castellani infensi ei fuerunt; [cum] pluribus bellis feliciter gestis 
          <lb/>tandem regno potitus est. 
          <lb/>Is Petrum de Luna, postquam summo pontificio deiectus est a 
          <lb/>concilio constantiensi, per plures annos tanquam pontificem maximum 
          <lb/>coluit; ob quam rem terremotus, qui eius in regno validissimi 
          <lb/>fuerunt nonnullasque urbes funditus diruerunt, in ultionem ex Dei ordinatione 
          <lb/>crediti sunt contigisse; nec enim verum pontificem Martinum 
          <lb/>venerabatur. Hic ergo post hec Martino pape conciliatus est. 
          <lb/>Vir magni animi, quo suo tempore nemo seviorem fortunam expertus 
          <lb/>est, quam tamen ipse mira constantia in favorem sui convertit. 
          <lb/>Pluribus expeditioni us infeliciter usus est. Ante Bonifacium (quod est 
          <lb/>Corsice opidum portumque habet insignem atque famosum), cum tota 
          <lb/>fere insula sibi obediret, hoc autem Ianuensium imperia susciperet, 
          <lb/>diu obsidionem habuit portumque validissimis cathenis clausit, ne Ianuensium 
          <lb/>naves in auxilium venire possent intrarentque portum. Sed 
          <lb/>Ianuenses armata classi inter alias naves unam ingentem habuerunt, 
          <lb/>quam ferrata prora in portum direxerunt, expectatoque vento felici et 
          <lb/>in puppim feriente extensis velis tanto impetu in portum lapsi sunt, ut 
          <lb/>cathenas omnes ingentiaque ferramenta disrumpentes portum intrarint, 
          <lb/>auxilium suis dederint, hostes profligaverint ac maiorem insule 
          <lb/>partem in potestatem redegerint. 
          <lb/>Is quoque mortuo Ladislao rege Apulie, cum soror Iohanna regnum 
          <lb/>teneret, invitatus a quibusdam regni baronibus ex Sicilia in Italiam 
          <lb/>transivit (nam et ius propter Siciliam habere se putabat) intantumque 
          <pb n="81"/>
          <lb/>regnum vexavit, ut pro pace regni coacta fuerit eum regina in 
          <lb/>filium adoptare. Tum ergo et Neapolim intravit et arcem in potestatem 
          <lb/>recepit. Sed cum Cathelani illic immanitate quadam uterentur ac preter 
          <lb/>morem patrie dominari vellent maritasque suis viris eriperent ac 
          <lb/>stupris et adulteriis civitatem complerent, civitatis odium neapolitane 
          <lb/>contraxit. Itaque clam tractatum est Ianuenses cum classe transmitti, 
          <lb/>quos Philippus Mediolanensium dux armare fecit, missoque Guidone 
          <lb/>Torello comite, viro magnifico et rei militaris experto, bellum in Neapoli 
          <lb/>ceptum est ac terra marique pugnatum, coactusque est Alfonsus 
          <lb/>turpiter fugere, tumque regno toto spoliatus. 
          <lb/>Is demum apud Barchinonam classem novam armare volens 
          <lb/>cives hortatus est in eam rem auxilia ferre, que tenebantur. Illi paratos 
          <lb/>se dicebant que maiestas regia iuberet adimplere, scire tamen se velle, 
          <lb/>quo eundum esset cum classe aut quid gerendum. Tum rex ' Nemini ' 
          <lb/>inquit ' dico que sim facturus, nec fratri quidem. ' Tum illi: ' At nostri est 
          <lb/>privilegii scire. Quod si toti senatui non vis aperire, id saltem uni ex 
          <lb/>nobis, cui volueris, dicito, qui secretum teneat, ne contra privilegia 
          <lb/>nostra facere videamur. ' ' Placet ' inquit rex; accersitoque uno ' Huic ' 
          <lb/>ait ' dicam. ' Cives ' Satis facis ' aiunt. Ille vocato ad partem viro, quem 
          <lb/>amare videbatur ' Dicam ' inquit ' tibi, si vis, que sim facturus. Sed ne 
          <lb/>postea cuiquam pandas, caput tibi a cervice recidi iubebo. ' Tum ille ' 
          <lb/>Non sum tam avidus secreti tui, ut mortem propterea malim. Dicito 
          <lb/>hoc alteri cum hac conditione. ' Tum rex ' Aut audias hoc pacto necessum 
          <lb/>est aut, cum nihil sciveris, scire tamen te referas, nisi mortem 
          <lb/>vis.’ 
          <lb/>Ille parere obtulit se ac dimissus est. Classisque ingens armata, 
          <lb/>quam rex in Africam duxit sperans ignominiam italice fuge libica victoria 
          <lb/>abolere. Cumque imparatos barbaros adorsus esset, magnas clades 
          <lb/>intulit regi Tunis ingentemque predam recepit. Sed Afri, ut sunt 
          <lb/>versipelles, fingunt se timere admodum velleque regi parere, tractantque 
          <lb/>de conditionibus pacis. Interim vero exercitum colligunt Alfonsumque 
          <lb/>tam imparatum adoriuntur, sicut eos ipse prius invaserat. 
          <lb/>Tum et predam amisit et ultro magnam cladem ipse suscepit, multisque 
          <pb n="82"/>
          <lb/>militibus amissis vix ipse evasit; sic enim fortuna hominem 
          <lb/>infestavit. 
          <lb/>Sed non propterea animo prostratus rursus tentare Italiam statuit 
          <lb/>regemque Renatum, iam in regno susceptum, bello aggreditur multisque 
          <lb/>eum cladibus afficit. Deficiunt principes a Renato Alfonsumque 
          <lb/>secuntur, civitates vero cum Renato perseverant fidemque inconcussam 
          <lb/>tenent. Tum Alfonsus ingenti classe adducta fratres suos cum viribus 
          <lb/>regni Aragonum et principes Sicilie atque Apulie et Calabrie cum 
          <lb/>omni gente Caietam obsidere statuit, ut portum aliquem securum tutumque 
          <lb/>haberet. Caietani autem magnis viribus resistunt, sed ad extremum, 
          <lb/>cum terra marique premerentur, auxilium Philippi ducis 
          <lb/>Mediolani exposcunt. Tum Philippus classem Ianuensium armatam 
          <lb/>cum Blasio de Azareto transmisit qui, ubi ad prelium venit, classe minori 
          <lb/>paucioribusque militibus Alfonsum, regem Aragonum, regemque 
          <lb/>Navarre et infantem Petrum cum duce Suesse, principe Tarenti ac infinita 
          <lb/>baronum tam aragonensium quam siculorum et calabrorum 
          <lb/>tamquam pisces in lagenam missos unico congressu captivavit. Qui 
          <lb/>Mediolanum missi insperatam gratiam invenerunt; nam dux ille compassus 
          <lb/>tante nobilitatis capture omnes absque pretio dimisit ac ultro 
          <lb/>muneribus donavit et pecuniis iuvit. Ob quam rem iterum Alfonsus in 
          <lb/>regnum Apulie reversus est multisque preliis fatigatum victumque Renatum 
          <lb/>ex regno fugavit. 
          <lb/>Sed postea cum Eugenio bellum habuit, qui Iohannem de Vitellescis, 
          <lb/>patriarcham alexandrinum, cum exercitu adversus eum misit. 
          <lb/>Cum quo Alfonsus diu varia victoria bellum gessit nec multum abfuit, 
          <lb/>quin per insidias ab ipso patriarcha caperetur, qui ruptis induciis eum 
          <lb/>ex insperato aggressus est atque magnum ei damnum intulit. Denique 
          <lb/>quoque et tarentinus cardinalis in regnum cum exercitu profectus est 
          <lb/>civitatibus auxilium prebens, que Alfonsum non recipiebant. 
          <lb/>Sed Alfonsus ubi se potentiorem in regno perspexit, animum in 
          <lb/>Neapolim intendit, ut hanc urbem regni caput invaderet. Castra igitur 
          <pb n="83"/>
          <lb/>propius admovit. Exhinc per cloacam urbis quidam intrantes domum 
          <lb/>mulieris cuiusdam intrarunt, que mox capta est et observata, ne quid 
          <lb/>diceret. Ii postea noctu portam urbis invadunt datoque signo exercitum 
          <lb/>regis accersunt. Fit clamor in civitate certusque tumultus, sed improvisi 
          <lb/>cives ab previsis regis militibus facile vincuntur. Ac sic urbs capitur. 
          <lb/>Sed nec incendia ulla nec magne prede fiunt. Rex autem tunc noluit 
          <lb/>intrare, sed vocatis ad se omnibus regni baronibus ac nobilibus 
          <lb/>diem dixit, qua intrare urbem vellet. Tum omnes Neapolitani studio 
          <lb/>quo possunt quisque maiori student regem honorifice suscipere. Ipse 
          <lb/>autem ab urbe miliario premittit armatos, qui custodiam habeant. Tum 
          <lb/>omnes principes ac barones ire pedibus iubet longumque ordinem 
          <lb/>ante se binos ducere. Ipse autem parvum equum ascendens filium 
          <lb/>pone se ducit. Ut urbem ingressus est, currus ei aureus in modum 
          <lb/>triumphantis adducitur. Ipse ascendit et in alta sella residet. Ibi pueri 
          <lb/>vestiti in modum mulierum sunt virtutesque representant canuntque 
          <lb/>ante eum dicuntque ' His poteris, Alfonse, imperium obtinere. ' Ac sic 
          <lb/>per urbem triumphans ductus est. 
          <lb/>Is et Ianuenses adeo compescuit, ut ad se ultro venientes dominum 
          <lb/>eum vocarent ac sibi in annos singulos pelvim auream in signum 
          <lb/>ditionis exhiberent. Hinc orte simultates sunt cum duce Mediolani; 
          <lb/>nam cum dux propter libertatem regi donatam Ianuam amisisset, 
          <lb/>non videbatur honestum illam urbem per Alfonsum recipi. Hinc lige 
          <lb/>facte sunt etc. 
          <lb/>Alfonsus preterea cum Felice multa tentavit ac cum basiliensi concilio; 
          <lb/>sed cum nihil obtineret, Eugenio reconciliatus est. Et cum prelatos 
          <lb/>dominiorum suorum apud Basileam haberet, eos revocavit iussitque 
          <lb/>omnes ad obedientiam Eugenii pervenire. Cavit tamen ut quecumque 
          <lb/>impetrata in basiliensi concilio et iudicata [essent] etiam post 
          <lb/>Eugenii dissolutionem rata manerent, ne sui prelati et subditi frustra 
          <lb/>mandatis eius obedivissent. Sed cardinalatum nulli favit. Ipsi autem 
          <pb n="84"/>
          <lb/>Eugenio adversus comitem Franciscum auxilia promisit, que etiam 
          <lb/>post prebuit multumque terrarum, quod Ecclesia perdiderat, recuperavit 
          <lb/>tradiditque romano pontifici. 
          <lb/>Postea cum Eugenio quoque dissentire cepit; nam cum promissa 
          <lb/>coronatio et infeudatio regni sibi esset, plura quoque volebat, que non 
          <lb/>videbantur Eugenio concedenda. Iussitque mox ne quid victualiorum 
          <lb/>Romam deferretur, quasi sic papam ad suum nutum conduceret; nam 
          <lb/>cara erant omnia Rome. Sed ea lex plus sibi quam pape nocuit, cum 
          <lb/>subditi eius que vendituri fuissent reservando amiserint. Unde et post 
          <lb/>concordia facta est innovataque pacis capitula. 
          <lb/>Is filiam suam illegitimam marchioni Ferrarie Leonello coppulavit. 
          <lb/>Vir brevi corpore, animi immensurati, periculorum contemptor, 
          <lb/>luxurie deditus, fide varius, pecunie largus distributor, magnanimis viris 
          <lb/>affectus, numquam quiescens, doli <emph rend="italic">vitator ac</emph> structor.
        </p>
      </div>
      <div>
        <head>DE HENRICO V REGE ANGLIE</head>
        <p>
          <lb/>HENRICUS V rex Anglie, magni vir animi, in Galliis plurima bella 
          <lb/>gessit: Rothomagum vi expugnavit, Parisius obtinuit magnamque partem 
          <lb/>regni Francie in potestatem habuit, coronamque suscepit, regemque 
          <lb/>se Francie et Anglie dixit, ducem Borgundie Philippum in vassallum 
          <lb/>tamquam rex Francie recepit, qui etiam sibi iuravit. 
          <lb/>Hunc tamen Gallici coacto ingenti exercitu ac tota nobilitate in 
          <lb/>unum collecta ex improviso eum aggressi sunt; in cuius castris vix decem 
          <lb/>milia militum fuere, Gallici autem circiter quadraginta milia pugnatorum 
          <lb/>habuere. Itaque adeo viribus suis fidebant, ut non quomodo 
          <lb/>pugnarent, sed quo pacto hostem detinerent ne fugeret cogitarent. 
          <lb/>Clauserunt igitur sibi omnes vias fuge, quod tamen Veteres prohibent, 
          <lb/>ne desperatio in virtutem convertatur. Ubi vero Henricus qui 
          <lb/>clausus est imparemque tot hostibus se agnovit, pacem a Gallis petit, 
          <pb n="85"/>
          <lb/>que sunt in Francia dimissurum se omnia pollicetur solumque se cum 
          <lb/>exercitu incolumi dimitti postulat; predam reddere, captivos dimittere 
          <lb/>soloque se Anglie regno contentari promittit, nec deinceps unquam 
          <lb/>Galliam infestare. Sed Francigenarum superbia spretis conditionibus 
          <lb/>istis, quibus et regnum integrum habere poterant et pacem perpetuam, 
          <lb/>negant se pacem daturos, nisi ultro rex Henricus se suumque 
          <lb/>exercitum dedat potestasque sit in manu Francigenarum salvum ne 
          <lb/>regem velint an interemptum.
          <lb/>Quo responso irritatus Henricus commilitones vocat oblationemque 
          <lb/>suam ac hostium responsionem exponit, post adiicit: 
          <lb/>' Iam, milites fratresque mei, victores sumus; namque, cum honesta 
          <lb/>obtulerimus repulsique simus, nihil verendum est divinam pietatem, 
          <lb/>in cuius manu est victoria, nobis adesse. Quod si prelium antea cepissemus, 
          <lb/>timuissem ne Deus iratus ex re aliqua nobis infestus fuisset; 
          <lb/>forsitan enim minus iuste gallicos violavimus agros. Sed nunc, cum restituere 
          <lb/>omnia voluerimus solamque vitam vobis mihique reservare, 
          <lb/>illique nihil velint nisi nos mortuos, quis non arbitretur hanc insolentiam 
          <lb/>displicere numinibus? sitis ergo boni animi vosque crastina luce ad 
          <lb/>bellum parate, nec terreamini multitudine, quia potens est Deus etiam 
          <lb/>multos in manus dare pauciorum. Nullum robur militum tanti faciendum 
          <lb/>est, quanti iustam habere causam. Memineritis preterea vos non 
          <lb/>voluntate, sed necessitate pugnare; non modo pro gloria, non pro regno, 
          <lb/>sed pro salute vitaque vestra certandum est; nulla via est nobis 
          <lb/>ad vitam nisi quam fecerit ferrum: aut vincendum est aut moriendum. 
          <lb/>At quam gloriosius est in bello militis quam in domo spiculatoris gladio 
          <lb/>cadere! equidem in acie potius cadere volo quam in urbe aut in carcere, 
          <lb/>nec me quisquam impune occidet. Hic, hic cadendum est, ubi gladius 
          <lb/>noster ulcisci nos potest. Ponite ante oculos, cum quibus pugnaturi 
          <lb/>estis. Cogitate vincula et carceres: ex his nemo vos liberabit nisi 
          <lb/>gladius vester. Caveant quisque vestrum ne prius moriantur quam ulti 
          <lb/>fuerint mortem, nec vobis dubium sit omnibus, qui ex nobis cras morietur 
          <lb/>in acie, celum esse apertum, quia pro iusta pugnamus causa 
          <lb/>coacti. Confitemini alteriutris peccata vestra ut, si mori nos contingat, 
          <lb/>mundi simus. ' 
          <pb n="86"/>
          <lb/>Ac sic omnes invicem confessi sunt terramque loco sacramenti 
          <lb/>comederunt. 
          <lb/>Gallici vero per noctem luxui dediti aleam exercebant tuncque 
          <lb/>inter se captivos distribuebant atque in ludo ponebant, cuius isti illique 
          <lb/>forent captivi. Sed aliter homines cogitant, aliter disponit Deus. Redeunte 
          <lb/>die rex suis multa oratione firmatis, ut non ad victoriam sed ad 
          <lb/>vindictam secuture mortis proficiscerentur, copiam pugnandi facit. 
          <lb/>Galli inter se contendentes, quinam primi bellum ineant, in prima tandem 
          <lb/>acie duces comitesque collocant. Cepto prelio cum isti pro gloria, 
          <lb/>illi pro salute pugnarent, facta est miserrima cedes moxque in fugam 
          <lb/>vertuntur Galli. Instant Anglici, hos trucidant, hos capiunt. In hoc bello 
          <lb/>Antonius dux Barbantie, dum suos cedere videt, noluit vitam preferre 
          <lb/>pudori, sed inter confertissimos dilapsus hostes occisus est. Ad 
          <lb/>extremum victoria Anglorum est, cum usque ad noctem nunc pugnando, 
          <lb/>nunc insequendo capiendoque hostes strages protracta esset. 
          <lb/>Reuersus in castra rex comperit captivos in duplo esse plures 
          <lb/>quam victores timensque, ne per noctem insidie fierent, reservatis 
          <lb/>quibusdam prestantioribus, inter quos dux aurelianensis fuit, captivos 
          <lb/>omnes occidi iussit, pluresque tunc interiere quam in bello ceciderant. 
          <lb/>Hinc origo victoriarum Henrici fuit, hinc nomen eius crevit, hinc 
          <lb/>territi Gallici nusquam comparere ausi sunt, ubi eius vexilla viderunt. 
          <lb/>At is postea morbo contracto vitam finit; qui si aliquamdiu vixisset, 
          <lb/>omnium fert opinio regnum Francie in eius potestatem venisset nec 
          <lb/>ipse hoc contentus, ut est ambitus humanus, ampliora quesivisset. 
          <lb/>Hic apud Anglicos omnes plumas, in quibus dormiebatur, prohibuit 
          <lb/>lectosque lana dura fieri decrevit, ne corpora hominum mollescerent. 
          <lb/>Huius quoque mens erat accepto Francie regno omnes vineas 
          <lb/>amputare vinique usum suis subditis interdicere; nam fieri homines 
          <lb/>vino languidos, inertes insensatosque dicebat. Quo fit, ut morti sue, 
          <lb/>quamvis magne virtutis fuerit, minus condoleam; libentius enim ipso 
          <lb/>quam vino careo, quamvis fateor, si quis eo modo bibat, ut mos est 
          <lb/>Anglicis, vinum hebetare hominis ingenium.
          <pb n="87"/>          
        </p>
      </div>
      <div>
        <head>DE IOHANNE REGE CASTELLE AC LEGIONIS</head>
        <p>
          <lb/>IOHANNES REX Castelle ac Legionis in [eius] regni exordio plurima 
          <lb/>cum Aragonensibus bella gessit; namque cum Alfonsus et fratres eius 
          <lb/>ex Castella sint, ius sibi tenendi regendique patriam arbitrabantur, donec 
          <lb/>rex Iohannes etatem haberet. Milites autem baronesque Castelle 
          <lb/>in contrarium nitebantur; nec enim regno suo dominari Aragonenses 
          <lb/>volebant. Hinc bella quamplurima fuerunt multeque cedes, dum Castellani 
          <lb/>modo vincunt, modo succumbunt. 
          <lb/>Ad extremum tamen rex Iohannes obtinuit virtute potissimum et 
          <lb/>\industria Alvari de Luna, qui postea apud eum primum locum tenuit. 
          <lb/>Tum et Henricus, magister Sancti Iacobi, ex Castella depulsus est 
          <lb/>omniaque castra amisit. Multa hic cum Saracenis, qui regnum Granate 
          <lb/>obtinent et undique suis provinciis aucti sunt, bella gessit sepiusque 
          <lb/>trophea ex hoste reduxit nunc per se, nunc per suos duces. Exinde 
          <lb/>cum barones regnum unum esse Alvarum qui cuncta regeret, cui rex 
          <lb/>crederet, qui pacem bellumque faceret quique rex videretur potius 
          <lb/>quam consiliarius  [intellexissent,] invidere ceperunt vocatisque in 
          <lb/>regnum Aragonensibus regem invadunt atque obsidione cingunt primogenitumque 
          <lb/>eius ab eo separant; pauci cum rege manent. Tum sepulchrum 
          <lb/>Alvari, quod erat in ecclesia toletana, ingenti et pretioso 
          <lb/>opere constructum metalloque perfectum diruunt pissidesque inde faciunt, 
          <lb/>unde lapides in hostes iaciant. Cogitur itaque rex Alvarum dimittere 
          <lb/>atque a latere suo separare. Qui in quandam arcem munitissimam 
          <lb/>se conferens furori cessit ac sic regimen terre in manibus Iohannis regis 
          <lb/>Navarre fuit ac fratris eius, magistri Sancti Iacobi. Rex autem Castelle 
          <lb/>solum coronam nudumque regis nomen habuit. Hinc rursus cum 
          <lb/>rex novos tractatus haberet cum Alvaro velletque rursus administrare, 
          <lb/>per barones detentus est iuramentoque adactus, ne certam provinciam 
          <lb/>exiret, custodieque circa eum habebantur. Intra limites autem 
          <lb/>monasterium fuit, quod Iohannes cardinalis Sancti Petri habuit in 
          <pb n="88"/>
          <lb/>commendam. Hic cardinalis regem invitat secum ut prandeat. Advenit 
          <lb/>rex. Post prandium in hortum itur solusque cum rege cardinalis interrogat 
          <lb/>an captus sit et que iuramenta prestiterit. Affatur totum rex. Tum 
          <lb/>ille subditorum iuramentis non teneri regem dicit, suadetque fugam et 
          <lb/>subsidia pollicetur, affueruntque mox equites, quos Alvarus misit. Tum 
          <lb/>rex custodiam exivit vocatis ad se nobilibus, qui manserant in fide. Ex 
          <lb/>consilio Alvari rursus in dominium venit Alvarumque maiorem fecit, 
          <lb/>unde rursus bella cum Aragonensibus orta sunt et pluribus regni baronibus, 
          <lb/>qui Alvaro invidebant. Sed ultimo prelio Iohannes rex Castelle 
          <lb/>victor evadens magnam cedem in Aragonenses dedit. In quo prelio 
          <lb/>vulneratus rex Navarre mortuus est. 
          <lb/>Quid sequatur iam videbunt alii et nos, si Dei ex benignitate 
          <lb/>vixerimus. 
          <lb/>Huius avus rex Henricus, cum ad eum oratores regis Martini venissent 
          <lb/>interrogassetque quidnam suus consanguineus ageret et an 
          <lb/>bene regnum, et illi respondissent mirum in modum bene regere et 
          <lb/>ab omnibus diligi regem Martinum optimamque de ipso spem esse, 
          <lb/>nam diebus singulis tres missas audiret, ' Ite, ' inquit ' dicite consanguineo 
          <lb/>meo nihil me de ipso bene sperare, si sic facit; reges enim non 
          <lb/>missarum audiendarum causa creantur, sed ut iniurias a subditis propulsent 
          <lb/>regnique pacem custodiant. Nec parum fuerit unam in anno 
          <lb/>missam audire regem, si iustitiam ac iudicium fecerit; nam propter 
          <lb/>missarum auditionem abduci ab administratione iustitie contra officium 
          <lb/>est.'
        </p>
      </div>
      <div>
        <head>DE EBERARDO REGE PORTUGALLIE</head>
        <p>
          <lb/>EBERARDUS REX Portugallie multis preliis adversus Castellanos feliciter 
          <lb/>commissis (nam inter vicinos odia raro desunt) regnum suum in 
          <lb/>pace firmavit. 
          <lb/>Exin classem magnam instruens simulat se in Olandiam profecturum 
          <lb/>quasdamque illic ulturum iniurias. Ac dum navibus armatis 
          <pb n="89"/>
          <lb/>iuventus congregata est et classi imposita, iubet vela dari, cumque 
          <lb/>dextrorsum eundum significaret, ad levam precipit navigia duci atque 
          <lb/>in Africam proficiscitur urbemque Saracenorum, Ceptam nomine, 
          <lb/>magnam atque opulentam, ex improviso aggreditur ingressusque vi 
          <lb/>cedem magnam intulit potiturque preter opinionem omnium victoria 
          <lb/>ingenti. Quidam aiunt eum in Olandia classem struxisse atque illinc 
          <lb/>adductam quasi ad aliud opus in Portugalliam detulisse in Africam. Illud 
          <lb/>certum est eum Ceptam obtinuisse ac cesis fugatisue cultoribus 
          <lb/>primis novos incolas imposuisse; nam et hodie quoque Portugallenses 
          <lb/>in potestate urbem habent magnoque stipendio custodiunt. 
          <lb/>Fuit hic rex in omnibus magnificentissimus, animo vastus et 
          <lb/>amans iustitiam. Hic filium admodum parvum moriens reliquit, Iohannem 
          <lb/>nomine, qui hodie rex est indolis egregie, sed sub tutoria potestate; 
          <lb/>nam infans Petrus, patruus eius, dux Coimbrie, eum impuberem 
          <lb/>gubernat filiamque suam illi coppulavit in matrimonio, quamvis admodum 
          <lb/>coniuncti sint. 
          <lb/>Is Petrus iuventutis sue tempore multam orbis partem peragravit 
          <lb/>veniensque ad Sigismundum Cesarem in Hungaria diu cum eo fuit ac 
          <lb/>in pluribus bellis contra Turcos multa exhibuit virtutis sue experimenta; 
          <lb/>cui pro stipendio viginti milia auri pondo quotannis dabantur. Exin 
          <lb/>quoque propter egregia eius facinora propterque alia, que facturum se 
          <lb/>promittebat, marchionatus trivisanus concessus est. Sed postea cum 
          <lb/>promissa non adimpleret, rursus Sigismundus marchionatum ipsum 
          <lb/>Venetis concessit; sed Fridericus demum iterum Petro infanti marchionatum 
          <lb/>tradidit, cum oratores eius usque in Austriam venissent.
          <lb/>Huius soror in matrimonium tradita est Philippo duci Borgundie,
          <lb/>mulier alti animi magnique cordis, de qua suo dicemus loco.
          <pb n="90"/>          
        </p>
      </div>
      <div>
        <head>DE MARIA DUCE BORGUNDIE</head>
        <p>
          <lb/>MARIA DUX Borgundie, filia regis Portugallie, diu domi absque viro 
          <lb/>servata est; namque cum spes fuisset ducem Borgundie Philippum 
          <lb/>eam petere iamque cepta res esset, animum mulier in illum deiecit; 
          <lb/>cumque res non sortiretur effectum, non tamen destitit amare Philippum. 
          <lb/>At fratres eam nuptui tradere [cupientes] multos ei maritos 
          <lb/>nominavere. Illa nullum voluit, dicens adhuc futurum esse, quod Philippus 
          <lb/>eam repeteret. Sic annis duodecim in spe mansit nec frustrata 
          <lb/>est; nam cum Philippus aliam non invenisset sibi gratam, rursus hanc 
          <lb/>petiit contractumque est matrimonium. 
          <lb/>Hec mox animum ad dominandum erexit abusaque mariti indulgentia 
          <lb/>cuncta per se disponere cepit, regere urbes, exercitum indicere, 
          <lb/>provinciis imponere tributa ac omnia ex eius arbitrio libidineque gubernare. 
          <lb/>Quod ei facilius erat; nam vir eius prudentiam magis quam 
          <lb/>formam miratus (nec enim pulcra facie fuit, sed oblonga) cuncta sibi 
          <lb/>commisit. Singula igitur hec mulier cum cancellario administrabat; vir 
          <lb/>autem venationi iocisque deditus parum de regimine curabat. 
          <lb/>Mulier autem Anglicis affecta, ut sunt Portugallenses, virum in 
          <lb/>odio Gallicorum tenebat; quod cum diu nequivisset (nam pacem fieri 
          <lb/>cum rege Francie placebat) iamque dux Borgundie cum sexaginta milibus 
          <lb/>pugnatorum contra Calexium esset iamque dux Clocestrie in eius 
          <lb/>auxilium venisset urbis, femina in campo cum viro fuit, prohibensque 
          <lb/>insultum fieri suspecta habita est; ob quam rem sex milia Frandrensium, 
          <lb/>qui erant in campo, dicentes se frustra teneri inuito domino recesserunt. 
          <lb/>Tuncque dux Borgundie [expositurn] se Anglicis videns 
          <lb/>ipse quoque recessit. Anglici autem exeuntes urbem vicina Frandrie 
          <lb/>loca vastarunt multumque agri incenderunt; quod ducisse imputatum 
          <lb/>est. Hec tamen in regimine mansit in dies viro dilectior, cui et filium 
          <lb/>peperit, quem modo in spem magne ditionis nutriunt. 
          <lb/>Nunc tamen fama allata est Olandinos Zelandinosque propter 
          <pb n="91"/>
          <lb/>gravia, que ipsis ab duce muliere imponuntur onera, parum obedientes 
          <lb/>esse. Quos cum Philippus rebellare timeret, uxorem suam iam dominio 
          <lb/>et administratione qualibet privavit et ipse per se regere cepit. 
          <lb/>Coniugi autem provisionem fecit, ex qua vitam possit condignam 
          <lb/>ducere.
        </p>
      </div>
      <div>
        <head>DE BARBARA IMPERATRICE</head>
        <p>
          <lb/>BARBARA IMPERATRIX comitis Cilie filia fuit uxorque secunda Sigismundi 
          <lb/>Cesaris; nam Maria mortua, ex qua regnum Hungarie habuerat, 
          <lb/>hanc sibi coniugio coppulavit. Quod pluribus visum est monstri simile; 
          <lb/>nam regi nubere comitem impar videtur, nec tunc Cilie comites, 
          <lb/>ut modo sunt, potentes erant nec illustrati; nam sub domo Austrie censebantur. 
          <lb/>Sed Sigismundus cum tunc parum affectus esset australi domui, 
          <lb/>comites istos separavit ab Austria liberosque et illustres principes 
          <lb/>creavit. Que res postea multarum discordiarum origo fomesque fuit. 
          <lb/>Hec autem Barbara egregii mulier corporis fuit, procera, candida, 
          <lb/>sed maculis quibusdam faciem fuit lesa. Multum ei studium fuit querendi 
          <lb/>decoris; itaque duo pulcherrimi coniuges invicem convenerunt. 
          <lb/>Sed cum Sigismundus in plures mulieres arderet, ipsa quoque amare 
          <lb/>cepit alios; infidus namque maritus infidam facit uxorem. Ex hac tamen 
          <lb/>Sigismundus Elizabeth filiam suscepit, de qua suo loco dicetur. 
          <lb/>Barbara post mortem Sigismundi ad Polonos cum ingenti auro argentoque 
          <lb/>proficisci voluit, sed intercepta spoliataque est. Nunc quedam 
          <lb/>castella possidet regni Bohemie, que regine spectant; in quibus 
          <lb/>etsi non vitam imperatrice dignam, non tamen inopem ducit.
          <pb n="92"/>          
        </p>
      </div>
      <div>
        <head>DE IACOBO SCOTORUM REGE</head>
        <p>
          <lb/>IACOBUS SCOTORUM rex, cum puer admodum navigaret, in manus 
          <lb/>Anglicorum incidit captusque regi Anglie Henrico traditus; nam perpetue 
          <lb/>sunt inter Scotos Anglicosque inimicitie; nam nec Scoti superare 
          <lb/>Anglicos queunt, qui multo sunt plures, nec Anglici subiicere sibi Scotiam 
          <lb/>possunt. Si enim parvum exercitum ducunt, obstantes inveniunt; 
          <lb/>si numerosum, in terra sterili nutrire nequeunt; fugiunt enim ad silvas 
          <lb/>montesque nec domus aut suppellectilia habent, que timeant perdere, 
          <lb/>ut qui plerumque in terra dormiunt vivuntque carnibus. Hinc predari 
          <lb/>gaudent Scoti, timent Anglici, nec bellum adversus eos gerunt nisi pro 
          <lb/>defensione. 
          <lb/>Inter Scotiam Angliamque vasta terra deserta est, dum undique 
          <lb/>fiant rapine. Parvum flumen disterminat regna, sed tumescente mari 
          <lb/>navibus domandum est. Fui ego illis in locis, dum ad hunc Iacobum legationem 
          <lb/>haberem concilii atque pape pro liberatione cuiusdam spoliati; 
          <lb/>quod obtinui. 
          <lb/>Is Iacobus per annos undecim in captivitate tentus est sperantibus 
          <lb/>Anglicis per medium eius Scotiam humiliare. Quod cum non procederet, 
          <lb/>datur Iacobo in uxorem neptis cardinalis Anglie, qui dictus est 
          <lb/>Henricus, quem ditissimum aiunt; nam et regnum Anglie aliquanto 
          <lb/>tempore gubernavit, et oves habet infinitas, ex quibus lanas vendit, 
          <lb/>nec mercaturas, etiam usurarias, per interpositas personas exercere 
          <lb/>veretur. Huius ergo neptem, quam alii filiam dixerunt, in uxorem Iacobus 
          <lb/>duxit promisitque Anglicis perpetuam pacem, ac sic in regnum 
          <lb/>reversus est. Quo cum venisset, precipuos regni barones feriri atque in 
          <lb/>foro truncari [iussit,] quod ipsi regnum gubernantes minus curiosi 
          <lb/>de sua liberatione fuissent, non tamen tenere pacem valuit; nam cupidus 
          <lb/>rapine inops populus inhiansque Anglicorum divitiis pacem mox 
          <lb/>rupit, missaque sunt sepe Gallicis auxilia ex Scotia contra Anglicos. 
          <lb/>Is cum aliquot annis regnasset, ab uno ex suis cubiculariis, qui occisorum 
          <pb n="93"/>
          <lb/>baronum proximus erat, dum nocte quadam secessum petit 
          <lb/>gladio confossus est, relictoque puero Iacobo successore interiit, cum 
          <lb/>prius filiam maiorem dalphino regis Francie, que nunc mortua dicitur, 
          <lb/>coniunxisset in matrimonium. Regnum post eius mortem per reginam 
          <lb/>et aliquot barones ac presertim comitem de Doglos gubernatur; nam 
          <lb/>Iacobus rex adhuc puer est. 
          <lb/>Fuit autem Iacobus, de quo scribimus, parvo corpore pinguique, 
          <lb/>oculis claris, sed torvis, iracundus ac vindicte cupidus.
        </p>
      </div>
      <div>
        <head>DE LADISLAO REGE POLONIE</head>
        <p>
          <lb/>LADISLAUS REX Polonie, natione Tartarus, infidelis (nam gentilis 
          <lb/>erat) propter regnum habendum secta sua dimissa christianum se fecit. 
          <lb/>Quid enim regni causa non faciunt homines? tunc in regno erat 
          <lb/>Wilhelmus dux Austrie, qui reginam filiam Caroli regis Hungarie in 
          <lb/>uxorem habuerat et regnum Polonie in dotem receperat. Sed Poloni 
          <lb/>gentilem potius quam theutonicum regem habere volentes Ladislaum 
          <lb/>vocant, Wilhelmum expellunt reginamque veteris regis coniugem 
          <lb/>novo regi tradunt. Sed illa concubinam se, non coniugem dicens numquam 
          <lb/>sponte illi coniacuit nec ex eo prolem habuit, mortuaque est. 
          <lb/>Exhinc alia sibi coniunx data est, ex qua iam centemnis sobolem suscepit, 
          <lb/>Catonem in hoc et Maxenissam superans, nisi adiutorem habuerit. 
          <lb/>Bellum huic atrox cum Prutenis fuit. Nam circiter ducenta hominum 
          <lb/>milia in ilio prelio fuere veneratque in eius auxilium Vitoldus dux 
          <lb/>Lituanie. Circumventi erant Poloni, dum inordinati essent. Sed Pruteni 
          <lb/>nolentes uti occasione mittunt araldos, qui Polonos instruant de suo 
          <lb/>adventu parentque se in bellum, animosius consilium magis quam 
          <pb n="94"/>
          <lb/>prudens. Quis enim hostem iam diffidatum moneat? mittuntur quoque 
          <lb/>signa: regi cirothece, Vitoldo ensis. Rex Polonie territus (nam missam 
          <lb/>audiebat) nescit, quid respondeat. Sed Vitoldus ' Accipio ' inquit ' libens 
          <lb/>munera Prutenorum; nam et hunc gladium pariturum mihi hodie victoriam 
          <lb/>spero. ' parantur igitur mox cohortes. Committitur prelium. 
          <lb/>Iam Poloni in fugam versi erant magnaque cede sternebantur. Sed Vitoldus 
          <lb/>hortatus suos prelium instaurat redireque Polonos in prelium 
          <lb/>iubet tantumque viriliter instat, ut fugatis Polonis suos victos victores 
          <lb/>fecerit. Obtruncati sunt in eo bello quadrigenti milites Ordinis cum magistro 
          <lb/>et infiniti alii, moxque tota fere Pruscia excepto Castro Beate 
          <lb/>Marie in potestatem Polonorum venit. Sed Ulricus eos postea expulit, 
          <lb/>de quo suo loco dicemus. 
          <lb/>Is Ladislaus cum Sigismundo plures lites habuit de regno Bohemie, 
          <lb/>sepius se intromisit, sed numquam obtinuit. Mortuus est duobus 
          <lb/>filiis relictis, Ladislao et Casimiro, quorum alter Poloniam, alter Lituaniam 
          <lb/>sortitus est. Rumor tamen est hos fuisse cuiusdam militis filios, 
          <lb/>non regis.
        </p>
      </div>
      <div>
        <head>DE FRIDERICO DUCE AUSTRIE</head>
        <p>
          <lb/>FRIDERICUS DUX Austrie comitatum tyrolensem sortitus est; ubi 
          <lb/>cum aliquamdiu fuisset regereturque a terre baronibus nec ullam in se 
          <lb/>potestatem haberet, affectus tedio novare res voluit. Prius tamen, que 
          <lb/>mens esset populi, libuit percontari. Mutato igitur habitu sepe incognitus 
          <lb/>nunc tabernas, nunc rusticos adibat sciscitabaturque, quasi alienus, 
          <lb/>quomodo terra gubernaretur. Multaque nunc de ducibus, nunc 
          <lb/>de baronibus, nunc de principe interrogabat, cumque audisset laudari 
          <pb n="95"/>
          <lb/>principem vituperarique barones, letus quia favorem populi secum 
          <lb/>haberet, audere aliquid voluit. 
          <lb/>Erat capitaneus patrie, qui gentes omnes habebat, nomine 
          <lb/>Henricus, qui fuit magnus duellator et accusatores suos, qui dicebant 
          <lb/>eum voluisse patriam prodere duci Hernesto, duellando vicit et occidit. 
          <lb/>Faciebat autem portari sibi feretrum cum candelis accensis. (sed is 
          <lb/>tandem veneno absumptus dicitur, cum duellum instaret cum fratre 
          <lb/>episcopi brixinensis, et bona eius confiscata.) nobiles de Halfzteuer extra 
          <lb/>patriam ademptis castris exclusit. 
          <lb/>Tum pomposus ibat magna subditorum stipante caterva. Interrogavit 
          <lb/>quis ille esset; dictum est. Tum dux ' Hic mihi dux videtur; ego 
          <lb/>quidem nullius pretii sum. ' Suscepto igitur gladio quasi ensifer esset 
          <lb/>sequebatur magistrum curie. Ille admonitus ducem sequi quasi familiarem, 
          <lb/>versus in eum ' En ' inquit ' Fridericule, quandonam eris sapiens, 
          <lb/>qui sic me sequeris? ' tum ille ' Tum ' inquit ' ero sapiens totus, 
          <lb/>cum tu ex toto stultus eris. ' paucisque diebus post illum omni potestate 
          <lb/>nudavit nec illum quisquam ex populo iuvit. Exhinc nobilem quendam 
          <lb/>alium, qui eum ad tribunal cesareum evocarat, omnibus castellis 
          <lb/>privavit, quamvis essent fortissima et quedam quatriennio expugnaverit. 
          <lb/>Cum Alexandro tridentino episcopo plures lites habuit eumque terra 
          <lb/>expulit, post restituit. 
          <lb/>Is Fridericum Cesarem et fratrem eius Albertum (nam ex fratre 
          <lb/>nepotes erant) sub tutela diu habuit eorumque terras rexit, sed finita 
          <lb/>tutela regnum ivuenibus restituit ipseque in patriam se recepit. 
          <lb/>Hic cum Iohanne papa pacta iniit, que nec cesari nec constantiensi 
          <lb/>concilio placuerunt; voluit enim illum in terris suis tute tenere; ob 
          <lb/>quam rem, cum Iohannes ex Constantia fugiens Scafusium venisset 
          <lb/>nec fieri aliquid contra eum posset, imperiale edictum contra se habuit 
          <lb/>pluresque civitates perdidit, que et hodie sub imperio sunt. Ab hoc 
          <lb/>sepe Sigismundus Cesar pecunias extorsit. 
          <pb n="96"/>
          <lb/>Is cum cesar ex Roma reverteretur, illud proverbium fecit: ' Ludovice, 
          <lb/>Henrice, Friderice, ad pulpitum, quia magister venit. ' 
          <lb/>Is uxorem habuit ex domo brunsuicensi, ex qua filium habuit, 
          <lb/>quem uxor vocari Sigismundum voluit; qui nunc dux est. Fuit homo 
          <lb/>luxurie incontinens, matronis ac maritis se commiscuit alienis, sed ancillis 
          <lb/>magis. Pecunias amavit atque idcirco Venetis, qui aliquid dabant, 
          <lb/>numquam inimicari voluit.
        </p>
      </div>
      <div>
        <head>DE ERICO STETINENSI</head>
        <p>
          <lb/>ERICUS ex domo stetinensi ex fratre matris Sigismundi generis filius 
          <lb/>admodum iuvenis Dacie atque Norvegie regnum adeptus est. 
          <lb/>Cumque aliquot annis rexisset, seditionem adversus se nasci sensit 
          <lb/>volensque furori cedere Ierosolimam ire statuit venitque ad Sigismundum 
          <lb/>fratrem in Hungaria pluribusque diebus apud eum fuit honorifice 
          <lb/>receptus. Erat autem corpore pulcro, capillis aureis, oculis 
          <lb/>grandioribus, facie rufa, cervice longa atque nivea; vestibus utebatur 
          <lb/>privatis; nam lineo collari, quamvis aureo ligamine, gulam candidam 
          <lb/>claudebat. Solus ipse e terra sine adiutorio non tactis strepis ascendebat 
          <lb/>equum, mulieresque omnes, et presertim imperatricem, in suum 
          <lb/>spectaculum cum amoris desiderio trahebat. Cum venisset Venetias, 
          <lb/>admodum honoratus est ivitque Ierosolimam et redivit incolumis. 
          <lb/>Cumque in Prusciam reversus adhuc seditiones vigere adversus 
          <lb/>se in regno sensisset, vocatis Fratribus Theutonicis:
          <lb/>' Ego ' inquit ' ex Ierosolima nunc redeo devotionemque meam peregi. 
          <lb/>Sed maior adhuc animo instat. Iam mihi nulla seculi voluptas est, nulla 
          <lb/>mihi soboles est, uxor mortua est. Quid amplius restat nisi ut Deo serviam? 
          <lb/>Quod si vos mihi habitum vestesque Ordinis dederitis atque me 
          <pb n="97"/>
          <lb/>quasi unum ex Fratribus communi prebenda alueritis, stat mihi mundo 
          <lb/>cedere. Daciam ego vobis, Norvegiam Gothiamque relinquo, ut sit 
          <lb/>Religionis; nec enim mihi quisquam est necessariorum, quem regno 
          <lb/>dignum estimem. Vos bene hec regna gubernabitis atque illorum hominum 
          <lb/>proterviam compescetis; nam mihi parum obedientes sunt. ' 
          <lb/>Ad hec Pruteni dicunt se non velle tantum principem vestire habitu; 
          <lb/>sed quamdiu apud eos manere voluerit, daturos se sibi victum et 
          <lb/>provisionem rege dignam. Nam et alii apud eos principes fuerunt (Vitoldumque 
          <lb/>Lituanie ducem commemorant) offeruntque sibi in regnum 
          <lb/>compescendum auxilia. 
          <lb/>Ille non contentus in regnum revertitur ubi, cum luxuriose vixisset, 
          <lb/>cum iustitiam negligeret, cum virgines ac maritas violaret desidieque 
          <lb/>succumberet, rursus maior seditio oritur, scribuntque principes et 
          <lb/>prelati atque communitates Sigismundo Cesari. Regnum Dacie quamvis 
          <lb/>ex sui magnitudine archiregnum dici possit (nam quatuor in se 
          <lb/>continet amplissima), fateri se tamen romano imperio subiectos inquiunt 
          <lb/>petuntque uti Sigismundus regem eis tradat auctoritate romana; 
          <lb/>nam quem habent regem inutilem dicunt, regni pessumdatorem. 
          <lb/>Sed Sigismundum magis vinculum carnis quam imperii decus 
          <lb/>movit; postponere namque utilitatem imperii, quam cum iustitia tueri 
          <lb/>poterat, voluit quam fratrem relinquere, quem non poterat honeste 
          <lb/>tueri. Misit igitur oratores in Daciam cumque his fecit, uti principes 
          <lb/>magis timore quam amore Erico conciliarentur; timebant enim Sigismundum, 
          <lb/>qui frater eius erat et imperator. 
          <lb/>Sicque vivo Sigismundo Ericus regnavit. At eo mortuo, cum vetusta 
          <lb/>vigerent odia et Erici vitia non essent minora, rursus primates regni 
          <lb/>ad Albertum Cesarem mittunt novumque regem petunt, cuius opera 
          <lb/>Christoforus dux Bavarie in regem Dacie assumptus est, Erico proximus 
          <lb/>sanguine. Sed nec sanguis nec ullum vinculum iura imperii tenet. 
          <lb/>Ericus igitur, ubi se omnibus videt exosum ac timet impetum, furori 
          <lb/>cedens in Gothiam navigavit, ubi usque in hanc diem inglorius 
          <lb/>dies agit.
          <pb n="98"/>          
        </p>
      </div>
      <div>
        <head>DE IACOBA DUCE OLANDIE</head>
        <p>
          <lb/>IACOBA, DUX Olandie, fuit quatuor matrimoniis infelix. De qua si 
          <lb/>loqui volumus, altius exordiendum est. 
          <lb/>Albertus ex domo Bavarie ducatum Olandie obtinuit. Cui tres 
          <lb/>filie fuerunt: unam habuere Borgundi, alteram Australes, tertiam 
          <lb/>**********; hinc ius se in Olandia Philippus habere pretendit. Fuerunt et 
          <lb/>filii duo eidem Alberto, Wilhelmus et Iohannes. Wilhelmo patrimonium 
          <lb/>cessit, Iohannes in episcopum leodiensem assumptus est. 
          <lb/>Sed hic, dum temporalia magis quam spiritualia curaret nec ad 
          <lb/>sacerdotium animum intenderet, sacros abhorrebat ordines ac sub dispensatione 
          <lb/>quadam laicus tenebat ecclesiam. Res erat enormis exempli: 
          <lb/>nec clero nec populo placebat. Ea de re pulsus civitate est aliusque 
          <lb/>sibi per clerum et populum surrogatus episcopus. Ipse invocato fratris 
          <lb/>auxilio et Iohannis, sororii sui ducis Borgundie, bellum indixit ac non 
          <lb/>longe a Leodio prelium atrox et miserabile commissum est, in quo 
          <lb/>novus electus occisus est et circiter triginta milia Leodiensium cecidere; 
          <lb/>in qua re plus multitudo valuit Borgundorum et Olandinorum 
          <lb/>quam iusta Leodiensium causa. Ac sic Iohannes episcopatum recuperavit, 
          <lb/>cui aliquamdiu presedit indigne. 
          <lb/>Wilhelmus vero in Olandiam rediit, cui filia fuit Iacoba, de qua 
          <lb/>sermo est. Hec dalphinum Francie in virum recepit parumque cum eo 
          <lb/>fuit, quem mors immatura abstulit. Sed ipsa mortuo patre ducatum[que] 
          <lb/>regens, ex dispensatione apostolica cum duce Barbantie, qui tertio 
          <lb/>sibi gradu attinebat, matrimonium contraxit. Neque hic felix fuit, 
          <lb/>siquidem romanus pontifex aliter informatus dispensationem revocavit 
          <pb n="99"/>
          <lb/>quasi subreptitiam matrimoniumque separari mandavit. Rursusque 
          <lb/>illa ducis Clocestrie matrimonium suscepit. Qui penitentia ductus, 
          <lb/>cum ex militaribus mulierem quandam forma prestantem diligeret, repudiata 
          <lb/>Iacoba illam duxit uxorem. Que non contenta ex militari gradu 
          <lb/>ducalem dignitatem recepisse, dum regi Anglie veneficia parat, ut 
          <lb/>eo sublato vir suus regnum adipiscatur ipsaque diadema recipiat, 
          <lb/>comprehensa est ac summo supplicio affecta. 
          <lb/>Interea Iohannes leodiensis episcopus, qui numquam sacerdotio 
          <lb/>inclinatus fuerat, matrimonium cum ********** duce Olandie ac lucemburgensi 
          <lb/>comite contraxit et, quod in animo dudum habuerat, patefecit 
          <lb/>veniensque in Olandiam Iacobam neptem expulit regimenque 
          <lb/>accepit. 
          <lb/>Sed eo mortuo, cum illa reges ac duces experta nihil bone fortune 
          <lb/>reperit, ad viliora declinavit: Franconem de Borsel militem in virum 
          <lb/>recepit; quod egre ferens dux Borgundie Philippus Olandiam ingressus 
          <lb/>Franconem ipsum captivavit, eratque animi neci hominem dare, qui 
          <lb/>tantum matrimonium invitis consanguineis femine contraxisset. Sed 
          <lb/>miserta viri mulier, ut cum hoc saltem ultimo marito tranquillam ageret 
          <lb/>vitam, universa eius dominia duci Borgundie pro viri redentione 
          <lb/>assignavit retenta sibi parva terra circa mare, ex qua viveret. Ac sic 
          <lb/>demum cum viro infortunata finivit diem. Franco etiam hodie terram 
          <lb/>illam possidet.
          <pb n="100"/>          
        </p>
      </div>
      <div>
        <head>DE ALBERTO DUCE AUSTRIE</head>
        <p>
          <lb/>ALBERTUS DUX Austrie, Priderici Cesaris germanus, cum fratre 
          <lb/>sub tutela Friderici ducis senioris fuit. Qua finita, cum germanus regimen 
          <lb/>accepisset, minime cum eo convenit: rara est enim inter dominantes 
          <lb/>concordia. Tamquam igitur profugus fratrem, adhuc ducem, 
          <lb/>fugiens ad Albertum patruum, regem Romanorum, in Hungariam venit 
          <lb/>obviusque sibi in itinere factus (nam ille ex Buda in Austriam egrotus 
          <lb/>reverti festinabat) querelas exposuit nec adiutus est illo paulo post 
          <lb/>mortuo. Fuit igitur cum regina Elizabet diu contraque rebellantes Hungaros 
          <lb/>militavit. At postea fratre in Romanorum regem electo et ad imperium 
          <lb/>procedente comiti Cilie se coniunxit bellumque intulit fratri 
          <lb/>quasi patrimonium vindicaturus. Invasit quoque nonnulla castella, sed 
          <lb/>dum ante Labacum, quod est opidum primum Carinthie, castra teneret 
          <lb/>diuque urbem premeret, ad extremum tamen dimittere obsidionem 
          <lb/>compulsus est. Itaque varia fortuna pugnavit nunc vincens, nunc 
          <lb/>succumbens. 
          <lb/>Post hec cum Fridericus preter opinionem coronatus ex Aquisgrani 
          <lb/>nuper reverteretur ac prope Viennam esset, Albertus contra suorum 
          <lb/>consilia fratri obviam inermis processit ac cum eo intravit Viennam, 
          <lb/>postque Novam Civitatem veniens cum fratre concordatus est illique 
          <lb/>uti consiliarius iuravit stetitque pacificus. 
          <lb/>Nec diu post cum intellexisset Petrum Cotram episcopum, cancellarium 
          <lb/>suum, proditionis esse reum, illum cepit dirisque carceribus 
          <lb/>mancipavit, in quibus adhuc sordescit, quamvis ipse servatis ossibus, 
          <lb/>que sibi cum carnibus dabantur, affixisque intra rimas murorum turrim 
          <lb/>altam ascenderit ac exinde per frusta linteaminum descendens, 
          <pb n="101"/>
          <lb/>cum altitudo maior esset quam speraret, casum dederit ac tibiam fregerit; 
          <lb/>cuius dolore clamore edito rursus interceptus artius custoditur, 
          <lb/>stultus, qui iuxta voluntatem principia noluit monachalem habitum suscipere 
          <lb/>potius quam in carcere macerari. Huius castella simulatis eius 
          <lb/>litteris dux ipse mox ad se recepit, quamvis sint ecclesie ysagabriensis. 
          <lb/>Exinde cum cesar Norembergam peteret (nam ibi cum electoribus 
          <lb/>de rebus Ecclesie consulturus erat) secutus eum Albertus est et 
          <lb/>exinde missus cum exercitu in Sveviam et Elsaciam contra Suicenses, 
          <lb/>qui civitatem turicensem imperialem, domui Austrie confederatam, et 
          <lb/>alias terras Austrie invadebant. Quibus in locis plurima sue virtutis experimenta 
          <lb/>dedit. Rapesuillensibus qui cincti erant obsidione fameque 
          <lb/>inextimabili premebantur, auxilium tulit victualiaque ubertim intulit, 
          <lb/>obsidionem removit. Sechingen quoque opidum obsidione cinctum liberavit 
          <lb/>pluraque hostibus damna intulit. Adeo se diligi fecit, ut Albertus 
          <lb/>marchio brandeburgensis, Iohannes marchio badensis, comites de 
          <lb/>Virtemberg totaque fere nobilitas Svevie sibi in auxilium venirent. 
          <lb/>Aduch etiam ibi est, cuius studio Anna, soror eius, Carolo marchioni 
          <lb/>badensi maritata est. 
          <lb/>In eius concilio magni fuerunt Iohannes de Aich, qui post episcopus 
          <lb/>factus est, et Wilhelmus de Stayn, qui etiam regie maiestatis consiliarius 
          <lb/>est; nam in iudiciis plurimum valet. Hunc sui, quoniam minus 
          <lb/>bene ortus esset (nam ex concubina, quam post pater duxit uxorem, 
          <lb/>molendinaria), diu spreverunt egre ferentes, ut de sua nobili domo se 
          <lb/>nominaret. Sed hic studio litterarum edoctus mundumque circuiens 
          <lb/>Sigismundo regi piacere cepit intantumque tum apud Sigismundum, 
          <lb/>tum Albertum, tum Fridericum Cesares crevit, ut ultro rogaretur sue 
          <pb n="102"/>
          <lb/>domus patrocinia suscipere, factusque est omnium primus, qui vix ultimus 
          <lb/>reputabatur, superavitque virtus odium, quod nativitatis macula 
          <lb/>genuerat. Huic nobilis uxor ex Athesi fuit; qua mortua iam senex 
          <lb/>puellam virginem ex domo sua recepit uxorem, annos natam quatuordecim. 
          <lb/>Tuncque grave bellum instaurare cepit, cum iam fuissent arma 
          <lb/>Marti reddenda. Huic etiam scripsi ego epistolam De natura et cura 
          <lb/>equorum admodum longam, ut eam duci Alberto exponeret. Is quoque 
          <lb/>dux rogatum me fecit, sibi ut fabellas Esopi in prosam redigerem; 
          <lb/>nam metricas non plane intelligebat. Cui parvi libens.
        </p>
      </div>
      <div>
        <head>DE PETRO DE LUNA</head>
        <p>
          <lb/>PETRUS DE LUNA post mortem Clementis apud Avinionem in scismate 
          <lb/>(nam Gregorius apud Italiam colebatur) summi pontificatus cathedram 
          <lb/>arripuit Benedictusque vocatus est, vir magno ingenio preditus, 
          <lb/>multarumque litterarum peritiam habens, vite caste bonorumque 
          <lb/>morum, sed dure atque adamantine cervicis; nec enim cuiusquam nisi 
          <lb/>suum voluit sequi consilium. In eius obedientia fuerunt Gallie atque 
          <lb/>Hispanie dempta Portugallia, que romanum papam sequebatur; ob 
          <lb/>quam rem ferunt eum sepe dixisse: ' Nihil est, quod me magis deprimat 
          <lb/>quam ultima pars litterarum emuli mei, dum inquit: Datum Rome 
          <lb/>apud Sanctum Petrum; nam hoc est, quod me territat ' inquit ' et quod 
          <lb/>Christi fideles attrahit. ' 
          <lb/>Is cum Gregorio in tractatu fuit, ut ambo pro pace ecclesie cederent, 
          <lb/>locusque cessionis Saona fuit. Itaque venit ipse Albengam, 
          <lb/>Gregorius vero Ianuam, sed numquam concordari potuerunt, ut Saonam 
          <lb/>simul venirent; ob quam rem cardinales ab utrisque recesserunt 
          <lb/>pisanumque convocavere concilium, ubi ambobus depositis Alexander 
          <lb/>assumptus est. 
          <pb n="103"/>
          <lb/>Hic ergo per Veneris Portum in Cathaloniam navigavit iam Galliis 
          <lb/>ab eo rebellantibus et pisanum sequentibus concilium. Sole Hispanie 
          <lb/>cum eo remanserunt, ex quibus concilium apud Perpinianum congregavit 
          <lb/>consuluitque, quid esset agendum. Tunc concilium sedecim 
          <lb/>viros doctiores elegit, qui simul convenientes retulerunt Benedicto videri 
          <lb/>omnibus nihil esse salubrius quam pro pace ecclesie ipsum resignare 
          <lb/>papatum. Tum ille ' Estis ne ' inquit ' omnes huius sententie? ' cum 
          <lb/>et illi omnes uno excepto respondissent, replicavit ' Plus ille unus scit 
          <lb/>quam vos omnes', multisque rationibus cepit illius unius opinionem 
          <lb/>tueri nec de cessione voluit verbum audire. Ad ultimum, cum constantiense 
          <lb/>concilium congregatum esset nec vellet hic ei aliquatenus consentire, 
          <lb/>Sigismundus Cesar ad eum venit multisque verbis cessionem 
          <lb/>nisus est persuadere. Sed cum apud eum adamante duriorem nihil 
          <lb/>proficeret, cum regibus Hispanie rem peregit suasitque detrahi sibi 
          <lb/>obedientiam adherereque concilio. Ac sic ille cum solis Aragonensibus 
          <lb/>mansit fuitque, sed privatus, in Constantia ac tanquam hereticus condemnatus. 
          <lb/>Postremo etiam Aragonensibus amissis in insulam Piniscule 
          <lb/>cum thesauro suo se reduxit, ubi tanquam papa mori voluit successore 
          <lb/>sibi ordinato, qui postea cedens apud Maioricam in archiepiscopum 
          <lb/>ordinatus est. Elegit et hic in cardinalem Alfonsum, qui postea per 
          <lb/>Martinum electus est dictusque Sancti Eustachii. 
          <lb/>Magna huius Petri industria fuit diligenterque semper, quid agerent 
          <lb/>adversarii, sciscitabatur. Tenuit sepe in Roma doctissimos viros, 
          <lb/>qui sub forma pauperum cardinalibus servientes, quicquid ageretur in 
          <lb/>Urbe, sibi significabant. Sed nihil prodest industria nisi fortuna comite.
          <pb n="104"/>          
        </p>
      </div>
      <div>
        <head>DE ALFONSO SANCTI EUSTACHII CARDINALE</head>
        <p>
          <lb/>ALFONSUS SANCTI EUSTACHII cardinalis nobili apud Hispanos loco natus 
          <lb/>(ex familia Carillorum) ut diximus per Petrum primo ac post per 
          <lb/>Martinum insignia suscepit. Vixit Rome cum magno statu, Bononiam 
          <lb/>aliquamdiu rigide gubernavit. 
          <lb/>Congregatio basiliensi concilio adversus Eugenium illuc venit dimissa 
          <lb/>legatione, quam apud Avinionem habuerat, multaque contra 
          <lb/>papam molitus est. Cumque iam novem cardinales, et quidem potiores, 
          <lb/>essent in Basilea, placuit eis disputare de pontificatu Eugenii; 
          <lb/>erant namque plerique, qui eum minus canonice electum asserebant. 
          <lb/>Cumque disputatio vehemens esset, Branda cardinalis placentinus vulpino 
          <lb/>ingenio sciscitaturus mentem cardinalium de successore (voluisset 
          <lb/>enim Iulianum surrogari, timebatque Nicolaum Sancte Crucis) 
          <lb/>' Quid ' inquit ' super electione Eugenii disputamus? aut male electus 
          <lb/>est, et successorem inquirere oportet; aut bene electus, et propter malam 
          <lb/>vitam deponendus est. Et idem facere convenit, quia insimul convenimus, 
          <lb/>de successore, priusquam illum deponamus, ne postea simus 
          <lb/>in electione discordes fiatque error novissimus peior priore. ' ad 
          <lb/>hec Alfonsus ' Nil opus est ' inquit ' successorem querere, quem iam habemus; 
          <lb/>nam Nicolaus est verus papa. ' hunc sic dicentem plures secuti 
          <lb/>sunt. Unde Placentinus mox cum Iulianum exclusum audivit, impedivit 
          <lb/>amplius electionem discuti voluitque procedi per crimina, rursusque 
          <lb/>alli indignati ad favorem Eugenii versi Iuliani conatus impedivere. 
          <lb/>Sic per inimicos defensus est Eugenius. 
          <lb/>Alfonsus paulo post adveniente cesare Sigismundo diem obiit, 
          <lb/>dum fumum carbonum nescivit evitare, et apud cartusiam sepultus 
          <lb/>est.
          <pb n="105"/>          
        </p>
      </div>
      <div>
        <head>DE ALBERTO ERNESTI FILIO</head>
        <p>
          <lb/>ALBERTUS ERNESTI filius post obitum patrie ducatum in Bavaria 
          <lb/>suscepit. Huius amita regina Bohemie fuit, uxor Venceslai quondam 
          <lb/>Romanorum regis, qui propter desidiam imperium amisit. Nutritus est 
          <lb/>hic Albertus in Bohemia sermonemque et mores gentis didicit. 
          <lb/>Vivente adhuc patre mulierem ignobilem, forma pulcram et super 
          <lb/>omnes insignem dilexit, quam etiam ducere in uxorem cogitavit: tam 
          <lb/>perdite amavit eam. Quid enim non suadet amor? illa ubi se diligi a 
          <lb/>principe vidit, superbiens nec patrum nec matrem suam dignabatur 
          <lb/>intueri; nec enim se amplius ex illis natam credebat, dum tanti principis 
          <lb/>conubiis uteretur. Sed Ernestus, ubi filium deperire vilis mulieris 
          <lb/>amore perpendit et ab omni nobilium abhorrere matrimonio, misso 
          <lb/>extra patriam Alberto feminam apud Strobingam in Danubio submergi 
          <lb/>mandavit: dura prorsus sententia, hominem occidere, ut homo vivat; 
          <lb/>sed illam fortasse spretorum parentum crimine sic necabant. Dolor ingens 
          <lb/>Alberto fuit, sed postea coniugem ex domo Brunsvicensium duxit, 
          <lb/>insignem forma feminam moribusque venustam, talem tamen, ut 
          <lb/>virum blandis alloquiis et arte muliebri devictum regeret. Ex qua sobolem 
          <lb/>procreavit. 
          <lb/>Is vir est in musicis peritus cantuque plurimum oblectatur, sed 
          <lb/>nulla maior ei voluptas est quam venatio. Lupis inimicus est. Mansiunculas 
          <lb/>in arboribus construit atque in modum stubarum ordinat. Ibi 
          <lb/>pronus cum sagittis delitescit adescatisque lupis, ubi adesse multitudinem 
          <lb/>videt, tensis nervis bestias ferit ac sic ieme tota, dum nives sunt 
          <lb/>horrescuntque frigora, suum tempus deducit. Domi tamen iustitiam 
          <lb/>administrari precipit nec vel minimo subdito iniuriam patitur inferri. 
          <lb/>Ad hunc Alberto Romanorum rege, qui et Bohemiam tenuit, defuncto 
          <pb n="106"/>
          <lb/>oratores Bohemie cum quadringentis equitibus venerunt eumque 
          <lb/>regem suum petiverunt tum propter lingue peritiam, tum propter 
          <lb/>affinitatem, tum propter domus sue nobilitatem. Sed is magna usus 
          <lb/>moderatione regnum se inquit acceptare nolle, in quo ius alius haberet; 
          <lb/>nec se rursus hereticis imperare posse respondit. Credo etiam sibi 
          <lb/>magis quietem placuisse; forsitan etiam regnum exhaustum refutavit; 
          <lb/>quod si more primo dives fuisset, forsitan aliter respondisset. 
          <lb/>Cum propter ecclesiam frisingensem lis inter Iohannem Grunengualder, 
          <lb/>qui creatus erat per Felicem cardinalis ac frater illegitimus 
          <lb/>ducis Ernesti credebatur, et Henricum Slik esset, Iohannem illum 
          <lb/>adeo iuvit, ut non solum Gaspari Slik, Henrici fratri, sed etiam Friderico 
          <lb/>Romanorum regi minaretur. Compaternatisque vinculum, quod 
          <lb/>cum Gaspare habuit, propter sanguinem contempsit. Ad extremum 
          <lb/>vero Gaspari reconciliatus iustitiam currere permisit. Hic etiam per 
          <lb/>eundem Iohannem, qui tunc vicarius erat frisingensis, unus et primus 
          <lb/>omnium contra protestationem principum Alamanie obedientiam publice 
          <lb/>Felici prestitit, eaque res Iohannem ad cardinalatum provexit.
        </p>
      </div>
      <div>
        <head>DE LUDOVICO DE VIRTEMBERG</head>
        <p>
          <lb/>LUDOVICUS in domo de Virtemberg cum fratre Ulrico diu regnavit 
          <lb/>concordique more patriam gubernavit. Horum pater sepe potuit illustrari 
          <lb/>princepsque fieri, cum Sigismundo Cesari multum servivisset 
          <lb/>eumque ad Hispanias sociasset. Sed respondit ' Malo comes magnus 
          <lb/>esse quam parvus princeps'. 
          <lb/>Ludovicus in iuventute admodum enormis fuit, libidini ac voluptati 
          <lb/>deditus; sed ubi uxorem duxit, mores mutavit alterque vir effectus 
          <lb/>multa probitatis ostendit inditia. 
          <pb n="107"/>
          <lb/>Hi fratres viros doctos et presertim theologos diligunt, quorum 
          <lb/>consiliis in rebus magnis utuntur. Alberto duci Austrie contra Suicenses 
          <lb/>non modica auxilia prestiterunt. 
          <lb/>Domus horum antiqua est. Ex his unus fuit, qui vocatus Ratisponam 
          <lb/>ad cesaris curiam, vestem bipertitam fecit: mediam ex ostro, mediam 
          <lb/>ex lorica perfecit. Cumque cesar eum alloqueretur verbaque 
          <lb/>blanda daret, latus ostreum preferebat; cum mine inferebantur, loricam 
          <lb/>opponebat, ac sic quasi inconstans videbatur idque sibi recedenti 
          <lb/>inter suos cesar imputabat. Sed consiliarii rem animadverterunt dixeruntque 
          <lb/>cesari: ' Comitis animum sicut res ostendit; nam ille post discessum, 
          <lb/>quia non bene visus fuerat, plures imperii civitates igne 
          <lb/>succendit. ' 
          <lb/>Fuerunt plura bella inter domum de Virtemberg et civitates 
          <lb/>Svevie, semelque adeo afflicta domus fuit, ut perditis omnibus solum 
          <lb/>unum castrum remanserit; cum quo tamen illi dominia omnia 
          <lb/>vendicarunt.
        </p>
      </div>
      <div>
        <head>DE IOHANNE GISKRA</head>
        <p>
          <lb/>IOHANNES GISKRA nobili loco apud Moravos natus relictis paternis 
          <lb/>opibus militiam secutus est ac nunc in Italia, nunc in longinquioribus 
          <lb/>provinciis armorum officio se exercens, postquam etiam ultramarina 
          <lb/>loca perlustravit, Hungariam cum tribus tantum famulis ingressus est. 
          <lb/>Ubi modo Sigismundo Cesari, modo Alberto Romanorum regi serviens 
          <lb/>contra Turcos plura sue virtutis experimenta ostendens in clarum virum 
          <lb/>evasit atque, cum prius sub aliis ducibus militaret, ipse postmodum 
          <lb/>dux exercitus factus est; namque cum defuncto Alberto ab regina 
          <lb/>coniuge Ladislaoque eius puero Hungari deficerent polonumque regem 
          <lb/>sequerentur, hic solus ex omnibus ducibus, qui arma in Hungaria 
          <pb n="108"/>
          <lb/>tenebant, intrepido animo menteque stabili mansit in fide regisque Ladislai 
          <lb/>partes tutatus est. Ex qua premium illum meruit, ut omnium 
          <lb/>exercituum eiusdem regis dux crearetur, tum per reginam Elizabet, 
          <lb/>tum per Fridericum Cesarem, ipsius regis tutorem, sibique ac suo regimini 
          <lb/>quammulte trans Danubium civitates et ipsa aurifodinarum caput 
          <lb/>Cremitia committerentur. 
          <lb/>Plura huic adversus rebelles Hungaros bella fuere. Sed tam ei dextera 
          <lb/>celi coniuncta fuit, ut sepe cum quingentis sexcentisque bellatoribus 
          <lb/>sex milia octoque milia hominum fugarit. Infinite illi insidie structe 
          <lb/>fuerunt, quas tum viribus, tum prudentia vitavit; mira namque eum 
          <lb/>semper felicitas comitata est. 
          <lb/>Hic cum Novam Austrie Civitatem petivisset suum regem visurus 
          <lb/>Ladislaum eiusque in conspectu foret, ac tum pulcritudinem, tum 
          <lb/>gravitatem pueri contemplaretur, lacrimari cepit et voce submissa 
          <lb/>' Heu! quot ' inquit ' labores tui causa subivi! quot adivi pericula! quas 
          <lb/>sum passus insidias! utinam eo etatis venias, in quo fideles qui tibi 
          <lb/>fuerint possis intelligere. Me quidem semper habebis. ' aderat forte Iohannes, 
          <lb/>sive gratia regis camere agister, sive exquestor dixitque 
          <lb/>puero ' Hic tui exercitus ductor est, serenissime rex; quin tu illi stipem 
          <lb/>tradis? ' sex annorum erat puer atque ut exquestorem audivit nec ipse 
          <lb/>marsupium haberet, arrecta ipsius questoris bursula sex ereos nummos 
          <lb/>recepit Giskreque tradidit. Quos ille filo suspensos aureo collo suo 
          <lb/>suspendit continuoque sic defert, aiens se in eo nosse puerum, si vixerit, 
          <lb/>liberalem futurum. 
          <lb/>Cum post hec Giskra in Hungariam se recepisset, fuerunt inter 
          <lb/>eum atque Pancratium de Sancto Nicolao plures discordie tandemque 
          <lb/>reconciliati amicitias firmarunt, quibus durantibus idem Pancratius 
          <lb/>fide rupta (nam parvi est fidelem apud Hungaros esse) castellum 
          <lb/>unum per insidias Giskre furatus est. 
          <lb/>Hic Pancratius ex parvo non virtute, sed furtis atque rapinis in virum 
          <lb/>magnum crevit societatemque maximam cum Orsatio Michaele, 
          <pb n="109"/>
          <lb/>quem Sigismundus Cesar ex luto sublimaverat in celum, habuit. Sed 
          <lb/>ambo infideles heredi Sigismundi fuerunt immemoresque beneficiorum; 
          <lb/>ob quam rem Orsatius magnum dominium, quod habuit in Gunza, 
          <lb/>cum latrociniis intenderet, perdidit multumque humiliatus est. Hi 
          <lb/>ambo in partibus regis Polonie fuerunt Ladislao inimici. Pancratius 
          <lb/>opidum Calexii ab preside Gasparis Slik, qui ibidem erat, parvo pretio 
          <lb/>emit ibique postea latrocinia fecit; ob quam rem suis quoque Polonis 
          <lb/>cepit molestus esse, vocatusque Budam captus est atque, ut liberaretur, 
          <lb/>filium se dare obsidem promisit; fecitque ad se venire rusticum 
          <lb/>suo filio persimilem, quo suo loco dimisso recessit. Inde post paucos 
          <lb/>dies compertum est subpositum fuisse rusticum; quod Pancratius non 
          <lb/>negavit dicens licitum sibi fuisse decepisse illos, qui eum sub salvo 
          <lb/>conductu captivaverant; rusticus autem dimissus fuit. 
          <lb/>Sed ut ad Giskram revertamur: hic ubi audivit proditionem Pancratii, 
          <lb/>mox exercitum congregavit hominum circiter novem milium. 
          <lb/>Sed cum egredi vellet, nihil eris habebat, quo suos ex hospitiis liberaret 
          <lb/>magnaque arte a suis civibus aureos mille quingentos recuperavit. Quibus 
          <lb/>habitis admodum ilaris egressus in campos ' Nihil ' inquit ' deest armato 
          <lb/>exercitui; hi gladii nobis victum parabunt. ' cumque ad eum 
          <lb/>quamplures equites nobiles cum ex Moravia, tum ex Sclesia confluerent, 
          <lb/>vocatis omnibus ' Vos ' inquit ' spem habetis magna me vobis stipendia 
          <lb/>posse largiri; sic enim dignum esset. Sed mihi nihil est nisi ferrum 
          <lb/>et animus. Ego nunc adversus Pancratium proficiscor, harum 
          <lb/>partium predonem infidum, crudelem, avarum, qui non solum mihi, 
          <lb/>sed Alberto eiusque coniugi et filio ac ipsi postea regi Polonie fidem 
          <lb/>datam violavit. Hunc me ulcisci oportet. Si annuunt superi (quod par 
          <lb/>est) victoria potiri (causa namque potior nostra est), iam nedum stipendia, 
          <lb/>sed premia quoque ex me referetis. Quod si aliquid sinistri evenerit, 
          <lb/>sunt adhuc agri paterni in Moravia, quos distrahi mandavi. Hinc 
          <lb/>vobis satisfaciam nec quemquam vestrum inremuneratum abire a me 
          <lb/>sinam. Tantum forti animo estote latronemque istum ut deprimamus 
          <lb/>iuvate. Vos me et illum nostis. Quis non letus in bellum eat, quod pro 
          <lb/>iustitia contra infidelitatem sumitur? ' 
          <lb/>Sic animis militum persuasis castellum Pancratii invadit obsidioneque 
          <pb n="110"/>
          <lb/>ingit, ubi adhuc castra tenet; et quamvis sibi continuo dicatur venturos 
          <lb/>Hungaros cum exercitu, ipse tamen intrepidus perseverat ' Nec ' inquit ' 
          <lb/>timeo; si Hungari in decuplo maiori numero supra me veniant, 
          <lb/>non cessabo nec detrectabo certamen. ' nihil postea quid secutum sit 
          <lb/>scio. Faveat illi Deus. 
          <lb/>Giskra mediocris homo stature est, niger, hispidus, letus, animo 
          <lb/>vasto, nihil pecuniarum cupidus, prodigalitati quam avaritie proximior. 
          <lb/>Cum milites sui sepe stipem peterent nec ipse pecuniam haberet 
          <lb/>(nam raro apud eum est), vestem exuit militique dedit. In domo vixit 
          <lb/>splendide ac fortasse luxuriose. Cum uxorem duxisset episcopi agriensis, 
          <lb/>qui regi polono favebat, neptem ac propterea suspitio mali oriretur, 
          <lb/>' Stulti sunt ' inquit ' qui non fidem meam secuturam uxorem, sed 
          <lb/>me ultro secuturum feminam rentur. Non ego tanti unam facto vulvam, 
          <lb/>ut fidem perdam. Sed hanc ideo duxi, ut episcopum agriensem 
          <lb/>alloqui possem confidentius in measque partes trahere; nam me qui 
          <lb/>mutare retur, frustra laborat.' 
          <lb/>Agriensis autem cum in bellum contra Turcos sequeretur regem 
          <lb/>polonum, occisus est ac infidelitatis penam, quam de christianis merebatur 
          <lb/>ab infidelibus reportavit.
        </p>
     </div>
    </body>
  </text>
</TEI>
