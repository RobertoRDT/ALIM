<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita sancti Symeonis monachi</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>P. Colinelli</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="10263" unit="words">Parole: 10263</measure>
				<measure quantity="64936" unit="characters_without_spaces">Caratteri (spazi esclusi): 64936</measure>
				<measure quantity="74136" unit="characters_witht_spaces">Caratteri (spazi inclusi): 74136</measure>
			</extent>
			<publicationStmt>
				<publisher>ALIM</publisher>
				<date when="2003-06-12">12/06/2003</date>
			</publicationStmt>
			<notesStmt>
				<note>Genere: Agiografia</note>
				<note>Tipo:Fonti Letterarie </note>
				<note>Note: Periodo di composizione dell'opera: terzo decennio dell'XI secolo.&#13;
Parole:10314&#13;
Caratteri: 64037&#13;
GM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<title>La Vita di s. Simeone monaco</title>
						<editor>P. Colinelli</editor>
					</analytic>
					<monogr>
						<title level="j">Studi medievali s. III</title>
						<imprint>
							<date>1979</date>
							<biblScope unit="volume">20</biblScope>
							<biblScope unit="page">745-788</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok. La struttura è un po' discutibile (soprattutto le lettere alla fine e la parte principale con gli indici dei capitoli).</item></list></change>
		</revisionDesc>
	</teiHeader>

<text>
	<body>
		<pb n="745"/>
		<div>
			<head><lb/>INCIPIUNT CAPITULA IN VITA SANCTI SYMEONIS
			<lb/>MONACHI ATQUE LEVITAE</head>
			<p><lb/><hi rend="italic">Capitulum I.</hi> Quibus parentibus extitit sanctus Symeon oriundus,
				<lb/>vel quomodo ipse nuptias spernens, primo monasterium petiit, dehinc ad
			<lb/>heremum commigravit, et quo rigore ibi conversatus fuerit.</p>
			<p><lb/><hi rend="italic">Capitulum II.</hi> Quomodo sanctus Symeon cum discipulis suis hiemali
				<lb/>tempore fame laborantibus in heremo, cervus divino nutu se sponte occidendum
			<lb/>praebuerit.</p>
			<p><lb/><hi rend="italic">Capitulum III.</hi> De Stephano qui, ob culpam inoboedientiae et derogationis mortuus, a Sancto Symeone resuscitatus est.</p>
			<p><lb/><hi rend="italic">Capitulum IIII.</hi> De septem demoniacis ab eo Hierosolimae curatis.</p>
			<p><lb/><hi rend="italic">Capitulum V.</hi> De adventu eius ad urbem Romam et de clerico qui adversus eum populum concitavit, qui clericus postea ab eo liberatus est a
			<lb/>demonio.</p>
			<p><lb/><hi rend="italic">Capitulum VI.</hi> Quomodo ab urbe Roma discedens applicuit ad quoddam
				<lb/>monasterium ubi fratres illius monasterii eum crudeliter percutere
				<lb/>coeperunt, et qualiter eosdem monachos ab episcopo propter hoc scelus inclusos
				<lb/>in carcere, sanctus Symeon, noctis tempore, claustris carceris oratione
			<lb/>facta reseratis, impunitos abire permisit.</p>
			<p><lb/><hi rend="italic">Capitulum VII.</hi> Quomodo sanctus Symeon tendens ad Pisanam civitatem
				<lb/>diabolum obvium habuit, et qualiter, ab ipsa urbe egrediens, hominem
			<lb/>cum asino suo praeparatum ad se subvehendum invenerit.</p>
			<p><lb/><hi rend="italic">Capitulum VIII.</hi> Qualiter sanctus Symeon in Lucana civitate Iudeorum
			<lb/>multitudinem ad Christum convertit.</p>
			<p><lb/><hi rend="italic">Capitulum VIIII.</hi> Quantos infirmos in finibus Lunensium sanaverit,
				<lb/>seu qualiter homo ille, qui cum asello suo eum subvehebat, divinam visionem,
			<lb/>quae ei pro ipso facta fuerat, ei innotuerit.</p>
			<p><lb/><hi rend="italic">Capitulum X.</hi> Qualiter in Placentina urbe sanctimonialem a febribus
			<lb/>liberaverit.</p>
			<pb n="746"/>
			<p><lb/><hi rend="italic">Capitulum XI.</hi> Qualiter apud monasterium sanctae Cristinae cuidam
			<lb/>paralitico sanitatem donaverit.</p>
			<p><lb/><hi rend="italic">Capitulum XII.</hi> Qualiter apud sanctum Syrum Papiae mulierem a
			<lb/>demonio liberaverit.</p>
			<p><lb/><hi rend="italic">Capitulum XIII.</hi> Qualiter, a Papia discedens, cuiusdam senis equum,
				<lb/>in Ticino collapsum iacentem, incolumem extraxerit, et alios quamplures
			<lb/>aegrotos sanaverit.</p>
			<p><lb/><hi rend="italic">Capitulum XIIII.</hi> De leproso quem vir sanctus solo manu tactu mundavit.</p>
			<p><lb/><hi rend="italic">Capitulum XV.</hi> De caeco quem vir sanctus crucis signaculo illuminavit.</p>
			<p><lb/><hi rend="italic">Capitulum XVI.</hi> De alio caeco a sancto viro illuminato.</p>
			<p><lb/><hi rend="italic">Capitulum XVII.</hi> Qualiter, decursis Galliarum provinciis, pervenerit
				<lb/>ad Hispaniam, et sancti Jacobi limina adierit; qualiterque filiam regis ipsius
			<lb/>provinciae ab immundo spiritu liberaverit.</p>
			<p><lb/><hi rend="italic">Capitulum XVIII.</hi> Qualiter ad Italiam redierit, Mantuanae civitatis
				<lb/>confinia attigerit, atque ad coenobium sancti Benedicti iuxta Padum positi
				<lb/>pervenerit, ubi, Christo duce, peregrinationis finem fecit, sui corporis
			<lb/>quietem elegit; qualiterque ibi conversatus fuerit.</p>
			<p><lb/><hi rend="italic">Capitulum XVIIII.</hi> Qualiter sanctus Symeon, hiemis tempore, cuidam
			<lb/>pauperi seminudo suas caligas tribuerit.</p>
			<p><lb/><hi rend="italic">Capitulum XX.</hi> Qualiter vir sanctus apud Mantuam in os leonis dexteram
			<lb/>suam sine ullo metu miserit.</p>
			<p><lb/><hi rend="italic">Capitulum XXI.</hi> Qualiter vir sanctus apud Burgum Sancti Domnini
			<lb/>quendam languidum sanaverit.</p>
			<p><lb/><hi rend="italic">Capitulum XXII.</hi> Qualiter vir sanctus, in civitate Parmensi, quandam
			<lb/>mulierem a paralisi curaverit.</p>
			<p><lb/><hi rend="italic">Capitulum XXIII.</hi> Qualiter tempestatem in navi sanctus, signo crucis,
				<lb/>compescuerit; seu qualiter apud Gonzachiam quamdam puellam a gutturis
			<lb/>inflatione sanaverit.</p>
			<p><lb/><hi rend="italic">Capitulum XXIIII.</hi> Qualiter vasculum olei sine circulis aut aliqua
			<lb/>ligatura per aliquantum temporis manserit, ut nulla exinde gutta deflueret.</p>
			<p><lb/><hi rend="italic">Capitulum XXV.</hi> Qualiter fratrem Andream, cui in gutture os piscis
			<lb/>ita infixum est, ut nec illud glutire aut reicere valeret, a periculo liberaverit.</p>
			<p><lb/><hi rend="italic">Capitulum XXVI.</hi> Qualiter vir sanctus prophetiae spiritu claruerit.</p>
			<p><lb/><hi rend="italic">Capitulum XXVII.</hi> Qualiter sanctus Symeon de hoc mundo migraverit.</p>
		</div>
		<pb n="747"/>
		<div>
			<head><lb/>SEQUUNTUR ALIA CAPITULA DE MlRACULIS QUOD AD SEPULCHRUM EIUS POST
			<lb/>EIUS TRANSITUM DIVINA VIRTUS OSTENDIT</head>
			<p><lb/><hi rend="italic">Capitulum I.</hi> De muliere quae ab immundo spiritu ad eius tumulum
			<lb/>liberata est.</p>
			<p><lb/><hi rend="italic">Capitulum II.</hi> De alia muliere, gressu privata, quae similiter ibi sanata
			<lb/>est.</p>
			<p><lb/><hi rend="italic">Capitulum III.</hi> De alia muliere, de aqua ablutionis cilicii eius, a lepra
			<lb/>mundata.</p>
			<p><lb/><hi rend="italic">Capitulum IIII.</hi> De duabus mulieribus caecis ad sepulchrum eius
			<lb/>illuminatis.</p>
			<p><lb/><hi rend="italic">Capitulum V.</hi> De quodam famulo eiusdem ecclesiae, Martino nomine,
			<lb/>ibi mirabiliter sanato.</p>
			<p><lb/><hi rend="italic">Capitulum VI.</hi> De alio homine, Heriberto nomine, ibidem a paralisi
			<lb/>liberato.</p>
			<p><lb/><hi rend="italic">Capitulum VII.</hi> De quadam muliere ibi a gravi languore sanata.</p>
			<p><lb/><hi rend="italic">Capitulum VIII.</hi> De quodam monacho eiusdem monasterii, Widone
				<lb/>nomine, cui in gutture os piscis ita infixum est, ut spiritum exalare putaretur,
			<lb/>atque ante eius sancti Symeonis tumulum repente sanatus est.</p>
			<p><lb/><hi rend="italic">Capitulum VIIII.</hi> De alia muliere ab immundo spiritu ad sepulchrum
			<lb/>eius liberata.</p>
			<p><lb/><hi rend="italic">Capitulum X.</hi> De alia muliere ab immundo spiritu liberata.</p>
			<p><lb/><hi rend="italic">Capitulum XI.</hi> Qualiter Paduanus populus ad sepulchrum eius venientes,
			<lb/>sed quoddam flumen transire non valentes, divino nutu, navigium invenerunt.</p>
			<p><lb/><hi rend="italic">Capitulum XII.</hi> De homine, Britio nomine, de villa sanctae Eulaliae,
			<lb/>ad tumulum eius illuminato.</p>
			<p><lb/><hi rend="italic">Capitulum XIII.</hi> De puero Cremonensi, qualiter ad sepulchrum eius
			<lb/>gressum receperit.</p>
		</div>
		<div>
			<head><lb/>VITA SANCTI SYMEONIS MONACHI</head>
			<div>
				<head><lb/>INCIPIT PROLOGUS IN VITA SANCTI SYMEONIS MONACHI</head>
				<p><lb/>Quotiens, dilectissimi fratres, mira sanctorum opera frequenter in
					<lb/>hoc mundo corruscare videmus, quae ad utilitatem et incrementum sanctae
					<pb n="748"/>
					<lb/>Ecclesiae, liquido enitescere fideliter credimus si haec talia dum fiunt,
					<lb/>dominante nobis inertia, silentio tegimus, negligentiae torporisque ignaviae
				<lb/>procul dubio damnari videmur.</p>
				<p><lb/>Unde Redemptoris nostri sententia exhortando nos pleniter instruit
					<lb/>dicens: «Luceat lux vestra coram hominibus, ut videant opera vestra
					<lb/>bona, et glorificent Patrem vestrum qui in caelis est». Ideoque, fratres
					<lb/>karissimi, praeclara sanctorum miracula quae in hac praesenti vita corruscant,
					<lb/>merito elucidari debent in saeculo, quatenus quos propria non excitant
					<lb/>merita, saltem visis tot virtutum signis aliquantulum pertimescant,
					<lb/>atque a laqueis diaboli, a quo captivi tenentur, quandoque resipiscant,
					<lb/>videant quoque illorum pia opera per quae itur in caelum, eorumque
					<lb/>glorifica imitentur exempla, et glorificent Deum patrem omnipotentem
				<lb/>in caelis, qui est per omnia benedictus in saecula.</p>
				<p><lb/>Nunc igitur, omissis pluribus sanctorum gestis, quae animo occurrunt,
					<lb/>ad ea quae de beato Symeone glorioso Christi confessore proposuimus,
					<lb/>fideliter accedamus; ac primitus de virtutum eius miraculis, quae
					<lb/>per eum Deus omnipotens per intervalla temporum operari dignatus est,
					<lb/>uae vel in vita gessit vel quae inibi, ubi gloriosum corpus eius humatum
					<lb/>est, sub nostro tempore visa sunt, ad laudem et gloriam Domini nostri Iesu
					<lb/>Christi, prout facultas suppeditat, disseramus. Sed quia virtutum eius signa
					<lb/>mira et innumera sunt, quae in transmarinis atque Galliarum partibus,
					<lb/>nec non Hyspaniae finibus, Deo cooperante, gessit; quae etiam prae multitudine
					<lb/>laboriosum esse enarrare duximus, ea tantum quae vera
					<pb n="749"/>
					<lb/>fore credimus, et quae fidei subnixa, fidelium virorum nobis testimonio
					<lb/>prolata sunt, huic opusculo includamus, ac deinde, divina nobis favente
					<lb/>clementia eiusque suffragantibus meritis, ea, quae de sancto viro coepimus,
				<lb/>exequamur.</p>
				<p><lb/>EXPLICIT PROLOGUS</p>
			</div>
			<div>
				<head><lb/>INCIPIT VITA SANCTI SYMEONIS MONACHI</head>
				<div type="chapter">
					<head><lb/>CAPITULUM I</head>
					<p><lb/>Hic itaque vir beatissimus, Symeon dictus nomine, in partibus natus
						<lb/>Armeniae, monasticae religionis ab ineunte aetate propositum regulariter
						<lb/>tenuit; diaconatus officio provectus, postmodum virtutum gressibus
						<lb/>viriliter ad altiora conscendens, diebus plurimis heremi cultor fuit. Huius
						<lb/>denique parentes non novimus, sed sicut reverentissimus Arsenius Hierosolimorum
						<lb/>patriarcha sibi notus et familiarissimus nobis per espistolam
						<lb/>retulit, ex clara nobilium stirpe prodiens, magistri militum filius
						<pb n="750"/>
						<lb/>fuit. Hic siquidem intra pueriles annos mira et magnifica coepit agere, voluptatis
						<lb/>libitum moderationis freno restringere, corpus ieiunii edomare, spiritu
						<lb/>prophetiae aliquando pollere, orationis assidue laboribus insudare. Cumque
						<lb/>iam adolescentiae tempus sub huiusmodi conversationis studio transegisset,
						<lb/>et iam illud immineret quo iuvenilis aetas carnali solet implicari
						<lb/>connubio, pater suus licet invitum, secundum saeculi dignitatem, uxoris
						<lb/>eum copulavit coniugio. Quid dicam, quid referam? Dolori et maestitiae
						<lb/>servi Dei compati et consulere volo, sed anxietatem et maerorem cordis
						<lb/>eius retexere penitus ignoro. Quid ageret servus Dei? Quid ageret?
						<lb/>Anxius, trepidus excogitare diu coepit in animo, qualiter se dissolveret ab
						<lb/>uxoris coniugio. Si illam teneret corporis integritatem violare timebat;
						<lb/>si eam dimitteret, infamis in patria turpiter vivere perhorrebat.
						<pb n="751"/>
						<lb/>Tanta igitur ac tali anxietudine die noctuque aestuans, exterius
						<lb/>corpus attenuans, interius mentem excrucians, tandem divino animatus
						<lb/>oraculo, illud evangelicum saepe revolvebat in animo: «Omnis qui reliquerit
						<lb/>domum, vel fratres, aut sorores, aut patrem, aut matrem, aut uxorem,
						<lb/>aut filios, aut agros propter nomen meum, centuplum accipiet, et
						<lb/>vitam aeternam possidebit»; et iterum: «Qui non renuntiat omnibus
						<lb/>quae possidet, non potest meus esse discipulus». Talibus itaque Redemptoris
						<lb/>evangelicis dictis vir Domini roboratus, patriam parentesque deseruit,
						<lb/>cunctis huius saeculi pompis abrenuntiatis et, quod dulcius est,
						<lb/>uxorem propriam servata integritate corporis dereliquit; atque naufragium
						<lb/>huius aerumnosi saeculi, ceu procellosi maris tempestate quassatus,
						<lb/>nudus evasit. Catholicae fidei clypeo munitus, freno castitatis praecinctus,
						<lb/>gladio spiritus quod est verbum Dei, ferventer ignitus, Domino
						<lb/>gubernante, monasterium petiit: in quo coenobitalis vitae tramitem
						<lb/>prudenter amplectens, ieiuniis, vigiliis, et orationibus, die noctuque Christo
						<lb/>infatigabiliter serviens, in sanctitatis operatione sinceriter vixit.
						<lb/>Pluribus inde diebus monachico cultu sancti Basilii regula approbatus,
						<lb/>probis moribus apprime exornatus, ad heremi campum proeliaturus
						<pb n="752"/>
						<lb/>exivit; ubi frequenter ab antiqui hostis insidiis lacessitus, crebro
						<lb/>cum eo conflictum iniens, adversus tandem eius impetus triumphalem
						<lb/>victoriae palmam optinere promeruit. In qua etiam heremi solitudine,
						<lb/>virtute abstinentiae, carnis maceratione corpus edomans, panem non comedebat,
						<lb/>vinum nec alicuius liquoris potum, praeter solam aquam, et
						<lb/>ipsam cum parcitate, bibebat; solis herbarum radicibus, vel arborum fructibus
						<lb/>contentus, caelibem agebat vitam. Non carnis nec casei
						<lb/>nec ovorum neque alicuius pinguedinis utebatur edulio; solius leguminis
						<lb/>victum, quo in praecipuis sanctorum solemnitatibus vescebatur,
						<lb/>modico inungebat oleo. Sacris artubus asperum cilicium praebebat, nullamque
						<lb/>sui corporis partem lineis vestibus tegebat. Tali igitur sanctae
						<lb/>conversationis studio vir Domini gloriosus Symeon divinitus informatus,
						<lb/>pluribus per eum ab huius mundi illecebris abstractis, anachoriticae
						<lb/>religionis exemplum praebebat; sicque per semitas iustitiae recte gradiens,
						<lb/>omnibus, salutis aeternae fontem sitientibus, iter vitae caelestis
						<lb/>ostendebat. Hucusque de beati viri Symeonis digna conversatione,
						<lb/>qualiter imprimis huius saeculi pompam deseruit, vel qualiter monasterium
						<lb/>petiit, seu qualiter multis diebus heremiticae vitae cultor extitit, referente
						<lb/>nobis per epistolam venerabili Arsenio, hierosolimitano patriarcha,
					<lb/>compendiose digessimus.</p>
					<p><lb/>Nunc ad ea signa quae heremitica conversatione vel quae
					<lb/>per diversa Italiae loca Domino cooperante peregit stilum vertamus.</p>
				</div>
				<pb n="753"/>
				<div type="chapter">
					<head><lb/>CAPITULUM II</head>
					<p><lb/>Quodam hyemali tempore, dum vir Dei in heremi solitudine cum duobus
						<lb/>fratribus angelicam vitam ageret, tanta desuper nivium moles erupit,
						<lb/>quae omnem cellulae in qua manebant ita aditum circumclusit, quod
						<lb/>nemo illorum per septem dies, aliqua cogente necessitate, foras egredi
						<lb/>potuit. Videntes autem Dei servi sese nivium muro exterius circumdari,
						<lb/>interius fame cruciari, cum humano nequeunt se iuvare solatio, divinum
						<lb/>festinanter coeperunt implorare praesidium. Hac ergo tanta ac tam
						<lb/>mira nivis magnitudine undique circumsaepti, caelestia arma confidenter arripiunt:
						<lb/>elevatis in caelum oculis, extensas sursum manus, cum clamoribus
						<lb/>ad sidera tollunt; flexis genibus, pugnis pectora percutiunt; fusis
						<lb/>lacrymis, omnipotentis Dei misericordiam voce flebili expetunt. Quo
						<lb/>fletu Christi servus Symeon vehementer commotus, huiuscemodi
						<lb/>orationem ad Dominum lacrymabiliter fudisse perhibetur: «Omnipotens,
						<lb/>aeterne et altissime Deus Sabaoth, qui cuncta ex nihilo creasti;
						<lb/>qui hominem, cum non esset, ad imaginis tuae similitudinem mirabiliter
						<lb/>condidisti atque ad optinenda aeternae beatitudinis gaudia conditum
						<lb/>mirabilius reformasti; qui Isräeliticum populum de Aegiptiaca servitute
						<lb/>liberatum Rubrum mare sicco vestigio transvexisti; et eumdem in deserti
						<lb/>regione fame laborantem caelesti pane ex supernis imbribus porrecto
						<lb/>affluenter satiasti; quique etiam ipsum, sitis ariditate fatigatum, aqua
						<lb/>ex petra producta clementer potasti; succurre nobis miseris, in hac solitudinis
						<lb/>angustia constitutis, nivis et glaciei rigore constrictis, nimia famis
						<lb/>tribolatione afflictis. Releva nos, clementissime, tuae solitae pietatis
						<lb/>auxilio, et ne sinas nos hic extingui sub acerbae famis periculo».
						<pb n="754"/>
						<lb/>Hac igitur oratione completa, illico cervus mirae magnitudinis et formositatis
						<lb/>ante ostium cellulae nivium molibus inhaerens apparuit, qui,
						<lb/>cervice deflexa, humiliter nisu quo poterat fratribus se famulari demonstrans,
						<lb/>sese illis in cibum sponte divino nutu, praebuit. Qui videntes bestiam illuc
						<lb/>accedere insolitam, mirifica Dei virtute se visitari crediderunt ac magnificam
						<lb/>eius clementiam diu percunctando simul mirari coeperunt. Tunc
						<lb/>gloriosus vir Dei Symeon, diu mente pertractans, a fundo cordis coepit diligenter
						<lb/>exquirere quidnam haec insueta bestiae visitatio taliter indicaret.
						<lb/>Cuius quidem animus, inter dubia devolutus, fluctuando coepit hinc inde
						<lb/>discutere, utrum divina clementia ad refocillanda corpora, an antiqui hostis
						<lb/>fraudulenta calliditas ad subvertendas animas, illam cervi speciem ante
						<lb/>oculos eorum adduceret. Plurima ac diversa Dei famulus inde discutiens,
						<lb/>tandem, sagaci mente, deliberavit quod superna pietas ad expellendum
						<lb/>famis periculum praedictum sibi cervum ex sua largitate transmiserat,
						<lb/>ne plus Dominus ultra permitteret servos suos diuturnae famis interire
						<lb/>exitio, qui Danielem servum suum in lacu leonum quondam pavit
						<lb/>per angelum. Is denique cervus multotiens est expulsus ab ostio,
						<lb/>ne pro acerbitate famis fieret illis in comedendo praevaricationis occasio.
						<lb/>Qui quanto durius expellebatur, tanto frequentius revertebatur. Sed Christi
						<lb/>servus Symeon, verus Israëlita, in quo dolus non fuit, quem nulla
						<lb/>ventris ingluvies tetigit, quem nulla castrimargia polluit, quem solus ferarum
						<lb/>agrestium pastus usualiter aluit, cibum sibi divinitus ostensum,
						<lb/>sicut ei caelitus fuerat imperatum, humiliter suscepit, atque susceptum
						<lb/>fratribus comedere persuasit. Nec mora. Tunc viri anachoritae, Dei voluntate
						<lb/>iam cognita, venationem nullo modo ex industria petitam, nullo
						<lb/>labore quaesitam, sed a Deo sibi collatam, occiderunt; et famelica corpora,
						<lb/>iam diutina esurie sauciata, sobrietate retenta, carnis pabulo refecerunt.
						<lb/>Unde refecti, prostrati in faciem, divinam maiestatem adoraverunt,
						<lb/>eius clementiam collaudantes, et pro tantis suis beneficiis debitas sibi
					<lb/>gratias retulerunt.</p>
					<pb n="754"/>
					<p><lb/>Hac igitur oratione completa, illico cervus mirae magnitudinis et formositatis
						<lb/>ante ostium cellulae nivium molibus inhaerens apparuit, qui,
						<lb/>cervice deflexa, humiliter nisu quo poterat fratribus se famulari demonstrans,
						<lb/>sese illis in cibum sponte divino nutu, praebuit. Qui videntes bestiam illuc
						<lb/>accedere insolitam, mirifica Dei virtute se visitari crediderunt ac magnificam
						<lb/>eius clementiam diu percunctando simul mirari coeperunt. Tunc
						<lb/>gloriosus vir Dei Symeon, diu mente pertractans, a fundo cordis coepit diligenter
						<lb/>exquirere quidnam haec insueta bestiae visitatio taliter indicaret.
						<lb/>Cuius quidem animus, inter dubia devolutus, fluctuando coepit hinc inde
						<lb/>discutere, utrum divina clementia ad refocillanda corpora, an antiqui hostis
						<lb/>fraudulenta calliditas ad subvertendas animas, illam cervi speciem ante
						<lb/>oculos eorum adduceret. Plurima ac diversa Dei famulus inde discutiens,
						<lb/>tandem, sagaci mente, deliberavit quod superna pietas ad expellendum
						<lb/>famis periculum praedictum sibi cervum ex sua largitate transmiserat,
						<lb/>ne plus Dominus ultra permitteret servos suos diuturnae famis interire
						<lb/>exitio, qui Danielem servum suum in lacu leonum quondam pavit
						<lb/>per angelum. Is denique cervus multotiens est expulsus ab ostio,
						<lb/>ne pro acerbitate famis fieret illis in comedendo praevaricationis occasio.
						<lb/>Qui quanto durius expellebatur, tanto frequentius revertebatur. Sed Christi
						<lb/>servus Symeon, verus Israëlita, in quo dolus non fuit, quem nulla
						<lb/>ventris ingluvies tetigit, quem nulla castrimargia polluit, quem solus ferarum
						<lb/>agrestium pastus usualiter aluit, cibum sibi divinitus ostensum,
						<lb/>sicut ei caelitus fuerat imperatum, humiliter suscepit, atque susceptum
						<lb/>fratribus comedere persuasit. Nec mora. Tunc viri anachoritae, Dei voluntate
						<lb/>iam cognita, venationem nullo modo ex industria petitam, nullo
						<lb/>labore quaesitam, sed a Deo sibi collatam, occiderunt; et famelica corpora,
						<lb/>iam diutina esurie sauciata, sobrietate retenta, carnis pabulo refecerunt.
						<lb/>Unde refecti, prostrati in faciem, divinam maiestatem adoraverunt,
						<lb/>eius clementiam collaudantes, et pro tantis suis beneficiis debitas sibi
					<lb/>gratias retulerunt.</p>
				</div>
				<pb n="755"/>
				<div type="chapter">
					<head><lb/>CAPITULUM III</head>
					<p><lb/>Unus autem ex fratribus, Stephanus nomine, sancti viri Symeonis verbis
						<lb/>restitit, dicens hoc esse grave scelus; eius consilio in quo valuit derogavit.
						<lb/>Miser, quoniam beati viri salubri consilio credere renuit eiusque iussui
						<lb/>oboedire contempsit, repentinae mortis poenam citius pro vindicta
						<lb/>sustinuit. Mira res! Cum frater sub eodem momento quo viri Dei verbis
						<lb/>fidem praebere noluit, occulto Dei iudicio percussus interiit. De
						<lb/>cuius repentino interitu mox Iesu Christi servus Symeon, admodum tristis
						<lb/>effectus, gravi moerore collapsus, terraetenus totum se prostravit in gemitum.
						<lb/>Ubi se tantis in lamentis constrinxit, eo usque divinae pietatis aures
						<lb/>precibus pulsavit, quousque superna clementia eius mota clamoribus,
						<lb/>animam Stephani a mortis faucibus ereptam corpori miserando restituit.
						<lb/>Qui vitae redditus, quo ivit vel qualiter tam subito ab hac luce migravit
						<lb/>interrogatus, fertur taliter fratribus dedisse responsum: «Cum me,
						<lb/>inquit, omnipotentis Dei iussu, ut vidistis, repentino incursu ab hac vita
						<lb/>migrare contigisset, confestim mihi angelus nivei candoris apparuit, qui
						<lb/>me suo ducatu ad beatorum sedes altas sustollens, ad tribunal iudicis praesentavit,
						<lb/>ubi pluribus offensis ab antiquo hoste ad medium prolatis, sola
						<lb/>me inoboedientiae ac derogationis culpa damnavit. Tunc districtus iudex,
						<lb/>aequo libramine iudicium pensans, quia praeceptis patris mei Symeonis
						<lb/>oboedire contempsi, tenebris infernorum me poenas luere merito
						<lb/>destinavit. Cumque hinc inde plures daemonum spiritus rapaciter inhiarent,
						<lb/>ut ad inferum claustra me raperent, ecce unus ex caelesti militia
						<lb/>nuntius, nimio fulgore rutilans, in medium micuit. Qui clara voce beatorum
						<lb/>spiritibus circumstantibus dixit: 'Reddite animam Stephani lacrimis Symeonis,
						<lb/>quia divinae maiestatis aures indesinenter compellit luctuosae gemitu
						<lb/>plorationis'. Qua voce prolata illico pristinae vitae sum redditus, et quanta
						<lb/>sit oboedientiae seu caritatis virtus, per cuncta heremi loca enarrare
						<pb n="756"/>
						<lb/>firmiter a Deo sum monitus». Et sancto Symeoni inquit: «Tuis nempe,
						<lb/>beate pater, precibus suscitatus, amissam recepi animam et mandata
						<lb/>Dei, quae mihi pandere iussa sunt, ac visa inferni supplicia, quae audita
						<lb/>non credidi, viventibus superis terribiliter pandam». Haec Stephanus retulit
					<lb/>et pluribus, quamdiu vixit in mundo, sicut sibi contigit, reseravit.</p>
				</div>
				<div type="chapter">
					<head><lb/>CAPITULUM IIII</head>
					<p><lb/>Cumque longo iam exacto tempore supernae pietati placuisset, ut
						<lb/>beatus Christi confessor Symeon vastam solitudinem desereret atque
						<lb/>diversas mundi partes per lucis exempla miraculis illustraret, heremum deseruit,
						<lb/>Christo sibi ducatum praebente, Hierosolimam petiit. Et bene
						<lb/>Hierosolimam, quae interpretatur visio pacis, quia vir pacis amator
						<lb/>plures inter se et a Christo discordes ad unitatem fidei et ad pacis gratiam
						<lb/>revocavit. Quam cum vir beatus humili cultu ingrederetur, quamdam
						<lb/>domum horroris plena introivit, ubi septem humana corpora, septem nequissimis
						<lb/>mancipata spiritibus reperit; quae ab ipsis adeo vesaniae torquebantur
						<lb/>furore, quod si quilibet ea niterentur contingere, confestim eos
						<lb/>lacerosis morsibus molirentur discerpere. Quibus vir Dei, divina fretus virtute,
						<lb/>constanter imperans, protinus ab obsessis corporibus illos nequam
					<lb/>spiritus increpando fugavit.</p>
				</div>
				<pb n="757"/>
				<div type="chapter">
					<head><lb/>CAPITULUM V</head>
					<p><lb/>Non multo post tempore Dei servus Symeon, exacto iam heremiticae
						<lb/>conversationis proelioso tirocinio, quia sibi divinitus revelatum est, solitudinis
						<lb/>antra deseruit et orationis studio Romam peregrinus expetiit.
						<lb/>Cumque multa sanctorum corpora circumeundo visitaret, quem nullus
						<lb/>in orando labor vix aliquando superaret, tandem ad oratorium sancti Iohannis
						<lb/>Baptistae Lateranensis ecclesiae applicuit, ubi sanctae Romanae
						<lb/>Ecclesiae pontificem, Benedictum nomine, cum multis religiosis episcopis,
						<lb/>ortodoxis viris, in congregata synodo residere invenit. In quo cum devotae
						<lb/>orationis moram (ut ei semper consuetudo fuerat) diu in longum
						<lb/>protraheret, unus ex clero, nequitiae ac superbiae furore plenus, Symeonem
						<lb/>virum sanctum et catholicum omnibus in synodo residentibus ore polluto
						<lb/>infamavit haereticum. Et ut eum morti traderet atque ad necandum
						<pb n="758"/>
						<lb/>eum populum concitaverat, talia adversus virum Dei verba polluto ore
						<lb/>delatrabat, dicens: «Nonne, inquit, omnes videtis, in visu, in incessu et
						<lb/>totius corporis gestu hominum hunc pravum et impostorem haeretice agere?
						<lb/>Insurgamus ergo in eum et, ut ceteri contremiscant, aut lapidibus
						<lb/>obruamus aut vivum igne comburamus». Haec flagitiosus aiebat, et
						<lb/>eius flagitio plures adiuncti sunt unanimiter conspirantes, qui instigante
						<lb/>diabolo virum sanctum iustum et pium toto conamine occidere
					<lb/>moliebantur.</p>
					<p><lb/>Qua de re Romanus pontifex cum universo episcoporum collegio turbabatur,
						<lb/>et quibus inditiis hoc vere cognosci potuisset, diligenter sciscitabatur.
						<lb/>Aderat tunc ibi quidam religiosus et reverendus episcopus, qui
						<lb/>ab Armeniae finibus peregre Romam petens, consilio et sapientia praeditus,
						<lb/>reverentia sanctitatis habebatur egregius. Qui dominum Papam humiliter
						<lb/>adiens, his dulcedinis verbis illum exhortabatur dicens: «Tua, beate
						<lb/>pater, iubente auctoritate, furor populi conquiescat, et quis vir ille sit vel
						<lb/>cuius professionis seu qualiter catholicam fidem excolit, me percontante tua
						<lb/>paternitas recognoscat». Cuius sapienti consilio reverendus Papa credidit,
						<lb/>eoque iubente populi seditio conquievit. Tum vero supra memoratus
						<pb n="759"/>
						<lb/>episcopus virum Dei Symeonem aggreditur, et lingua qua utebatur ita eum
						<lb/>alloquitur: «Quis es? Unde es? Cuias es? Dic ergo, frater monache, et
						<lb/>si catholicae fidei cultum tenes, per me his omnibus innotesce». Ad hanc
						<lb/>vocem servus Dei Symeon, qui erat Deo plenus, nusquam vero a sapientia
						<lb/>vacuus, denuo quoque interroganti prudenter respondens, catholicae
						<lb/>et apostolicae fidei perfectionem ita confitendo perdocuit, qualiter per universum
						<lb/>orbem Apostolorum symbolum, in Nicaena synodo peroratum, clara
						<lb/>voce personuit. Quod cum peregrinus episcopus audisset, famulum videlicet
						<lb/>Dei Symeonem plenum fide et sanctitate veraciter cognovisset, magno
						<lb/>repletus gaudio, pro reverentia sanctitatis, eius pedibus se prostravit humilitatis
						<lb/>obsequio. Postquam igitur plura inter se Armenica lingua
						<lb/>contulissent ad invicem, ad extremum peregrino episcopo totum de
						<lb/>servo Dei, quod quaerebat, innotuit. Quod protinus Papae ac omnibus
						<lb/>qui aderant, virum Dei scilicet Symeonem verae fidei possessorem,
						<lb/>iustum et sanctum, aeternae Trinitatis cultorem, omnipotentis Dei adoratorem
					<lb/>palam omnibus declaravit.</p>
					<p><lb/>Sed quia Deus omnipotens ultionum dominus est, qui nihil quod
						<lb/>iniuste culpatur, inultum abire permittit, et impiorum nequitia ulciscendo
						<lb/>consumit, clericum, qui ad necandum servum Dei populum concitaverat,
						<lb/>eadem hora spiritus malignus arripuit ac pro illata servo Dei contumelia
						<lb/>diutissime volutando vexavit. Videntes autem Romanus pontifex
						<lb/>ac totus clerus universusque populus tanta Dei magnalia et mirifica opera,
						<lb/>elevatis in caelum manibus simul cum clamoribus omnipotenti Deo laudes
						<lb/>et gratias referebant, qui non permisit servum suum innocentem perimi
						<lb/>sub iniquorum praeiudicio, nec interfectorem eius abire sine vindictae
					<lb/>praemio.</p>
					<p><lb/>Tunc Christi servus Symeon cernens pervasum clericum ab ultore
						<lb/>spiritu crudeliter dementari, memor evangelii dicti, quo dicitur:
						<lb/>«Diligite inimicos vestros, benefacite his, qui oderunt vos», et alibi: «Orate
						<pb n="760"/>
						<lb/>pro persequentibus et calumniantibus vos», compatitur miserrimo
						<lb/>clerico. Elevata itaque super eum manu, signum crucis increpando
						<lb/>edidit. Moxque malignus spiritus, per os vexati turpiter exclamans,
						<lb/>ululando evanuit. Eadem vero hora liberatus ab hoste clericus, pedibus
						<lb/>viri Dei Symeonis provolutus corruit ac ingenti gemitu diutissime
						<lb/>plorans, se reum, se culpabilem multum accusans, de perpetrato scelere
						<lb/>veniam postulavit. Quem Iesu Christi famulus Symeon, ut erat semper
						<lb/>pietate et misericordia plenus, corde prostratum, corpore ac mente sanavit;
						<lb/>deinde poenitentia ducto relaxatum sibi scelus clementer indulsit.
						<lb/>At vero praefatus pontifex, totus clerus ac universus populus sanctum
						<lb/>Symeonem, gloriosum confessorem, laeto corde suscipiunt, intra ecclesiastica
						<lb/>moenia honorabili in loco aptum sibi habitaculum tribuunt. Ad
						<lb/>quem plures aegri, diversisque languoribus oppressi certatim properant,
						<lb/>qui sanitate per impositionem manus sancti viri recepta, incolumes cum
						<lb/>gaudio ad propria redeunt, plurima ei dona ac diversa munera offerentes.
						<lb/>Quae Dei servus peregrinis, indigentibus, viduis, orphanis, pauperibusque
						<lb/>dispertiens, per illorum manus in caelestem gazam recondendo transmisit.
						<lb/>Valde nimirum metuens, ne favoralis aura aut populi rumor,
						<lb/>eius facta longe lateque extollendo protenderet, nocte Romam deserens,
					<lb/>ad Tusciae fines, per devia quaeque progressus, secreto secessit.</p>
				</div>
				<div type="chapter">
					<head><lb/>CAPITULUM VI</head>
					<p><lb/>His denique ita peractis pluribusque virtutum signis per eius merita
						<lb/>inibi declaratis, beatus Symeon Roma discedens, maritima loca pertransiens,
						<lb/>ad quoddam monasterium casu venit. Ubi fortuna, servata
						<lb/>suae naturae vice, prospera in adversa mutavit: nam fratres scilicet, qui
						<lb/>fratrem debuerant ut Christum suscipere, coeperunt crudeliter verberibus
						<pb n="761"/>
						<lb/>persequendo percutere. Quod scelus dum episcopo civitatis manifeste
						<lb/>innotuisset, monachos, qui Domini famulum Symeonem percusserant,
						<lb/>comprehendi et in obscurum carcerem retrudi iussit. Sed verus Christi discipulus
						<lb/>illius magistri vestigia sequens, qui a Iudaeis comprehendi, flagellari,
						<lb/>conspui, lancea perforari, postremo crucifigi pro mundi salute non horruit,
						<lb/>quaecumque flagella iniqui fratres sibi intulerunt, patienter sustinuit.
						<lb/>Ecce nunc pietate quanta redundat Dei cultor Symeon: intempestae
						<lb/>noctis silentio surgens, inclusos monachos tacite adiit, claustra fusis
						<lb/>ad Deum precibus aperuit, ac confidenter exire admonens et impunitos
						<lb/>abire permittens, liberos foras exclusit. Egressi quidem ad pedes viri
						<lb/>Dei velociter currunt, ubi reatum suum diutius flentes, se deliquisse nequiter
						<lb/>errasse accusantes, peccata, quae in sancto Dei commiserant, lacrymis
						<lb/>puniunt. Quos Christi famulus benigno ut semper erat animo arguendo,
						<lb/>obsecrando, increpando monuit Deum et proximum deligere, charitatem
						<lb/>habere, hospitem tamquam Christum suscipere, per omnia et in omnibus
						<lb/>sanctae regulae praeceptis firmiter oboedire. Qua exhortatione salubriter
						<lb/>admoniti, a pristinis vitiis curati ac per eius dulcia verba in melius
						<lb/>reformati, quod quidem usu pravitatis didicerant, postomodum ad honestae
					<lb/>moralitatis usum permutare studuerunt.</p>
					<p><lb/>Audiens autem supramemoratus episcopus tantam viri Dei humilitatis
						<lb/>constantiam tantamque patientiam, ad se quantotius illum exhiberi
						<lb/>iussit eumque secum quoad viveret, pro suae sanctitatis reverentia obnixis
						<lb/>precibus manere rogavit. Qui omnino renuens, ad destinatum iter, sicut
						<lb/>ei divinitus fuerat imperatum, animum dirigens, se ibi manere non posse
					<lb/>omnino denegans, accepta ab eo benedictione discessit.</p>
				</div>
				<div type="chapter">
					<head><lb/>CAPITULUM VII</head>
					<p><lb/>Tum beatus Symeon inde progrediens ad civitatem, quae Pisa nominatur,
						<lb/>recto tramite gressum flectens, diabolum quasi leonem rugientem
						<lb/>obvium habuit. Qui ei dixit: «Quo tendis, monache?». Cui Sanctus
						<lb/>inquit: «Quo me Christus ducere voluerit». Quod cum diabolus audisset,
						<pb n="762"/>
						<lb/>ab oculis eius velut fumus evanuit; Dei vero servus absque pavore iter,
						<lb/>quod coeperat, intrepidus tenuit. Ingrediens autem praedictam urbem
						<lb/>cuiusdam pauperis domunculam hospitio habuit, fatigatum lassitudine
						<lb/>corpus - ut ei semper consuetudo fuerat - pomis et aqua refecit.
						<lb/>Mane autem facto inde exiens, non longe a civitate quemdam hominem
						<lb/>cum asino ad insedendum praeparato in itinere reperit, qui ei ita dixit:
						<lb/>?Ascende, Domine peregrine, meum ascende asinum, ut ad perficiendum
						<lb/>coeptum iter, aliquod tibi valeat esse suffragium?. Quod cum dixisset, illico
						<lb/>Iesu Christi famulum supra imposuit, ipse quoque asinum capistro
						<lb/>ducens ad Lucanam civitatem advenit ibique in cuiusdam Iudaei domo,
						<lb/>divina providentia procurante, hospitatus quievit. Hominem siquidem, sicut
						<lb/>dictum est, cum asello praeparato, ad se subvehendum Christi famulus
					<lb/>invenit, sed a quo sibi missus fuerat, penitus scire nequivit.</p>
				</div>
				<div type="chapter">
					<head><lb/>CAPITULUM VIII</head>
					<p><lb/>Edentibus autem illis, coepit servus Dei Symeon salutis verbum praedicando
						<lb/>affluenter diffundere atque de incarnatione unigeniti Filii Dei cum
						<lb/>Iudaeis conflictum habere. Ad quem plures Iudaeorum tunc convenerunt,
						<lb/>qui Christum Dei filium de intemeratae Virginis utero humanam carnem
						<lb/>sumpsisse negantes, eumdem Dominum nostrum Iesum Christum huiusmodi
						<lb/>blasphemiae ultorem in propatulo persenserunt. Horum namque
						<lb/>unus, dum redemptorem nostrum ex Maria Virgine natum execrando negaret,
						<lb/>coram cunctis qui aderant spiritum ululando emisit. Tunc Iudaei
						<lb/>ibi circumstantes, et hoc Dei terribile iudicium contuentes, illum infelicem
						<lb/>et repentina morte necatum tulerunt et in eadem domo sub ipsa nocte,
						<lb/>sicut consuetudo illorum exigit, occulte sepelierunt. Mane autem facto ex
						<lb/>tota civitate illa quicumque Haebraei, pavore concussi, in unum conveniunt,
						<lb/>et exhortante illos Christi viro Symeone, in Christum Dei filium
						<pb n="763"/>
						<lb/>crediderunt atque catholicae fidei symbolo se velle doceri unanimiter spoponderunt.
						<lb/>Nulla igitur interveniente mora Iesu Christi servus Symeon,
						<lb/>cum Iudaeorum populo ad Christum converso, eiusdem civitatis episcopum,
						<lb/>qui tunc temporis sanctae Lucensis ecclesiae regimen gubernabat,
						<lb/>festinanter adiit, quatenus quos relicto errore Christo credere et sub
						<lb/>assertione verae fidei profiteri fideliter noverat, sacri baptismatis unda perfunderet.
						<lb/>Audiens haec reverendus pontifex, ingenti repletus gaudio,
						<lb/>utrasque manus erexit ad sidera, ac salvatoris Iesu Christi coepit incessanter
						<lb/>laudare magnalia. Tum vero per omnes civitatis ecclesias pulsatis signis,
						<lb/>confestim tam admirandae novitatis rumor insonuit. Ubi collecta innumera
						<lb/>utriusque sexus ac diversarum aetatum populi multitudine, coepit
						<lb/>idem episcopus omnipotenti Deo pro Iudaica turba, ad Christum meritis
						<lb/>et intercessione sancti Symeonis conversa, laudes et gratias agere ipsumque
						<lb/>Christi confessorem, ut fidelem cooperatorem pro tanta Dei gloria,
						<lb/>summa reverentia honorare. Deinde reverendus antistes cunctos Iudaeos
						<lb/>a tenebris infidelitatis exutos cathecumenos faciens, sacri baptismatis
						<lb/>ablutione perfundens, ad aeternitatis gloriam innovavit atque per
						<lb/>adoptionis gratiam sanctae Ecclesiae gremio copulavit. His itaque peractis
						<lb/>episcopus cum toto Lucano populo sanctum Dei Symeonem, ut secum
						<lb/>ibi maneret, magnis precibus rogare coeperunt. Sed ipse eorum vocibus
					<lb/>non acquiescens, summo diluculo inde discessit.</p>
				</div>
				<div type="chapter">
					<head><lb/>CAPITULUM VIIII</head>
					<p><lb/>Sub eodem quoque tempore beatus Symeon transiens per Lucensium
						<lb/>civitatis fines in quemdam vicum hospitandi gratia venit, in quo multos
						<lb/>languidos ac febricitantes, aquam illis solummodo benedictam impertiens,
						<pb n="764"/>
						<lb/>curavit. Inde egrediens in Lunensem civitatem applicuit; ibique
						<lb/>prope eamdem urbem hospitium extra habuit, in quo infirmum quemdam,
						<lb/>multo iam tempore corporea infirmitate detentum, languere invenit.
						<lb/>Cui cum Iesu Christi servus portiumculam unius pomi cum benedictione
						<lb/>tribuisset, pristina sanitate recepta, coram cunctis astantibus de stratu suo
						<lb/>statim sanus exsiliit. Inde quoque progressus, simul cum conviatore suo
						<lb/>per Bardonem montem iter faciens, tandem ad basilicam sancti Moderaminis
						<lb/>itinerando divertens, orandi simul et hospitandi gratia studiose
						<lb/>ibi excubare curavit. Mane autem oratione cum matutinalibus hymnis
						<lb/>peracta, Dei servus ecclesia exiit, et praedictum socium una cum asino
						<lb/>ad subvehendum sibi praeparato, foris se praestolari invenit. Qui dixit ei:
						<lb/>«Nunc tibi, venerabilis pater, secretum nostri itineris pandam. Quod nunc
						<lb/>usque, ne tibi molestum videretur, aperire pertimui. Quidam, inquit,
						<lb/>nocte, dum in civitate Pisana in lectulo meo sopitus quiescerem, voce mihi
						<lb/>de supernis prolapsa divinitus a Domino iussum est quatenus te hoc meo
						<lb/>asino hucusque subveherem, et laborem tui itineris tecum pariter supportarem.
						<lb/>Da igitur mihi nunc, pater, benedictionem tuam, qua tutus ad
						<lb/>domum meam cum gaudio redire valeam». Qui elevans ad caelum oculos
						<lb/>cum manibus, fusis lacrimis, glorificavit Dominum et mente devota benedixit
						<lb/>socium. Qui auctus benedictione, roboratus laetitia, per iter quo venerat
						<lb/>propero reditu feliciter remeavit ad propria, passim reserando
						<lb/>mira et magnifica Christi prodigia, quae per servum suum secum gradientem
					<lb/>fieri viderat.</p>
				</div>
				<pb n="765"/>
				<div type="chapter">
					<head><lb/>CAPITULUM X</head>
					<p><lb/>Paucis ibidem moratus diebus pluribusque virtutum miraculis declaratis,
						<lb/>beatus Symeon a finibus illis egressus, viribus corporis, quibus poterat,
						<lb/>paulatim eundo Placentiam accessit ad urbem. Ubi mira quae Deo
						<lb/>cooperante peregit subinferam; et quia digna relatu videntur, fidelium auribus
						<lb/>intimare non pigeat. Quam cum fuisset ingressus et assiduis orationibus
						<lb/>vacans, sanctorum corporum limina orandi gratia circuiret,
						<lb/>antequam mediae noctis terminus incumberet, ad beati Sixti papae et martiris
						<lb/>Christo ducente properavit ecclesiam. Cuius foribus dum devotus
						<lb/>existeret et modulatis vocibus odas dulcisonas decantaret, custodes ecclesiae,
						<lb/>qui audierant, illico surrexerunt ad audiendas melliflua melodias,
						<lb/>et excubare coeperunt. Quibus laudibus una ex ancillis Dei Maria
						<lb/>nomine, sacrista eiusdem ecclesiae, vehementer exterrita ad basilicae ianuas
						<lb/>cucurrit, et quas vectibus et seris obfirmaverat, quia apertas invenit,
						<lb/>mirata obstupuit. Sed Christi ancilla in actu et operatione beati Symeonis
						<lb/>claro perpendit, quod verus Christi esset discipulus et fidelis servus, et quod
						<lb/>nemo ei ecclesiae valvas nisi mira Dei potentia reserasset. Mox quia febrium
						<lb/>vexatione ipsa nimium torqueretur, citius eius pedes appetiit et, ut pro
						<lb/>ea Dominum exoraret, fusis lacrimis eum prostrata rogavit. Proinde haec ita
						<lb/>subintulit: «Signa me, inquit, beate pater, tua dextera, et ab ardore febrium
						<lb/>tuis me sanctis orationibus adiuva». Qui statim erecta manu signum
						<lb/>sanctae Crucis super eam imposuit et febricitantem Dei famulam a febrium
						<lb/>valitudine liberavit. Ut vero clara dies est reddita terris, Dei ancilla a febribus
						<lb/>erepta, totius congregationis spiritualem matrem cunctasque sorores,
						<lb/>prae gaudio lacrimando ascivit, et qualiter a viro Dei in nocte sanata
						<lb/>fuerat, omnibus patefecit. Sed quia iuxta Redemptoris veridicam sententiam
						<lb/>non potest abscondi civitas supra montem posita, per cuncta
						<pb n="766"/>
						<lb/>urbis moenia sancti viri percrebruit fama. Unde ad videndum eum innumera
						<lb/>populi multitudo confluxit. Sed Christi servus, qui mundanae felicitatis
						<lb/>pompam contempsit in saeculo, ut dives fieret in caelo, praeclara
						<lb/>virtutum signa omnino contegi mallens, honorari ab hominibus respuit et
						<lb/>populi rumorem fugiens crepuscolo clam urbem deseruit, clamque discessit.
					<lb/>/*</p>
				</div>
				<div type="chapter">
					<head><lb/>CAPITULUM XI</head>
					<p><lb/>Plures inde sibi peregrinos associans, Padum flumen petiit, ubi navigium,
						<lb/>quo flumen transmearet, nullum invenit. Sed mira Dei clementia
						<lb/>solito sibi mirabiliter affuit, quae illi navim extra flumen positam, sine ullo
						<lb/>hominis iuvamine, absque ullo remigio, ad transfretandum celeri cursu direxit.
						<lb/>Quam vir Dei cum peregrinis secum comitantibus confidenter intravit
						<lb/>et decurrentem fluvium solo cum baculo transnavigavit. Transiens
						<lb/>inde per vicum qui Cuniolus dicitur ad monasterium sanctae Christinae
						<lb/>virginis venit, ubi apud quamdam pauperculam viduam, cuius
						<lb/>filius paraliticus languebat, hospitium accepit. Cognita denique ibi Christi
						<lb/>famuli sanctitatis virtute, precibus assiduis supplicabat, medelam filio cum
						<lb/>lacrimis deposcebat. Tunc vir sanctus, qui semper misericordiae visceribus
						<lb/>inundabat, postquam pietate motus sacra manu paralitica membra tetigit,
						<lb/>diuturna paralisi maceratus, eadem hora sanus de lecto surrexit. Res mira!
						<lb/>Qui usque id prae dolore nimio non valebat nec se in latus aliud vertere
						<lb/>nec manum ad os ducere, propriis restitutus gressibus, coepit eundo hunc
						<lb/>illucque gratulabundus discurrere et Dei magnalia apertis vocibus laudabiliter
						<lb/>proclamare. Praedicta namque vidua, de salute filii admodum laeta,
						<lb/>quaecumque sibi obsequia potuit exhibere studuit; iuxta suae facultatis
						<pb n="767"/>
						<lb/>urbis moenia sancti viri percrebruit fama. Unde ad videndum eum innumera
						<lb/>populi multitudo confluxit. Sed Christi servus, qui mundanae felicitatis
						<lb/>pompam contempsit in saeculo, ut dives fieret in caelo, praeclara
						<lb/>virtutum signa omnino contegi mallens, honorari ab hominibus respuit et
						<lb/>populi rumorem fugiens crepuscolo clam urbem deseruit, clamque discessit.
					<lb/>/*</p>
				</div>
				<div type="chapter">
					<head><lb/>CAPITULUM XII</head>
					<p><lb/>Plures inde sibi peregrinos associans, Padum flumen petiit, ubi navigium,
						<lb/>quo flumen transmearet, nullum invenit. Sed mira Dei clementia
						<lb/>solito sibi mirabiliter affuit, quae illi navim extra flumen positam, sine ullo
						<lb/>hominis iuvamine, absque ullo remigio, ad transfretandum celeri cursu direxit.
						<lb/>Quam vir Dei cum peregrinis secum comitantibus confidenter intravit
						<lb/>et decurrentem fluvium solo cum baculo transnavigavit. Transiens
						<lb/>inde per vicum qui Cuniolus dicitur ad monasterium sanctae Christinae
						<lb/>virginis venit, ubi apud quamdam pauperculam viduam, cuius
						<lb/>filius paraliticus languebat, hospitium accepit. Cognita denique ibi Christi
						<lb/>famuli sanctitatis virtute, precibus assiduis supplicabat, medelam filio cum
						<lb/>lacrimis deposcebat. Tunc vir sanctus, qui semper misericordiae visceribus
						<lb/>inundabat, postquam pietate motus sacra manu paralitica membra tetigit,
						<lb/>diuturna paralisi maceratus, eadem hora sanus de lecto surrexit. Res mira!
						<lb/>Qui usque id prae dolore nimio non valebat nec se in latus aliud vertere
						<lb/>nec manum ad os ducere, propriis restitutus gressibus, coepit eundo hunc
						<lb/>illucque gratulabundus discurrere et Dei magnalia apertis vocibus laudabiliter
						<lb/>proclamare. Praedicta namque vidua, de salute filii admodum laeta,
						<lb/>quaecumque sibi obsequia potuit exhibere studuit; iuxta suae facultatis
						<pb n="768"/>
						<lb/>invenerunt. Cumque totis annisi viribus illam vexatam ad beati Syri corpus
						<lb/>conarentur trahere, coepit nequam spiritus rabida et incondita voce
						<lb/>sanctum virum ita depromere: «Vestri Christi discipulus, qui me nunc ligavit,
						<lb/>hic absconditus latitat. Cuius me timor vehementer excruciat, cui
						<lb/>quoque concessum est ut me ex hoc subiecto corpore violenter eiciat».
						<lb/>Audiens itaque Christi confessor, hoc prolato nomine, se nullo modo posse
						<lb/>contegi, nulla absconsione celari, divino numine fretus daemonio viriliter
					<lb/>imperat, et diu obsessum corpus ab immundo spiritu liberat.</p>
				</div>
				<div type="chapter">
					<head><lb/>CAPITULUM XIII</head>
					<p><lb/>His denique rite peractis, quia vir Dei Symeon in Galliarum partes
						<lb/>ad sanctorum corpora visitanda recto calle coeptum iter direxerat,
						<lb/>paucis ibi moratus diebus, a Papia discedens cum ascitis sibi sociis
						<lb/>Vercellim properavit ad urbem. Ea vero die qua ab urbe egrediebatur, dum
						<lb/>per Ticini pontem transitum haberet, invenit ibi quemdam senem flentem
						<lb/>ac prae moerore nimio iacentem. Cuius equus in ponte dilapsus ita cecidit,
						<lb/>quod eius coxam duorum lignorum strictura fractam contrivit. Qui
						<lb/>videns senem nimis dolentem ac perditi equi damnum plorantem, eius dolori
						<lb/>compassus ita percontatus est, dicens: «Quo tendis vel cur ploras,
						<lb/>miserande senex?». Cui ille: «Romam, inquit, beate pater, adire
						<lb/>cupio; sed heu me, quia equus meus in hoc ponte collisus iacet, ulterius
						<lb/>incedere nequeo». Cuius equi coxam mox ut vir Dei manu tetigit, mirabile
						<lb/>dictu, sanatum equum flenti seni reddidit, supra quem impositum
						<lb/>cum gaudio abire dimisit. Quod viri et feminae qui illic aegroti iacebant,
						<lb/>seu qui ab eo sanitatis donum acceperant, viderunt, et sospites redditi,
						<lb/>sicut cognoverant, per tota urbis moenia laude glorifica retulerunt.
						<lb/>Inde Vercellas attigit, ubi dum plures virtutum curationes, quas dinumerare
						<lb/>longum est, infirmis corporibus infunderet, duos pueros invenit,
						<lb/>quorum unum ab ardore febrium, alterum vero a squalore vulnerum sanavit.
						<lb/>Quos qui vidit, retulit; et qualiter a beato viro curati sunt posteris
					<lb/>declaravit.</p>
				</div>
				<pb n="769"/>
				<div type="chapter">
					<head><lb/>CAPITULUM XIIII</head>
					<p><lb/>Abhinc quoque per Palestricum burgum beatus Symeon iter faciens,
						<lb/>quemdam leprosum reperit, cuius tugurium intrans solo manus tactu
					<lb/>a leprae foeditate mundavit.</p>
				</div>
				<div type="chapter">
					<head><lb/>CAPITULUM XV</head>
					<p><lb/>Exinde Torniensium fines appetens, in ponte Durae fluminis caecum
					<lb/>obvium habuit, cui crucis signaculo oculorum lumen restituit.</p>
				</div>
				<div type="chapter">
					<head><lb/>CAPITULUM XVI</head>
					<p><lb/>A Torniensi urbe cum adiunctis sibi sociis diluculo exiens, per Sigusaniam
						<lb/>vallem descendens ad sancti Petri coenobium, quod Lucis novae dicitur,
						<lb/>licet nimium fatigatus, venit. Ubi Christi famulus, diu corporea infirmitate
						<lb/>detentus, debilis iacuit. Cumque tribus in infirmitate decursis mensibus,
						<lb/>a Deo bene curatus, destinatum iter quod coeperat carpere niteretur,
						<lb/>ad quemdam decurrentis aquae fluvium venit, solo sibi adminiculante baculo
						<lb/>nullo secum comitante socio. Quem iuxta caecum quemdam cum
						<lb/>puero, scilicet sui ductore, sedere reperit. Quem intuitus, sic eum alloquitur,
						<lb/>dicens: «Nunc, frater mi karissime, lavemus manus et facies et sic
						<lb/>ad audiendam missam citius properamus, quatenus nostrum iter Deo ducente
						<pb n="770"/>
						<lb/>expeditius pergamus». Cui caecus oboediens, ad abluendas sibi manus
						<lb/>cum viro Dei rivulo acclivus procubuit. In cuius vultum sanctus limpham
						<lb/>manibus spargens, claram oculis lucem protinus reddidit. Qui serenos
						<lb/>oculos ad caelum cum manibus elevans, celebres Deo laudes retulit atque
						<lb/>mox illuminatori suo comes effectus, eum per vitae spatium non deseruit.
					<lb/>/*</p>
				</div>
				<div type="chapter">
					<head><lb/>CAPITULUM XVII</head>
					<p><lb/>His peragratis finibus intravit Aquitaniam, dehinc petens Guasconiam
						<lb/>penetravit Hispaniam; pervenit in Galitiam, ecclesiam Sancti
						<lb/>Iacobi apostoli petiit orationis gratia. Quibus in partibus summus et
						<lb/>aeternus opifex Deus per fidelem famulum suum multa et praeclara peregit
						<lb/>signa virtutum, quae quia innumera sunt et sub descriptionis compendio
						<lb/>determinare nequimus, competentius, omittere censemus, quam per diffusa
						<lb/>narrationis spatia longius evagemus. Ut autem viri Dei opinio per
						<lb/>diversa Galitiae loca inclaruit atque sanctitatis fama regi illius provinciae
						<lb/>innotuit, summa cum veneratione Christi servum excoluit. Ipse vero sanctus
						<lb/>filiam ipsius regis ab immundo spiritu arreptam suis precibus liberavit.
						<lb/>Pro cuius liberatione rex sibi plurima auri et argenti dona obtulit.
						<lb/>Ex quibus omnibus nihil sibi nisi servulum unum Iohannem nomine
						<lb/>accepit. Quem non ut servum sed ut fratrem diligens, ut beatus Martinus
					<lb/>agebat, ita iste sua versa vice ministrabat.</p>
				</div>
				<pb n="771"/>
				<div type="chapter">
					<head><lb/>CAPITULUM XVIII</head>
					<p><lb/>Post haec quidem beatus Christi confessor Symeon visitatis sanctorum
						<lb/>corporibus exinde rediens, per Britanniam transitum habuit, Thuronim
						<lb/>adiit, ibique beati Martini magni et incomparabilis viri oratorium
						<lb/>petiit. Ubi iam non multis transactis diebus, Italiam venit. Quam circumquaque
						<lb/>perlustrans, Mantuanae tandem provinciae confinia attigit,
						<lb/>ubi iuxta flumen Padum monasterium in honore almi patris Benedicti a
						<lb/>Theudaldo marchione Actonis filio constructum, ac probis fratrum
						<lb/>moribus digniter exornatum reperit, in quo sanctitatis conversatione Christo
						<lb/>duce sui corporis quietem elegit. Quem reverendus abbas Venerandus
						<lb/>nomine totaque fratrum religiosa congregatio summa cum charitate susceperunt,
						<lb/>sibique humile habitaculum iuxta sui competentiam, in loco
					<lb/>quem ipse elegerat, construxerunt.</p>
					<pb n="772"/>
					<p><lb/>Ubi caelibem agens vitam atque sanctis orationibus assidue vacans, Christo
						<lb/>Domino placabiliter serviebat atque per totius moralitatis studia omnibus
						<lb/>complacebat. Erat enim verus Dei cultor, pacis et charitatis amator,
						<lb/>oris ad silentium custos, elemosinarum largus distributor, in vinea
						<lb/>Christi idoneus cooperator, in incessu humilis, in eloquio dulcis, in fide constans,
						<lb/>in oratione perseverans, in ieiunio assiduus, in vigiliis sedulus.
						<lb/>Qui nimirum duci Bonifacio eiusque gloriosae coniugi cunctisque suis
						<lb/>militibus necnon universis Italiae principibus pro tanta morum honestate
						<lb/>ita carus erat, ut quaecumque ab eis promerenda peteret, facillime impetraret.
						<lb/>Quorum omnium dilectione et benivolentia amabiliter est dilectus ac
						<lb/>intra palatinae aedes si quando causa exigebat, honorifice est susceptus.
						<lb/>Si pro statuenda pace aliquando foras egredi Dei famulo placuisset, prius
						<lb/>a monasterii patre et fratribus benedictionis licentiam petebat, ac sic
						<lb/>ad perficiendum pacis opus fideliter incedebat. Dona vel enxenia
						<lb/>pravorum hominum veluti stercora aspernendo exhorrebat. Quae vero
						<lb/>a bonis et honestis viris aliquando coactus accipiebat, pauperum necessitatibus
					<lb/>impendebat.</p>
					<pb n="773"/>
					<p><lb/>Quis valet lingua esprimere, qua carnis mortificatione in diebus
						<lb/>sanctae quadragesimae macerabat corpus? Quantos per licentiam spiritualis
						<lb/>patris inopes alebat, quantos nudos vestibus tegebat, in quibus saepe
						<lb/>non nisi ter et ut ita dicam bis in ebdomada aridum corpus tantum vespertino
						<lb/>tempore vili edulio recreabat? In ultima quoque eiusdem quadragesimae
						<lb/>ebdomada, nullum omnino cibum vel potum sumebat neque cum
						<lb/>hominibus colloquium habebat praeter coenam Domini, quam cum fratribus
						<lb/>in refectorio iuxta suae praeparationis modulum decentissime exornabat,
						<lb/>tribuens unicuique cum omni veneratione et caritate Christi cocta
						<lb/>legumina, quae suis manibus diligentissime praeparans, olei unguedine condiebat.
						<lb/>In ipsa vero feria Parasceve sub exemplo Redemptoris nostri acetum
						<lb/>acerrimum post solis occasum lacrimando bibebat. Dehinc totam
						<lb/>noctem cum sequenti sabbato in moerore et afflictione pervigilans, usque
						<lb/>ad sanctae Resurrectionis diem nullam suo corpori quietem aut oculis
					<lb/>somnum accommodabat.</p>
				</div>
				<div type="chapter">
					<head><lb/>CAPITULUM XVIIII</head>
					<p><lb/>Hoc quod subsequor, satis nobis videtur laudabile quantum perpenditur
						<lb/>et venerabile. Dum quodam die vir sanctus eiusdem praefati monasterii,
						<lb/>in quo degebat, exigente causa de cella exiret et ad gloriosum ducem
						<lb/>Bonifacium properans, per cuiusdam silvae solitudinem iter haberet
						<lb/>atque orrida nivis et glaciei asperitas tanta ingrueret, ut vix aliquis de
						<lb/>sub tecto exire praesumeret, cuidam pauperculo fere nudo et nudis cruribus
						<lb/>incedenti obviavit. Cui miserando compatiens, caligas quas in cruribus
						<lb/>habebat confestim abstraxit et nudo pauperculo miserans tribuit, eique
						<lb/>ne alicui eas venderet adiurando prohibuit. Quas pauper alacriter
						<lb/>suscepit et beatus Symeon iter quod coeperat gaudenter peregit, felix felicem
						<lb/>imitatus Martinum, qui parte suae vestis in porta Ambianensium
						<pb n="774"/>
						<lb/>nudum vestivit et in nocte Iesum Christum eadem parte vestitum, qua
						<lb/>pauperem texerat, videre promeruit. Sic quoque iste verus Christi
						<lb/>discipulus, nihil in se deformitatis metuens, egit et unde sua gaudenter
						<lb/>exuit, inde pauperis crura misericorditer contexit. Cum autem ante iam
						<lb/>dictum ducem Bonifacium ita nudis cruribus advenisset, intuens eum dux
						<lb/>dixit: «Cur sic inepte sine caligis et calciamentis incendis, domine pater?».
						<lb/>Cui ille: «Caligas, inquit, quas habebam Iesu Christo dedi, qui dixit:
						<lb/>'Quod uni ex minimis meis fecistis, mihi fecistis'» Quod dominus dux
						<lb/>audiens, prae admiratione obstupuit et confestim duas hircorum pelles
						<lb/>afferri, inde sibi alias consui, iussit. Quas ille accipere renuit, quia a remuneratore
					<lb/>omnium bonorum Deo eas se accepturum asseruit.</p>
				</div>
				<div type="chapter">
					<head><lb/>CAPITULUM XX</head>
					<p><lb/>Peracta autem causa pro qua ierat, ad monasterium unde venerat rediit,
						<lb/>ubi sicut prius quotidie ad altiora conscendens, in contemplatione supernae
						<lb/>vitae sinceriter vixit. Non multo post exacto tempore a domina iam
						<lb/>dicta Richelda, domini Bonifacii coniuge, beatus Symeon rogatus Mantuam
						<lb/>venit. Ad quem videndum plurima populorum turba concurrit. Qui
						<lb/>siquidem ecclesiam ingrediens ibique prolixas orationis moras diutius
						<lb/>protrahens atque pluribus sanitatis beneficia praebens, tandem foras exivit
						<lb/>et astante magna hominum multitudine in foro palatii leonem ligatum conspexit.
						<lb/>Cui vir sanctus appropinquans, caput et omnia eius membra palpando
						<lb/>tractavit, deinde in os illius Christi fretus virtute sanctam dexteram
						<lb/>sine metu impressit. Tum leo, suae feritatis oblitus, sancti viri manum quasi
						<lb/>matris papillam lingendo sugebat eiusque pedibus nimia lenitate prostratus,
						<lb/>non ut leonem sed ut mansuetissimum agnum sese praebebat. Quod
						<lb/>Christi servus, non ut vanae gloriae operam daret, verum ut divina virtus,
						<pb n="775"/>
						<lb/>quae semper in servis suis est mirabilis, lucida corruscaret, peregit.
						<lb/>Unde se Danieli in lacu leonum posito per simile opus coaequavit.
						<lb/>Hoc mirabile plures conspexerunt et beatum Symeonem verum Christi
					<lb/>famulum unanimiter clamare coeperunt.</p>
				</div>
				<div type="chapter">
					<head><lb/>CAPITULUM XXI</head>
					<p><lb/>Neque hoc silentio supprimo, quod fidelium relatione probatum recolo.
						<lb/>Quodam tempore dum vir Dei Symeon ad Burgum Sancti Domnini iter
						<lb/>ageret, contigit quemdam languidum, qui decennio et amplius corporea
						<lb/>infirmitate detinebatur, ad eum deduci. Qui tres ficorum fructus sibi cum
						<lb/>benedictione tribuit, quos acceptos ut comedit, mox viribus receptis, sanus
						<lb/>de lecto surrexit atque ad exhibendas Deo laudes celeriter festinavit.
						<lb/>Quod loci illius incolae cernentes, magna cum veneratione, ad eum venerunt,
						<lb/>plurima ei ac diversa munera fideliter obtulerunt: quae licet invitus
						<lb/>acciperet, omnipotenti Deo non suis meritis gratias retulit,
						<lb/>cuncta tamen pauperibus et indigentibus erogavit. Ab illo ergo die
						<lb/>a cunctis eiusdem loci habitatoribus in magna admiratione est habitus ac
					<lb/>virtutum eius signis per vicina loca iam cognitis, a pluribus est dilectus.</p>
				</div>
				<div type="chapter">
					<head><lb/>CAPITULUM XXII</head>
					<p><lb/>Per idem quoque tempus inde digrediens, dum civitatem Parmam attigeret
						<lb/>et eiusdem urbis episcopus, Sigefredus nomine, beatae Feliculae
						<pb n="776"/>
						<lb/>virginis corpus a loco in quo quiescebat gloriosa celebritate transferens,
						<lb/>in ecclesia Sancti Pauli apostoli decentissime conderet, Dei nutu
						<lb/>contigit beatum Symeonem eidem translationi interesse. Qua in celebritate
						<lb/>Christi servus a praefato reverendo episcopo honorifice susceptus, dum intra
						<lb/>missarum solemnia iuxta altare eiusdem beati Pauli apostoli orationi
						<lb/>incumberet, ad huiusmodi festum quaedam mulier nobilibus orta natalibus
						<lb/>de pago qui Monticulus dicitur, quam paralisis totam laeserat, propinquorum
						<lb/>ulnis sublata atque ibi iuxta altare, ubi vir Dei orabat, posita fuerat.
						<lb/>Quae lacrimis profusa sanctae virginis Feliculae implorabat auxilium,
						<lb/>dehinc beati viri provoluta pedibus, colliso corpori deposcebat remedia.
						<lb/>Intuitus autem illam vir Dei dixit: «Surge, filia, signa te sanctae crucis
						<lb/>Signaculo». Cui illa respondit: «Signare me, domine pater, penitus nequeo,
						<lb/>quia peccatis meis exigentibus totius corporis viribus careo». Nec
						<lb/>mora, illico Christi servus appropinquans, accepta eius manu dextera, erexit
						<lb/>eam et dixit: «Surge, filia, et esto incolumis; confirma te signaculo
						<lb/>crucis, quia Christus Dominus per Sanctae Virginis Feliculae merita te sanavit».
						<lb/>Quae continuo sana surrexit ac si nullam prius in corpore laesionem
						<lb/>tulisset. Currere autem viri et feminae undique coeperunt, manus eius ac
						<lb/>pedes certatim osculantes, magnis etiam precibus, ut apud illos aliquamdiu
						<lb/>maneret adprecantes. Alii in domos suas rapere, plurimi dona vel
						<lb/>quaeque iuxta facultatem munuscula sibi offerre conabuntur. Quae omnia
						<lb/>Christi miles, ubi acceperat, pauperibus et indigentibus tribuebat nihilque
					<lb/>sibi ad suae utilitatis usum in proprium reservabat.</p>
				</div>
				<pb n="777"/>
				<div type="chapter">
					<head><lb/>CAPITULUM XXIII</head>
					<p><lb/>Post haec quidem a praefatae urbis praesule benedictione percepta,
					<lb/>multorum secum comitante populo ad caput Lurin venit.</p>
					<p><lb/>Ubi navim ingressus, per Parmae fluvium in Padum descendit ac sic per
						<lb/>Padi alveum ad monasterium in quo manere delegerat cursum direxit.
						<lb/>Unde cum navigarent, confestim flantibus ventis tanta eos in flumina procellosi
						<lb/>turbinis tempestas involvit, quod tota navis, in qua erat, exsurgente
						<lb/>fluctu inter undarum cumulos pene videretur demergi. Nautae vero timore
						<lb/>perterriti, elevatis vocibus, clamaverunt dicentes: «Serve Dei, ora pro
						<lb/>nobis, in supremo positi periclitari incipimus. Iam enim nobis intentant
						<lb/>omnia mortem». Quibus ipse: «Confidite, inquit, fratres, confidite et nolite
						<lb/>timere; vosque ipsi mecum Christi misericordiam implorate». Qui statim
						<lb/>erecta dextera contra ventorum impetum signum crucis faciens, dixit:
						<lb/>«Recedite, venti contrarii, recedite: Iesus Christus vobis imperat: abite!».
						<lb/>Quibus verbis citius dictis, omnis ventorum fragor conquievit totaque
						<lb/>contrarietas factaque illis magna tranquillitate illico rediit clara serenitas.
						<lb/>Inde navigantes recto cursu venerunt Conzachiam, ubi vir sanctus
						<lb/>unum quod egit miraculum refero, et quia est memoria dignum non est
					<lb/>praetereundum silentio.</p>
					<p><lb/>In eodem loco erat quaedam puella, habens guttur adeo inflactione
						<lb/>conclusum, quod neque loqui neque quicquam cibi deglutire ullo modo poterat.
						<lb/>Quae sancti Symeonis audito adventu, accessit ad eum deprecans
						<lb/>ut sua pietate ei misereretur, ita scilicet ut sua sacra manu tumidum guttur
						<lb/>tangere dignaretur. Quod cum vir sanctus agere differret et miserandi moram
						<lb/>diu in longum protraheret, miserabilis puella acri dolore fatigata, voce
						<lb/>qua poterat ita dicendo a precibus non cessabat: «Domine piissime, adiuva
						<lb/>me». Qui pietate commotus super inflatum guttur signum crucis edidit, tertio
						<lb/>ita dicendo: «Sanet te Iesus Christus». Quae mox dolore fugato mirabiliter
						<lb/>est sanata atque, inflactione subducta, in pristinum decorem reformata.
					<lb/>/*</p>
				</div>
				<pb n="778"/>
				<div type="chapter">
					<head><lb/>CAPITULUM XXIIII</head>
					<p><lb/>Horum quoque duorum miraculorum, quae subsequor, non unum testem
						<lb/>subinfero, quia in his tot testes denuntio quot eidem rei interfuisse
						<lb/>mihique illud retulisse recolo. Quadam namque die dum fratres eiusdem
						<lb/>monasterii cum viro Dei Symeone post dulcis caelestis vitae colloquia in
						<lb/>cella consisterent, et ligneum vasculum, in quo oleum quo Christi servus
						<lb/>in suis eduliis utebatur, prae nimia vetustate consumptum fractisque
						<lb/>circulis dissolutum cernerent, sic sancto inquiunt: «Cur, pater Symeon,
						<lb/>oleum quo vesceris perditum ire contemnis? Nonne vasculum in quo habetur,
						<lb/>dissolutis compagibus elisum cernis? Et cur oleum extra diffluere
						<lb/>non metuis? Iam, pater, impera ut vasculum istud circulis constringatur
						<lb/>aut oleum quod intus habetur in aliud transfundatur». Quibus sanctus
						<lb/>taliter respondisse fertur: «Sinite, inquit, fratres, illud sinite: Christus Iesus,
						<lb/>qui omnibus in se credentibus victum tribuit, ipse suo ligamine hoc
						<lb/>vasculum stringit». Quod ita dimissum tota hieme et futura aestate sola
						<lb/>divina virtute sine circulis mansit et nunquam inde vel una olei gutta ulterius
					<lb/>exiit.</p>
				</div>
				<div type="chapter">
					<head><lb/>CAPITULUM XXV</head>
					<p><lb/>Alio quoque tempore dum quidam frater eiusdem monasterii, Andreas
						<lb/>nomine, cum alio quodam fratre nomine Prospero, sicut debilibus mos est,
						<lb/>ad mensam manducans sederet, casu accidente, os piscis in eius gutture ita
						<lb/>versatum est, ut nec illud deglutire nec foras eicere valeret. Qui nimia praefocatus
						<lb/>angustia, totum se videntibus moribundum praebebat, ac velut
						<lb/>moriens revolutis oculis extremum spiritum se exalare credebat. Quid
						<lb/>dicam? Per totum monasterium rumor insonuit, ad morientem monachum
						<lb/>tota fratrum congregatio de Andreae morte mesta cucurrit. Qui videntes
						<lb/>fratrem fere iam mortuum, ad virum Dei, qui in cella degebat, sub celeritate
						<lb/>miserunt. Qui cum veniret et fratrem Andream iam praemortuum
						<lb/>videret, erectis in caelum oculis, Christi misericordiam flebiliter implorans,
						<lb/>elevata manu signum crucis supra laceratum guttur imposuit et confestim
						<lb/>redivivus monachus parciolam, quae faucibus eius inhaeserat, cum sanguine
						<pb n="779"/>
						<lb/>mixtam evomuit. Qui sanus factus omnipotenti Deo gratias retulit,
						<lb/>et quo ipse advixit, per sancti Symeonis virtutem se sanatum patenter
					<lb/>asseruit.</p>
				</div>
				<div type="chapter">
					<head><lb/>CAPITULUM XXVI</head>
					<p><lb/>Quia igitur vir sanctus spiritu prophetiae claruit, si de praeteritis profetasse
						<lb/>dicendum sit, in his quae subsequemur expedire non piguit. Quodam
						<lb/>denique tempore, domina Richelda, quam supra memoravimus, dum
						<lb/>Christi servum Symeonem, quem pro suis sanctis actibus saepe sibi adesse
						<lb/>gaudebat, orationis studio secum Romam duceret, una dierum in nocte,
						<lb/>quae praecesserat, sibi matrem suam migrasse attestatus est. Quod sicut
						<lb/>per spiritum quo pollebat cognovit, ita memoratae dominae pluribusque
						<lb/>aliis plorans innotuit. Altera quoque die eiusdem comitissae filiam sibi matri
						<lb/>mortuam nuntiavit multaque alia, quae sicut ab ipso prophetico spirito
						<lb/>sunt prolata, ita sunt in veritate comperta. Qui cum praefixum diem uni
						<lb/>presbitero, Dominico nomine, retulisset, certumque diem et horam computando
						<lb/>notavit ac ita puellam sub eiusdem diei articulo defunctam reperit,
						<lb/>quo vir Dei, longe positus, sibi et matri mortuam nuntiavit.
						<lb/>Haec de beati viri Symeonis virtutibus, quas vivens in saeculo gessit,
						<lb/>quas etiam in cedulis scriptas invenimus seu quas a veridicis
						<lb/>testibus referri audivimus, hucusque sufficiat. Nunc vero nos ad expedienda
						<lb/>ea, quae in loco ubi eius sanctum corpus quiescit, eius sanctitatis
					<lb/>amor seu caritatis ardor accendat.</p>
				</div>
				<div type="chapter">
					<head><lb/>CAPITULUM XXVII</head>
					<p><lb/>Postquam igitur hic vere Christi discipulus per multa annorum circula
						<lb/>sancte et iuste vivendo plurimas virtutum operationes declaravit
						<lb/>in saeculo, iam decurso praesentis vitae spatio devictoque carnalium vitiorum
						<pb n="780"/>
						<lb/>certamine, sub septimo kalendarum augusti diem clausit extremum.
						<lb/>Cuius beata anima, quia postposito huius saeculi desiderio Christum
						<lb/>Dominum, vitae auctorem, semper amavit, relicto carnis pondere, ad caeli
						<lb/>palatium feliciter properavit, anno dominicae Incarnationis millesimo sextodecimo,
						<lb/>indictione decima quarta, Romani imperii monarchiam obtinente
						<lb/>Henrico primo augusto, ducatus quoque principatum triumphante
						<lb/>Bonifacio glorioso duce ac principe, remunerante ei laboris sui mercedes
						<lb/>Domino nostro Iesu Christo, qui cum coaeterno Patre et Spiritu Sancto
					<lb/>vivit et regnat per infinita saecula saeculorum. Amen.</p>
				</div>
			</div>
			<div>
				<head><lb/>DE MIRACULIS POST EIUS OBITUM</head>
				<p><lb/>Per diversa quoque intervalla temporum in eodem loco, ubi eiusdem
					<lb/>sancti viri pretiosa membra quiescunt, plurima miracula, ut novimus,
					<lb/>claruerunt, quae Deus omnipotens ad incrementum fidei ostendere dignatus
					<lb/>est fidelibus suis, quatenus sanctitatis eius meritum tanto certius illis
				<lb/>innotesceret, quanto virtutum signa crebrius apparerent.</p>
				<div type="chapter">
					<head><lb/>CAPITULUM I</head>
					<p><lb/>Quodam namque die mulier immundo arrepta spiritu ad sepulchrum
						<lb/>eius a parentibus deducta est. Quam nequissimus spiritus adeo miserabiliter
						<lb/>agitabat, ut nisi eam aliquando nexibus stringeret, quoscumque attingere
						<lb/>poterat, cruentis morsibus laniaret. Haec autem dormire nequibat,
						<lb/>quia eamdem crudelissimus hostis die noctuque collidere non cessabat. Ad
						<lb/>cuius tumulum cum ducta fuisset, coepit eam daemon acriter infligere mirum
						<lb/>in modum, sinuosis revolutationibus crudeliter distorquere ac ita per os illius
						<lb/>luctuosis vocibus turpiter exclamare: «Symeon me eicit, Symeon me
						<lb/>expellit». Atque crebro hac repetita voce, de obsesso corpore violenter expulsus
						<lb/>exivit. Tum propinqui et omnes qui aderant, hoc viso miraculo,
						<lb/>manus ad Deum cum clamoribus extulerunt. Dehinc cum filia a daemone
						<lb/>liberata ac sanitati reddita, alacres cum gaudio et laetitia ad propria
					<lb/>redeunt.</p>
				</div>
				<pb n="781"/>
				<div type="chapter">
					<head><lb/>CAPITULUM II</head>
					<p><lb/>Huic miraculo aliud subinferimus, et quia a veris testibus prolatum
						<lb/>cognovimus, dignum fore memoria existimamus. Mulier quaedam de
						<lb/>loco qui Mulus nuncupatur, quia proprio privata gressu per se incedere
						<lb/>nullo modo valebat, aliorum manibus ad sancti viri corpus subvecta est.
						<lb/>Quamque autem pestifera paralisis ita dissolverat, quod in toto suo corpore
						<lb/>nullum sui membrum proprium officium explere valebat. Ubi
						<lb/>dum ducta esset et terraetenus toto corpore prostrata iacens, nihil aliud
						<lb/>agere, nisi tantum labia movere, quiret, non longa interveniente mora, sancti
						<lb/>Symeonis sibi sensit adesse suffragia. Propriis tunc erecta gressibus,
						<lb/>nullius sublata iuvamine, cuncta ecclesiae altaria cum laudibus et luminaribus
						<lb/>alacriter coepit expetere. Quod cuncti qui aderant intuentes, omnipotenti
						<lb/>Deo laudes gaudenter referunt atque cum ea, saluti restituta, ad
						<lb/>loca unde venerant alacriter remearunt. Quae postea pluribus vixit annis
					<lb/>et de facultatibus suis sancti Symeonis corpus visitare saepe curavit.</p>
				</div>
				<div type="chapter">
					<head><lb/>CAPITULUM III</head>
					<p><lb/>Aliud quoque de sancto viro miraculum hiis praelibatis subiungimus,
						<lb/>quod memoriae commendare dignum valde ducimus. In eadem villa
						<lb/>quae monasterio subiacet, quaedam mulier degebat, quam lurida leprae
						<lb/>suffusio ita obduxerat, quod nullus locus corpori inesse videbatur, quem
						<lb/>non obtegeret maculosa leprae varietas. Cumque pluribus sibi adhibitis
						<lb/>medicaminibus et in nullo eorum sibi prodesse conspiceret, hoc unum
						<lb/>consilium menti occurrit, quod sibi fore remedium credidit: si videlicet cilicium
						<lb/>sancti Symeonis aqua ablueret et ex eadem corpus suum perfunderet,
						<lb/>confestim tabida cutis pristinum decorem reciperet. Illa vero quod
						<lb/>mente tractavit, opere implere non distulit. Mox autem ut cilicii partiunculam
						<lb/>lavit et exinde corpus perunxit, morbida caro pristinae saluti est
						<lb/>reddita et cutis prius deformis, proprio decori est restituta. Quae mulier,
						<lb/>sicut sibi accidit et scriptum est, retulit ac suae curationis testimonium
					<lb/>perhibuit.</p>
				</div>
				<div type="chapter">
					<head><lb/>CAPITULUM IIII</head>
					<p><lb/>Per idem tempus quaedam caeca ad sancti viri corpus deducta est,
						<lb/>quam populi multitudo ob audita plurima sancti viri signa e vestigio secuta
						<lb/>est. Cumque prope sancti viri tumulum posita lacrimis et orationibus
						<pb n="782"/>
						<lb/>incessanter insisteret, a Deo est citius exaudita, qui pauperum preces non
						<lb/>despicit, et a sancto Symeone clementer adiuta lumen, quo diutius caruit,
						<lb/>celeriter adipisci promeruit. Alia deinde caeca de pago qui Burbassium
						<lb/>dicitur, sancti Symeonis fama excitata, ad eum properare studuit,
						<lb/>quae iam per septennium oculorum lumen amiserat. Sed cum iam
						<lb/>nimio maerore confecta illuminationis auxilium ab eo expeteret, sicut senserat
						<lb/>expedire, non minima secum ex eodem pago turba comitante, ad beati
						<lb/>viri corpus festinanter cucurrit. Ubi triduo cum hiis qui secum venerant
						<lb/>vigiliis et orationibus lacrimabiliter excubavit. Unde Christi servus pietatis
						<lb/>visceribus motus, lumen diu sibi negatum reddidit. Quo mulier
						<lb/>gaudenter recepto, ad loca unde venerat cum toto populi comitatu omnipotenti
						<lb/>Deo et sancto Symeoni gratias agens feliciter rediit. Et quae prius
						<lb/>ad sanctum aliorum ducatu incesserat, nunc redditu sibi visu sine ductore
					<lb/>redibat.</p>
				</div>
				<div type="chapter">
					<head><lb/>CAPITULUM V</head>
					<p><lb/>Quod nunc subiungimus, ad fidelium notitia proferri operae pretium
						<lb/>duximus. Quodque tanto verius constat quosque fideles credere, quanto
						<lb/>certius eosdem testes, qui se hoc vidisse fantentur, adhuc novimus superesse.
						<lb/>Quidam ex eiusdem ecclesiae familia, Martinus nomine, eo tempore
						<lb/>fuerat, quem diutius languor iam per novennium ita contraxerat, quod
						<lb/>nullo modo incedere nisi duobus subnixus baculis valebat. Quadam namque
						<lb/>nocte almifici patris nostri Benedicti sanctae festivitatis, dum monachorum
						<lb/>coetus matutinale officium solemniter celebrarent, praenominatus
						<lb/>languidus viribus, quibus se substentare poterat, ecclesiam laborioso
						<lb/>conamine appetebat. Ad tumbam servi Christi Symeonis irrepens, ibi toto
						<lb/>extento corpore gemendo procubuit atque multas inibi orando fundens
						<lb/>lacrimas, tandem sopore depressus obdormivit. Cui dormienti beatus Christi
						<lb/>confessor Columbanus cum sancto Symeone in visu apparuit, inter quos
						<lb/>gloriosus vir Domini Benedictus, speciosi habitus claritate decorus, medius
						<lb/>astitit. Beatus itaque Columbanus ad sanctum Symeonem vertens intuitum,
						<lb/>sic eum reverenter alloquitur: «Cur, inquit, frater Symeon, huic aegroto
						<lb/>salutem conferre denegas, quam sibi praeberi tibi contulit divina clementia?».
						<lb/>Ad haec vir sanctus, ut semper erat, aspectu angelicus, taliter
						<lb/>beato Columbano respondit, dicens: «Quia in domo sancti patris Benedicti
						<lb/>tumulatus iaceo, sanitatis donum sine illius iussi sibi impedere non praesumo».
						<lb/>Cui vir Domini Benedictus beato Symeoni ita subiunxit, dicens:
						<lb/>«Curationis beneficium, quod a Deo tibi collatum esse, frater, non dubitas
						<pb n="783"/>
						<lb/>huic languido ulterius largiri ne differas, quia iam ex longo tempore per te
						<lb/>Christi misericordiam interpellat». His dictis protinus ambo ad aegrum accedunt,
						<lb/>manibus iniectis fovendo contigunt, ossibus et nervis consolidatis,
						<lb/>membra diutino rigore constricta pristinae sanitati restituunt.
						<lb/>Qui sospitati redditus, in propriis gressibus reformatus, totam deambulando
						<lb/>circuivit ecclesiam atque hymnidicas laudes Deo referens, voce
						<lb/>qua poterat et qua noverat, sancti Symeonis glorifica deprompsit magnalia.
						<lb/>Tunc in eadem ecclesia ad serviendum Deo devota mente se tradidit ac
						<lb/>exinde per diversas discurrens provincias, cuncta munuscula, quae circumquaque
						<lb/>acquirere praevalet, ad utensilia ecclesiae construenda congregare
						<lb/>non desinit. Qui nunc superest et gaudenter annuntiat quanta circa eum
					<lb/>sanctus Symeon peregit beneficia.</p>
				</div>
				<div type="chapter">
					<head><lb/>CAPITULUM VI</head>
					<p><lb/>Alius quidam vir Heribertus nomine adhuc superest, et in eadem villa,
						<lb/>quae monasterio adiacet, vivit et habitat, quem paraliticus languor sub
						<lb/>nostro tempore graviter deprimebat. Qui cum longa corporis aegritudine
						<lb/>maceratus, nullum suae curationis remedium inveniret, tandem divino
						<lb/>animatur consilio, ut sancti Symeonis sepulchrum expeteret, quatenus ab
						<lb/>eo corporis medelam perciperet. Et quia per se ingredi nequibat, aliorum
						<lb/>manibus ad sanctum corpus in propatulo se supportari iusserat. Tunc
						<lb/>pura mentis devotione lacrimis insistens ac precibus, omnipotenti Deo et
						<lb/>sancto Symeoni dona spopondit, quatenus si illum a corporali molestia
						<lb/>erigeret, votum quod voverat procul dubio annualiter redderet. Qua voce
						<lb/>prolata, mox aeger, mirabile visu!, de stratu suo laetus surrexit. Dehinc
						<lb/>peractis dignis Deo laudibus ac reparatis sibi gressibus, domum unde venerat
					<lb/>incolumis rediit.</p>
				</div>
				<pb n="784"/>
				<div type="chapter">
					<head><lb/>CAPITULUM VII</head>
					<p><lb/>In eodem vico qui Viculus nominatur quaedam mulier fuerat, quam
						<lb/>corporalis aegritudo omnino demerserat. Quae auditis sancti Symeonis
						<lb/>virtutibus, navigio est posita, ad sanctum corpus celeriter est adducta.
						<lb/>Ubi non multis diebus ante sanctas reliquias decumbans, cum orationibus
						<lb/>indesinenter persisteret, quod puro expetit desiderio, celeri est consecuta
						<lb/>effectu. Quae dum inter preces aliquantas morulas faceret et sancti Symeonis
						<lb/>imploraret suffragia, suis ibidem obsequiis decenter exhibitis, continuo saluti
						<lb/>est reddita. Ad locum unde venerat sanitate recepta, cum gaudio
					<lb/>est reversa.</p>
				</div>
				<div type="chapter">
					<head><lb/>CAPITULUM VIII</head>
					<p><lb/>Non multo post tempore ex praedicto loco puella tunc venerat, cuius
						<lb/>Dei nutu manus aruerat. Quae ut ad sancti Symeonis corpus accessit
						<lb/>et munus quod oblatura Deo erat, mentis puritate flebiliter obtulit, quod
						<lb/>fideliter petiit, efficaciter impetrare promeruit. Mox autem ut ad missae
						<lb/>celebrationem cum matre et parentibus devote insisteret ac iuxta morem
						<lb/>candelam presbitero offerret, manum aridam, quam cum lumine presbitero
					<lb/>porrexit, ariditate repente extincta sanam recepit.</p>
				</div>
				<div type="chapter">
					<head><lb/>CAPITULUM VIIII</head>
					<p><lb/>His itaque peractis aliud memorandum de sancto viro supponimus,
						<lb/>quod cuidam monacho in eodem monasterio quondam contigisse audivimus.
						<lb/>Frater quidam in eodem monasterio, Wido nomine, quodam tempore
						<lb/>habebatur, cuius vita et conversatio satis idonea esse probatur. Qui,
						<lb/>dum una dierum ad mensam cum fratribus communiter ederet, os piscis
						<lb/>ita gutturi eius infigitur, quod ex eadem infixione spiritum emittere penitus
						<lb/>credebatur. Qui nimia praefocatus angustia, tanto acrius cruciabatur dolore,
					<lb/>quanto sibi vicinius senserat mortis periculum imminere.</p>
					<p><lb/>Quid ageret ut mortem evaderet? A mensa protinus concitatus surrexit
						<lb/>et ad sancti Symeonis loculum, magnis cum clamoribus, moribundus cucurrit.
						<lb/>Iam iamque ita eum repentina mors nexibus strinxerat, quod revolutis
						<lb/>oculis omnes illum vitam exhalare credebant. Ubi aliquamdiu provolutus,
						<pb n="785"/>
						<lb/>tandem sancti Symeonis pietas ita fratri subvenit, quod piscis spinaculum,
						<lb/>quod tenaciter gutturi inhaeserat, cum sanguine violenter eiecit.
					<lb/>/*</p>
				</div>
				<div type="chapter">
					<head><lb/>CAPITULUM X</head>
					<p><lb/>Daemoniaca quaedam de loco qui Ariole dicitur sub nostro tempore
						<lb/>fuerat, quam nequam spiritus ita distorserat, quod tota eius membra discerpendo
						<lb/>contriverat. Hanc aliquando incomptis rictibus ac multimodis
						<lb/>deformitatibus in modum follis inflando sic deformaverat, quod humanitatis
						<lb/>formam instar alicuius informis monstri reddebat. Ad corpus igitur
						<lb/>sancti Symeonis ducta ibique diebus ac noctibus, ieiuniis et orationibus,
						<lb/>vigilanter pernoctata, continuo horridus daemon, sancti viri terrore concussus,
						<lb/>de obsesso corpore territus exiit atque in vacuas auras expulsus evanuit.
					<lb/>/*</p>
				</div>
				<div type="chapter">
					<head><lb/>CAPITULUM XI</head>
					<p><lb/>Cum inter innumera sancti viri miracula plurimos ex diversis partibus
						<lb/>virtutum eius fama ad obtinenda salutis remedia excitaret et Paduanus
						<lb/>populus eumdem sanctum Dei summa cum devotione ex more expeteret,
						<lb/>atque prope monasterium in quo eius gloriosa membra quiescunt iam se
						<lb/>adesse gauderent, invenerunt quemdam fluvium Roverinam nomine
						<lb/>adeo inundare, quod illum nullo quoque ingenio poterant transmeare.
						<lb/>Hac igitur difficultate comperta, in ulteriore ripa affixam navim eminus
						<lb/>conspexerunt, quam licet necessario optarent, illam tamen ad transfretandum
						<lb/>nullo ducente habere non potuerunt. Cumque diutius huc illucque
						<lb/>cirumspicerent, et neminem qui sibi navim porrigeret usquam adesse
						<lb/>viderent, humano destituti solatio, sancti Symeonis unanimiter implorare
						<lb/>coeperunt auxilium, Res mira! Navis quae extra fluvium affixa tenebatur,
						<lb/>se eadem hora dissolvit atque praedictos homines ita veloci cursu, sine remige,
						<lb/>petiit, ac si eamdem aliquis gubernaculo remigando dirigeret.
						<lb/>Transito inde flumine ad sanctum corpus venerunt, ubi omnipotenti Deo
						<lb/>et sancto Symeoni, pro impetratis beneficiis gratias cum laudibus referentes,
					<lb/>per viam qua venerunt alacres redierunt.</p>
				</div>
				<pb n="786"/>
				<div type="chapter">
					<head><lb/>CAPITULUM XII</head>
					<p><lb/>In Parmensi diocesi, in villa quae sanctae Eulaliae nuncupatur, quidam
						<lb/>vir nomine Britius nostro tempore fuerat, qui ingruente capitis molestia
						<lb/>per triennium oculorum lumen amiserat. Qui adempto lumine assidue
						<lb/>in luctu et moerore sedebat et crebris precibus, ut lumen recipere mereretur,
						<lb/>Christi clementiam implorabat. Sed auditis sancti Symeonis virtutibus,
						<lb/>ad sanctum corpus eius solo puerulo sui ductore contentus, properare
						<lb/>studuit, quatenus suae caecitatis solamen aliquod, sicut ex multis audierat,
						<lb/>impetraret. Ubi triduo vigiliis et orationibus excubans, cum post
						<lb/>missae celebrationem monachorum coetus, ut mos est, Deo gratias agerent,
						<lb/>ipse sursum erectis oculis quaecumque sibi opposita clare videre asseruit
						<lb/>atque illico recepto visu in laudem Dei se totis nisibus extulit.
						<lb/>Aliquantis ibi peractis diebus ad patriam rediit, et qui prius alterius ductu
					<lb/>venit, postmodum lumen adeptus ductorem suum laetus praecessit.</p>
				</div>
				<div type="chapter">
					<head><lb/>CAPITULUM XIII</head>
					<p><lb/>Tempore quo, pro canonizando eiusdem sancti Symeonis glorioso corpore,
						<lb/>sanctam apostolicam sedem accessimus, quoddam de eodem sancto
						<lb/>viro miraculum claruit, quod ad fidelium notitiam huic opusculo digne summittere
						<lb/>placuit. Puer quidam ex Cremonensium finibus gravi languore
						<lb/>correptus, sed eiusdem sancti viri fama excitatus, quia pedibus incedere
						<lb/>nequiverat, ad sanctum corpus navigio est adductus. Quo cum navis quae
						<lb/>eum adduxerat applicuisset, unus eorum qui eum adduxerant pietate
						<lb/>commotus, illum flentem a navi propriis scapulis sustulit atque ante
						<lb/>Symeonis tumulum miserando deposuit. Cumque inibi manibus terrae
						<lb/>solo haerentibus, superior pars acclivis tota procumberet, posterior vero
						<lb/>nervorum contractione collisa, huc illucque debilia post se crura traheret.
						<lb/>Vix ibi per trium horarum spatia quaerulosis vocibus iacuit, tandem
						<lb/>per altaris gradus paulatim rependo progrediens, loculo in quo sancta membra
						<lb/>quiescunt eiulando inhaesit. Ubi votis ac precibus quibus Deum rogare
						<lb/>noverat, eatenus flebiliter implorare non desiit, quousque per sancti
						<lb/>Symeonis meritum medelam sibi divinitus fuisse collatam celeriter sensit.
						<lb/>Mox autem parva interveniente mora, nervorum, quos paralitica pestis contraxerat,
						<lb/>crepitus patenter auditur, et debilis puer diu obstrictus
						<lb/>salutis gressibus protinus restituitur. Ad quod videndum populorum turmae
						<lb/>catervatim confluunt atque pro tanto miraculo omnipotenti Deo et
						<lb/>sancti Symeoni gratias referunt cum iubilo. Et ibi pura cum devotione
						<lb/>aliquamdiu immoratus, postmodum vero sanitati redditus ad sua
					<lb/>cum gaudio est reversus.</p>
					<p><lb/>EXPLICIT DE MIRACULIS SANCTI SYMEONIS MONACHI</p>
				</div>
			</div>
		</div>
		<pb n="787 Epistolae de sancto Symeone"/>
		<div>
			<head><lb/>Epistola Arsen patriarchae Ierosolimitani pro commendatione sancti
			<lb/>nostri Symeonis monachi et heremitae.</head>
			<p><lb/>In nomine domini nostri Iesu Christi Nazareni atque sanctissimi eius
				<lb/>sepulchri a me indigno famulo custoditi. Ego Arsen non meis meritis patriarcha
				<lb/>Ierosolimita firmo signo sancti sepulchri omni ecclesiae catholicae
				<lb/>salutem et pacem. Precor omnes ad quorum partes Symeon iste monachus,
				<lb/>sanctissimus christianus atque heremita, iverit ut ei bene faciat, quia bonus
				<lb/>atque electus est; ad sepulchrum enim Domini ivit, inde venit ad ecclesiam
				<lb/>beati Petri apostoli; posthinc ad limina beati Iacobi Galliciani perrexit,
				<lb/>atque sic in modum apostolorum, Deo et domino nostro Christo serviendo,
				<lb/>circuiret totum orbem, et non habuit comparem, nisi Iesum Christum.
				<lb/>Ut magis stupeas, panem non manducat nec carnem nec adipem
				<lb/>neque caseum nec ova. Quicumque ergo imperator sive rex vel regina sive
				<lb/>episcopus seu abbas sive marchio seu comes vel quicumque christianus
				<lb/>amore Christi sibi benefecerit vel eum defenderit et viam ostenderit, quia
				<lb/>non scit linguam, sit benedictus a Patre et Filio Sanctoque Spiritu; conservet
				<lb/>eum Dominus in omni opere bono; benedicat et sanctificet eum Pater;
				<lb/>in die iudicii ad dexteram Christi collocetur cum electis, quatinus possit
				<lb/>audire: «Venite benedicti Patris mei» et cetera. Confirmet Spiritus Sanctus
				<lb/>ut verbum Dei, corde perceptum, firmiter atque incommutabiliter
				<lb/>teneat, ut ab iniquissimo diabolo non possit avelli. Qui vero sibi male fecerit
				<lb/>vel eum iniuriaverit, cum dampnatis pereat in aeternum et in saecula
			<lb/>saeculorum. Amen.</p>
		</div>
		<div>
			<head><lb/>Epistola Benedicti papae de canonizatione et constructione ecclesiae
			<lb/>sancti Symeonis nostri.</head>
			<p><lb/>Benedictus episcopus servus servorum Dei Bonifatio gratia Dei marchioni
				<lb/>inclito salutem cum benedictione apostolica. Requisitis iuditium nostrum,
				<lb/>sicut dignum fuerat, utrum in honore Symeonis nuper sanctificati,
				<lb/>quod opera probant et innumera ac diversa miracula testificant, liceret vobis
				<lb/>ecclesiam construere et eius venerabile corpus honorifice collocare ibidem.
				<lb/>De quo respondemus: si ita corruscat miraculis ut vester homo nobis
				<lb/>asseruit, aedificate ecclesiam, collocate in ea eumdem, iuxta quem altare
				<pb n="788"/>
				<lb/>consecrari rogate, in quo reliquiae antiquorum sanctorum recondantur
				<lb/>cum sacratissimo corpore domini nostri Iesu Christi, et sic demum divina
				<lb/>misteria celebrentur. Tractate eum ut sanctum, sanctus sanctorum reddat
				<lb/>vobis mercedem sancti, sicut ipse dixit: «Qui recipit prophetam in nomine
				<lb/>prophetae, mercedem prophetae accipiet». Ipse inspector est renum
				<lb/>et cordium et ipse illi dignam recompensationem remuneret et vobis
			<lb/>pro tanto desiderio gratiam suam indulgeat.</p>
		</div>
		<div>
			<head><lb/>Alia epistola Leonis papae de veneratione s. Symeonis.</head>
			<p><lb/>Leo episcopus servus servorum Dei W[iberto] Mutinensi episcopo salutem
				<lb/>et apostolicam benedictionem. Mirabilis Deus in sanctis suis,
				<lb/>gloriosus et mitis, magnae misericordiae et super malitiam praestabilis,
				<lb/>multorum fidelium ut vera comperimus relatione, centupla remuneratione
				<lb/>donavit sancti sui confessoris meritum et laborem Symeonis. Reverentissimo
				<lb/>abbati sancto Benedicto exhibeatur honor, adiuncto sibi socio Symeone
				<lb/>monacho, heremita et diacono. Mantuanus episcopus novam ibi consecrabit
				<lb/>ecclesiam, cui volumus ut exhibeas honorificentiam, scilicet interesse
				<lb/>te volumus huic consecrationi et huius corporis elevationi, et altare in eius
			<lb/>honore consecretur, quem Deus summa virtutum clarificavit dignitate.</p>
		</div>
		<div>
			<head><lb/>Item alia episola.</head>
			<p><lb/>A[lexander] episcopus servus servorum Dei H[eliseo] Mantuano pontifici
				<lb/>salutem et apostolicam benedictionem. Visis litteris quas antecessor
				<lb/>noster beatae memoriae papa Leo conscribi fecerat de corpore Symeonis
				<lb/>monachi et heremitae, eius sanctitate confisi, quicquid ipse laudavit et
				<lb/>nos laudamus. Ad hoc autem perficiendum Ferrariensem seu Veronensem
			<lb/>episcopos associamus.</p>
		</div>
	</body>
</text>
</TEI>
