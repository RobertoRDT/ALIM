<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Passio S. Lucii pape et martyris</title>
				<author>Guaiferius Casinensis</author>
				<respStmt>
					<resp key="print_editor">Edizione critica a stampa a cura di</resp>
					<name>O. Limone</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3337" unit="words">Parole: 3337</measure>
				<measure quantity="21080" unit="characters_without_spaces">Caratteri (spazi esclusi): 21080</measure>
				<measure quantity="24022" unit="characters_witht_spaces">Caratteri (spazi inclusi): 24022</measure>
			</extent>
			<publicationStmt>
				<publisher>ALIM</publisher>
				<date when="2002-10-18">18/10/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti letterarie </note>
				<note>Note: Data di composizione dell'opera: seonda metà dell' XI secolo&#13;
Parole: 3418&#13;
Caratteri: 21045&#13;
GM</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<editor>O. Limone</editor>
						<title>L'opera di Guaiferio di Montecassino</title>
					</analytic>
					<monogr>
						<title level="m">Monastica. Scritti raccolti in memoria del XV Centenario della nascita di S. Benedetto (480 - 1980)</title>
						<imprint>
							<publisher>Pubbl. Cassinensi</publisher>
							<pubPlace>Montecassino</pubPlace>
							<date>1983</date>
							<biblScope unit="volume">3</biblScope>
							<biblScope unit="page">116-130</biblScope>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti letterarie </term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="116"/>
		<div>
			<head><lb/>PASSIO S. LUCII PAPE ET MARTYRIS
			<lb/>AUCTORE GUAIFERIO CASINENSI MONACHO</head>
			<div type="chapter">
				<head><lb/>I.</head> <p>Fortissima et preclara virtutum studia, que credentibus ad
					<lb/>commune compendium sacre fidei documento formata sunt, altius
					<lb/>celata et impressa in martyrum maxime cernimus armatura. Illuc
					<lb/>enim labore, illuc constantia et in eum verticem animi se magnitudine
					<lb/>contulerunt, unde facta eorum clarissima ubique gentium,
					<lb/>ubique terrarum, preter oculos omnium sempiterna memoria presententur.
					<lb/>Effecit hoc obstinata patientia exercitii, que non modo
					<lb/>illos delicata et mollia non admonuit, sed robur etiam lassandi
					<lb/>manus cedentium et vincendi omnem vim totius hostilitatis
				<lb/>indulsit.</p>
				<p><lb/>Hos enim virtus Dei et sapientia Christus, in illud suum frequentissimum
					<lb/>et singulare famulitium, ascivit. Hoc lectum bellatorum
					<lb/>genus novo militie sacramento inter pretorianos sue curie
					<lb/>milites consecravit, ut armati fortitudine animi nudo corpore sub
					<lb/>ictum venirent, nihil durum extimescerent, nihil difficile formidarent,
					<lb/>nihil intolerandum putarent, omnia humana despicerent, omnia
					<lb/>graviter, omnia constanter, omnia splendide factitarent, orbem
				<lb/>denique ipsum non modo prelio sed bello superarent.</p>
			</div>
			<div type="chapter">
				<head><lb/>II.</head> <p>Porro hec consecratio imperatoris eterni et ad eius gloriam
					<lb/>(non tamen ut alicuius egeat) instituta est et ad humane rei
					<lb/>publice presidium comparata: ne velut navem solida et durabili
					<lb/>materia fabre factam, tenaci compage solidatam, variis coloribus
					<lb/>auroque distinctam, mobili clavo, firmis rudentibus, malo excelso,
					<pb n="117"/>
					<lb/>carchesio insigni, velis splendentibus, postremo omnibus armamentis
					<lb/>et ad usum idoneis et ad contemplandum honestis, si eam
					<lb/>nulli gubernatores, nulli remiges agant, facile cum huiusmodi instrumentis
					<lb/>aut in pelagus merget aut in scopulos tempestas allidet.
					<lb/>Ita per pulchram et eximiam hominum creaturam - dilectum
					<lb/>animal conditori, imaginem Dei, similitudinem redemptoris, orbis
					<lb/>speculum, etheris dignitatem - principatus et potestates huius
					<lb/>mundi et spiritualia nequitie in celestibus, crebra, vehementi et
					<lb/>usitata incursione perditum irent, si pro ea duces, martyres divino
				<lb/>magisterio, minime dimicassent.</p>
				<p><lb/>Sed adversus huiusmodi acies earumque manus, in potentes
					<lb/>tyrannos per urbes innumeras toto terrarum orbe diffusos, non
					<lb/>multitudine militum, non numerositate legionum, non fulgentibus
					<lb/>armis, non pecuniis infinitis a duodecim tantum primariis, qui simul
					<lb/>imperatoris et militis officia gererent, obviatum est, qui se copiis
					<lb/>exponerent, qui receptui signa nescirent, qui pugnam nullatenus
					<lb/>detractarent, nulla materiali armatura, ne levi quidem, quibus
				<lb/>etiam baculo interdictum erat, insignes.</p>
			</div>
			<div type="chapter">
				<head><lb/>III.</head> <p>Ex quibus nempe primariis Simon ille, longe omnium
					<lb/>excellentissimus, omnium princeps, omnium antesignanus, cui ex
					<lb/>fidei soliditate et amoris affectu erga Dominum salvatorem Petrus
					<lb/>est nomen impositum, in urbem, ubi thronus ubi dignitas ubi monarchia
					<lb/>terreni rutilabat imperii, suarum posuit castra virtutum,
					<lb/>tantusque vir Deo plenus in superando insuperabilis fuit, ut nemo
					<lb/>post ipsum vel sperare similem audeat vel optare triumphum.
					<lb/>Neque enim se digno negotio decertasset, si se cum aliis composuisset
					<lb/>qui vinci sine laude rnaxima et gloria potuissent. Ad ardua
					<pb n="118"/>
					<lb/>et difficilia Capitoline arcis ascendit, ut excusso Jobe de solio reliquos
				<lb/>facilius demones alibi civitatum eadem ruina sequeretur.</p>
			</div>
			<div type="chapter">
				<head><lb/>IV.</head> <p>Intentus igitur tam diligentissimo operi, disceptatores et arbitros
					<lb/>ad suum arbitrium informavit, qui et ipsa monstra inmania
					<lb/>Crucifixi virtute subigerent, sordibus orbem terre purgarent, malitiam
					<lb/>perdomarent, qui iracundiam, qui invidiam, qui avaritiam,
					<lb/>libidinem omnesque pestes ab humanis mentibus cohiberent. Nudi
					<lb/>et ipsi, quibus nullum erat in re familiari presidium, nullum sub
					<lb/>celo commodum divitiarum, mutaturi equidem pontificio consulatum,
					<lb/>presulatu imperium, sacerdotio magistratum, preturam, prefecturam,
					<lb/>ipsam denique senatoriam dignitatem et reliqua id genus
					<lb/>officia in ecclesiasticam dignitatem eorumque coruscantibus
					<lb/>signis sic mundum subacturi, ut hodieque omnes gentes, omnia
					<lb/>regna, ipsum etiam imperium Romani sacerdotii decretis iussionibusque
				<lb/>videas famulari.</p>
			</div>
			<div type="chapter">
				<head><lb/>V.</head> <p>At contra Romana potentia illa sua victricia, non solidis
					<lb/>tamen successibus, signa movet, ferocioribus adversus illos animis
					<lb/>quam in quoslibet hostes vim suam intendit, ut veneficos, ut
					<lb/>patrie proditores, ut in exitium publicum generatos, omni genere
					<lb/>tormentorum aggreditur. Experitur in Petro crucem, in Clemente
					<lb/>exilium, in Marcello servitutem, catenam in Alexandro, gladium in
					<lb/>Lucio. Et cum per totum orbem de familia Christi quosdam velut
					<lb/>rabidas feras affligeret, quosdam ut truces et immansuetas occideret,
					<lb/>in alios velut in animal morbidum ferrum dimitteret, alios ut
					<lb/>portentosos fetus extingueret, alios ut monstruosos debilesque
					<lb/>necaret, non a familiaribus, non a domesticis, ne a seipsa quidem
				<lb/>immanem avertere potuit crudelitatem.</p>
			</div>
			<pb n="119"/>
			<div type="chapter">
				<head><lb/>VI.</head> <p>Ecce hic Porphirides Lucius, civis Romanus, pontifex maximus,
					<lb/>de cuius triumphi titulo dies hodierna gloriatur, illius familie
					<lb/>pollens nominis dignitate, que ut Roma superesset, Carthaginiensi
					<lb/>et Numantino furori, immo totius orbis modum et finem
					<lb/>imposuit. Propter suam oportunam in rem publicam operam, sub
				<lb/>Valeriano Cesare capitali sententia ductus est.</p>
			</div>
			<div type="chapter">
				<head><lb/>VII.</head> <p>Sed videtur opere pretium ad posteritatis compendium
					<lb/>seriatim evolvere, quod homo totius integritatis et magno natu,
					<lb/>patricius scilicet, ingenio prudenti acutus, oratione limatus, iuris
					<lb/>peritorum eloquentissimus, eloquentium iuris peritissimus (cuius
					<lb/>maiestas et amplitudo et dignitas sacerdotii celum destinaverant).
					<lb/>Interdicturus sibi voluptatibus et vitiis, ab ineunti etate totum se
					<lb/>sacris moribus officiisque indulserit, quodque derelictos a pietate,
					<lb/>a misericordia, ab humanitate, inveteratos etiam perfidie, libidinis
					<lb/>et odii homines, non severitate austera, non remissione diffusa,
					<lb/>non gravitate tristissima, sed machinatione orationis varie et vehementis,
					<lb/>plene animi, plene spiritus, plene dulcedinis, plene veritatis,
					<lb/>in arcem pacis quietis et religionis eduxerit. Nec illud quoque
					<lb/>alienum fore, quonam modo de titulo Christianitatis cum Cesare
					<lb/>furibundo compositus (cui ancillari Romana et gentium iura videbantur)
					<lb/>a litis intentione ad depulsionem, a depulsione ad statum
					<lb/>obeundo, prudenter et splendide ratione et concertatione verborum
					<lb/>ea locutus que versantur in societate civili, in sensu communi,
					<lb/>in natura, in moribus semper superior fuerit. In campum enim patentem,
					<lb/>ubi spectatores Christum, principatus et potestates haberet,
					<lb/>proposita illum premia et animi magnitudo sustulerat: cui pro
					<lb/>vallo et hostium statione dimicanti, deprimi inclinari nec moveri
					<pb n="120"/>
					<lb/>quidem contigit, ut triumphum ex virtute nascentem ad celeste
				<lb/>imperium, gaza maxima potitus, asportaret.</p>
			</div>
			<div type="chapter">
				<head><lb/>VIII.</head> <p>Ad hanc igitur gloriam et nobilitatem expetendam, execrandum
					<lb/>id admodum ratus, quod perturbationum omnium fontem
					<lb/>principiumque persenserat, primum intemperantie monstro
					<lb/>(que sic est a recta mente, ab omni ratione defectio, ut hac animus
					<lb/>infectus nec regi nec contineri potuerit) fores animi clausit,
					<lb/>admissa semel in mentis hospitium moderatrix virtutum et domina
					<lb/>temperantia. Appetitiones quidem, ut recte rationi parerent, effecerat
					<lb/>utque frugi homo iudicia sana servaret, omnia recta faceret,
					<lb/>moderati constantis et quieti animi esset, ne tabesceret molestiis,
					<lb/>ne frangeretur timore, ne inani alacritate gestiret, ne denique
				<lb/>nisi celesti desiderio arderet.</p>
				<p><lb/>Que cum se virtus in editissimum et locum eminentiorem receptisset,
					<lb/>unde vacare sibi totum, quod illustraverat, conspectum iret,
					<lb/>bene usa viribus suis, pectus beati viri comitibus tantum liberum
					<lb/>et eque mirabile dedicavit erarium; unde res bone utiles et honestae,
					<lb/>iustitia, continentia, prudentia, magnitudo animi, liberalitas,
					<lb/>pietas, amicitia, spes, fides, caritas, cetereque contrarie vitiis
					<lb/>virtutes expeti facile potuissent. Ita quidem divina providentia
					<lb/>ei, qui iura, qui urbem, qui vera sacra servaturus esset, qui in forum,
					<lb/>qui in rostra, qui in curiam de Christo dicturus procederet,
				<lb/>huiusmodi competere iussa sunt ornamenta.</p>
			</div>
			<div type="chapter">
				<head><lb/>IX.</head> <p>Humano igitur generi ut summe divinitatis facture, immo
					<lb/>ut Dei similitudini intentus, circumspicit largam ubique et assiduam
					<lb/>mali materiam, alios egestate laboriosos, alios ambitione
					<lb/>sollicitos, alios torpentes desidia, alios sordidatos luxuria, hos impatientia
					<pb n="121"/>
					<lb/>concuti, illos sevitia inflari, quosdam iracundia furere,
					<lb/>crudelitate quosdam insanire. Adversus quos miserandos affectus,
					<lb/>vir bonus operam et robur pectoris experitur et secundum Apostolum
					<lb/>omnibus omnia factus, quod referret omium, unicuique animum
				<lb/>gerit.</p>
				<p><lb/>Et modum prestat unicuique, indulgentiam tanquam fratri,
					<lb/>venerationem tanquam parenti, cultum tanquam superiori; huius
					<lb/>miseretur, illi moderatur; huic succurrit, hunc instruit; omnibus
					<lb/>autem inter tot errores, dies noctesque male menti laborantibus,
					<lb/>ad beate eterneque vivendum, tritissimum quoque et celelerrimum
				<lb/>in hec verba iter ostendit.</p>
			</div>
			<div type="chapter">
				<head><lb/>X.</head> <p>« Lubrica sunt et incerta omnia, si dici possunt bona, que
					<lb/>speciosa sed fallaci voluptate, miseros mortales alliciunt: pecunia,
					<lb/>dignitas, potentia et alia id genus. Ad que tot homines inducti,
					<lb/>ceca cupiditate obstupescunt. Ista cum labore possidentur, cum
					<lb/>invidia conspiciuntur, neminem non sollicitum faciunt, neminem
					<lb/>bene felicem, neminem bene securum. Nullus stabili consistit loco,
					<lb/>iactantur omnes, pendent, fluctuant, in alterutrum illiduntur: alii
					<lb/>alios cadentes trahunt, alii aliis exitio sunt. Strages est ista non
					<lb/>vita, et coacervatio aliorum super alios ruentium. Respondet sibi
					<lb/>quisque ad votum, licet, credatque voluptatem summum bonum,
				<lb/>gloriam et seculi pompas et ultima vitia in summa felicitate ponat.</p>
			</div>
			<div type="chapter">
				<head><lb/>XI.</head> <p>Omnia tamen humana brevia et caduca sunt nec procedentia
					<lb/>in partem aliquam temporis longioris: cito transeunt et immaturo
					<lb/>citra incrementum termino concluduntur, ut nec illis diu
					<lb/>stare contigerit, etiam que vetustate gloriantur. Extendamus, si
					<lb/>libet, etatis nostre metam, cuius medium pauci computant in annum
					<lb/>centesimum: inde ducatur animus ad longissima et infinita
					<lb/>evi spatia. Hec tempora, eternitati comparata, quam proportionem
					<pb n="122"/>
					<lb/>facerent, etiamsi nobis etas annum millesimum indulgeret? Que
					<lb/>cum huiusmodi sint, exiguum istud et breve, quo cogimur ad morem
					<lb/>animalium vivere, ita totum negligentie desidieque mandamus,
				<lb/>ut id ipsum plane sit mori, quod vivimus.</p>
				<p><lb/>Humana enim per luxum et intemperantiam a pueritia vita diffluit,
					<lb/>tempore iners, defatigata lasciviis, ambitione suspensa, mercandi
					<lb/>cupida, vaga et inconstans et sibi displicens, quam undique
					<lb/>vitia urgent, undique circumstant, nec eam bene collocari, nec ulli
					<lb/>bone rei impedi, nec erigere vultum, nec attollere lumina in
					<lb/>aspectum veritatis sinunt. Cogit tandem se miseram, fabricatos
					<lb/>digitis suis adorare deos, gaudet ante inepta simulacra, ante inepta
					<lb/>figmenta, ante nefandissima monstra corpus inclinare captivum,
					<lb/>placetque statum sublimen ad celum et ad Deum suum vultum
					<lb/>erectum, cum ceteris animalibus pronis ad terram situ vergente
				<lb/>deprimere.</p>
			</div>
			<div type="chapter">
				<head><lb/>XII.</head> <p>Huic porro vite in tanta tempestate, in tam reciproco
					<lb/>mari, in procelloso pelago naviganti, nulla salus nisi iactura, nulla
					<lb/>quies nisi naufragium, nullus portus nisi interitus est. Supersesendum
					<lb/>ergo est omnibus illecebris seculi et idolis errore humano
					<lb/>adinventis, ad Deum eundum est, ad celestia intendendum: illuc
					<lb/>intuere, illuc oculos erige, illuc suspensum pectus attolle, ne te ad
					<lb/>pulvinaria mortuorum hominum sternas, ne ante creaturam in
					<lb/>tuum conditam famulitium cadas, serva dignitatem, serva sublimitatem,
					<lb/>serva Dei similitudinem. Tantus quantus es persevera,
					<lb/>talis sis qualis a Deo factus es, respice te, fac sis tecum, redi ad
					<lb/>animum: ut cognoscere Deum possis, te prius agnosce. Ille in se
					<lb/>credentibus celum patriam facit, super solem et stellas mansiones
					<lb/>edificat, ubi honores eterni sunt, gaudia infinita, pax sempiterna,
					<lb/>quies perpetua. Ad hec inestimabili caritate adoptat in filios homines
					<lb/>et, que solius ipsius est, partecipare eosdem facit divinitatis
				<lb/>nomen et dignitatem.</p>
			</div>
			<div type="chapter">
				<head><lb/>XIII.</head> <p>Ergo ab hoc exiguo et caduco temporis transitu, in illa
					<lb/>totos nos demus animo, que immensa, que eterna sunt, que melioribus
					<pb n="123"/>
					<lb/>meliora, ad que nimirum sola Christi caritate deducimur, ubi
					<lb/>nobis nulla seculi diuturnitate interdicitur, in omne admittimur,
					<lb/>ubi non costringimur, non asserimur, sed tuti, sed liberi, sed eterni,
					<lb/>libero et aperto fruimur celo. Ibi nos terror nullus invadet, non
					<lb/>ira torquebit, non morbus affliget, non suspicio lacesset, non invidia
					<lb/>insectabitur, non metus sollicitabit, non levitas inquietabit. An
					<lb/>non, si bene estimes, sola hec nobis ipsa quodammodo eterni beneficii
				<lb/>locum erepta et ablata sortirentur?</p>
			</div>
			<div type="chapter">
				<head><lb/>XIV.</head> <p>Age dum, si te hodie magistratus aut questionis aut ta tum
					<lb/>animi causa duci iuberet, ut primo virgis cesus, inde ligatus
					<lb/>ad palum, securi feriendam cervicem lictori exponeres sicque propinquis
					<lb/>et necessariis, coniuge, liberis assistentibus, execrabiles populo
					<lb/>spectaculum dares, si supplicationilus undique pro ereptione
					<lb/>actis parum succederet. Quid inanis illius et ventose felicitatis in
					<lb/>tanti terrore discriminis, si responderet etiam ad omne vite tempus
				<lb/>recoleres? </p>
				<p><lb/>Certe, si tum tibi possibile esset libere magnitudinem tuam et
					<lb/>illa fulgentia bona estimare, lectos aureos, aureis mensas fulgentes
					<lb/>vasis, supellectilem grandem, servorum turbam, unguenta, coronas,
					<lb/>odores, conquitissimas epulas, que fastidienti gule a Gadibus,
					<lb/>aurora et ab ultimo potantur oceano, sentires utique, dispungendo
					<lb/>et recensendo omnes vite tue dies, nullum memoria dignum, sed
					<lb/>omnes eque perditos atque exitiabiles apud te resedisse, magisque
					<lb/>te miserum et infortunatum quam Syracusanum illum, cuius qui
					<lb/>impenderet cervicibus, in illo tam desiderato apparatu, gladius a
				<lb/>tecto demissus seta equina cernebatur.</p>
			</div>
			<pb n="124"/>
			<div type="chapter">
				<head><lb/>XV.</head> <p>An tu illos vivere putas, qui tetri, rabidi et concitatissimi
					<lb/>sunt impetu doloris, armorum, sanguinis, suppliciorum, quorum
					<lb/>est minax vultus, tristis frons, torva facies, citatus gradus, manus
					<lb/>inquiete, color versus, suspiria crebra: micant oculi, horrent capilli,
					<lb/>stridet spiritus, quatiuntur labra, comprimuntur dentes; qui
					<lb/>pulsant humum pedibus, qui complodunt sepius manus, qui totum
					<lb/>concitant corpus, fedi visu, horrendi facie, omni denique irarum
				<lb/>affectione deformes? </p>
				<p><lb/>Aut illis iure tuo vitam cedis, qui quorumdam inhonorifico
					<lb/>facto vel dicto moventur, si aliorum sermonem superbus aliquis
					<lb/>aversatus est aut palam risit; qui, si cum aliis ad cenam non admissi
					<lb/>sunt, aut si admissi, non in medio sed in ultimo forte locati,
					<lb/>si illis salutantibus mutuam salutationem non de industria salutatus
					<lb/>non reddidit, serio ista fieri et ad suam contumeliam credent?
					<lb/>Quid de invidis censes, qui aliena felicitate tristantur, alienis
					<lb/>malis delectatur, qui ut commodum aliquod consequantur, alios
					<lb/>violant, nature leges evertunt, ab humanitate exeunt et hominem ex
					<lb/>homine tollunt? Nonne hec eterna miseria est et inhumana voluptas?
					<lb/>Nec illos mortuos putas, quibus longe parate opes et rerum
					<lb/>abundantia et magnifcentia edium regiarum semper timori
					<lb/>sunt, ne tantos eos apparatus aut pretoris sevitia aut aliqua intercedens
					<lb/>culpa depilet? Exagitati etiam morbis doloribusque, quibus
					<pb n="125"/>
					<lb/>ferrum et ignis admovetur, quorum ossa frangi et legi videmus,
					<lb/>quorum vene extrahuntur, membra amputantur, vivunt? Quid inconstantes
					<lb/>illi, qui fluctuationem suam sistere nequeunt, qui tranquillitatem
					<lb/>abhorrent, qui omni motu animi tumultuantur, quos
					<lb/>penitentia cepti tenet incipiendi timor, infirmi ad omne tolerandum,
					<lb/>nec laboris patientes nec voluptatis, qui proposita sepe mutant
					<lb/>et in eadem revolvuntur, qui quodammodo fugiunt, qui nullum
					<lb/>novitati locum relinquunt, quibus fastidio vita est et ipse
				<lb/>mundus? </p>
			</div>
			<div type="chapter">
				<head><lb/>XVI.</head> <p>Omnes profecto istos, in quos tam pestilentes affectus
					<lb/>incursant, pro sui miseria mortuos quam vivos non immerito dixerim,
					<lb/>presertim cum ad votum parum detur, corporis custodia retentis,
					<lb/>suis abuti voluptatibus, et eiectis supra omne, quod dicitur
					<lb/>miserum, miserabile et irremediabile, sententia irrefragabilis sit
				<lb/>illatura tormentum.</p>
				<p><lb/>Retinendus est ergo in proclivi animus et adversus ardua impellendus.
					<lb/>Non est dubium, quin ascendens nitatur: obluctari patientia,
					<lb/>fortitudo et perseverantia debent, ut ferentia pessum hominem
					<lb/>vitia subigant, utque tam claram et nitidam neque uno genere
					<lb/>formosam, natam fastigia celi transcendere creaturam, infernali
				<lb/>precipitio non ostendant.</p>
				<p><lb/>Eamus itaque perditum, quod melius equius est, seculi voluptates.
					<lb/>Opibus vero, que verius occupationes sunt dicende, renuntiemus.
					<lb/>His enim admissis, bona omnia subvertuntur. Exigua porro
					<lb/>sunt que in tutelam hominis necessaria sunt, que desideriis corporis
					<lb/>satis facere possunt. Facili tegumento submovetur frigus, alimentis
					<lb/>modicis fames sedatur et sitis. Non est quod naturam accuses,
					<lb/>passim quoque et omnibus locis iacent, quibus te nutrire
					<lb/>potest. Quid denique tua intererit, si exquisitis artibus ventri servitur
					<lb/>ut gula irritetur, stomachus impleatur? Non diu ista fient.
					<pb n="126"/>
					<lb/>Hospitabundi hic, immo hospites sumus, in alieno manemus.
					<lb/>Vis probare. Expecta parum et parte luxurie et dilecti penitus
				<lb/>oblivisceris hospitii. Corrigamus errata, quibus satis indulsimus.</p>
			</div>
			<div type="chapter">
				<head><lb/>XVII.</head> <p>Redeamus ad limitem nostrum Christum, qui nos errare
					<lb/>non patietur, in quo qui fortiter ambulat non offendit, qui concitatius
					<lb/>fertur non labitur, in quo nullum velocitas patitur intervallum.
					<lb/>Ecce militie superne adscriptos ad donativa recipienda nos
					<lb/>citat. Ingentia sunt, ut diximus, et eque divina, que pro tanta nobis
					<lb/>expeditione promittit. Nihil frustra tentabimus, nihil prohibebimur.
					<lb/>Omnia cedent, omnia obsequentur; ita quidem famulatum
				<lb/>imperio, servitutem libertate, iam non mutandi mutavimus ».</p>
			</div>
			<div type="chapter">
				<head><lb/>XVIII.</head> <p>Hec cum ab Lucio dicta essent, populus frequens Christianam
					<lb/>ad celum religionem attollere, nomina dare, fidem poscere,
					<lb/>alii satagebant ante alios. Fideles vero non parvo in dies desiderio
					<lb/>accendebantur ad mandandum ei pontificatum, cum primum Cornelio
					<lb/>celum obtingeret, eum successioni aptissimum, qui Romanum
					<lb/>sacerdotium cum doctrina tum virtutibus etiam administrare
				<lb/>posset, acclamantes.</p>
			</div>
			<div type="chapter">
				<head><lb/>XIX.</head> <p>Cornelio interea cum martyrii laurea celo candidam exhibente,
					<lb/>pontificii maximi Lucius, omni Ecclesia annitente, potitur.
					<lb/>Erat ei vetus opera, es alienum pro eo, qui solvendo non erat,
					<lb/>solvere, factioni pretoriane privatum etiam intercedere, ut oppressos
					<pb n="127"/>
					<lb/>iudiciis liberaret: miserari pupillos, consolari afflictos, egentium
					<lb/>providere inopie, advenam, viduamque defendere Illum enim Patrum
					<lb/>nostrorum et memoriam et exemplar Job, virum fortissimum,
					<lb/>affectabat, cuius hec et alia liberalissima verba de huiusmodi officiis
					<lb/>eum Scriptura docuerat: « Salvabam pauperem de manu potentis
					<lb/>et adiuvabam pupillum, cui non erat adiutorium. Os vidue
					<lb/>me benedixit et indutus eram iudicium, et circumdatus equitate.
					<lb/>Ego eram oculus cecorun et pes claudorum; ego impotentium pater,
					<lb/>examinabam causas sine exceptione, et confringens iniustorum
				<lb/>molas, auferebam rapinas de mediis dentibus eorum &gt;&gt; .</p>
			</div>
			<div type="chapter">
				<head><lb/>XX.</head> <p>Cumque totus ad hec eatenus immigraret officia, ut vix satis
					<lb/>otii suppeditare aliis institutis pietatis ac religionis posse putaretur,
					<lb/>ita tamen aurea idem statera summam rerum erat &lt;solitus&gt;
					<lb/>examinare ut eque in alterutram partem magna cum admiratione
					<lb/>omnium mentes et oculos flecteret. Septem nimirum antistites,
					<lb/>quasi artifices et vite humane custodes (sic enim decebat, ut suum
					<lb/>habitatorem Paraclitus, donorum suorum re et numero potentem,
					<lb/>ostenderet), lege magistrante, consecravit. Quibus pectusculum et
					<lb/>separationis brachium dextrum obtingeret, ut sacerdotes essent,
					<lb/>ut ad Dominicun altare ascenderent, ut sacrificium salutare offerrent;
					<lb/>qui essent pleni scientia, pleni diligentia, pleni magnitudine,
					<lb/>pleni fide, pleni omni divina intelligentia, immo pleni omnium virtutum
					<lb/>Deo. Hos denique opportunissimos munire ad se audiendum
					<pb n="128"/>
					<lb/>viam in iudicii ac defensionis possessionem constituit, ut in ecclesia,
					<lb/>doctrine verbo, sollicitudine multa, vigiliarum labore peccantium
					<lb/>benivolentiam sibi conciliarent; docturi eos potius illum
					<lb/>sequi tramitem, per quem possent ad veri Dei notitiam, unde discessum
				<lb/>fuerat, pervenire.</p>
			</div>
			<div type="chapter">
				<head><lb/>XXI.</head> <p>Tales quippe antistites, presul presulum, pontificum pontifex
					<lb/>sacerdotum, principium princeps, rex regum, dominus dominorum
					<lb/>ad ferenda vasa dominica probat. Nihil remissum, nihil
					<lb/>dissolutum habentes, nullum anime, nullum corporis lapsum extimescentes,
					<lb/>ut sint sancti corpore et spiritu, ut magni vocentur in
				<lb/>regno celorum.</p>
				<p><lb/>Neminem ergo ex his communem (essent enim multorum) sed
					<lb/>solius Dei, ut separata pars sacrificii ostendebat, esse Lucius voluit,
					<lb/>nec hos equidem ad bellum ire nec in hostem pugnare, sed cum
					<lb/>Moyse elevatis manibus orare, ut, donec orationi vacarent, de invisibili
					<lb/>hoste triumpharet populus, ut pessimos Amalechitas, demones
					<lb/>scilicet, ab ipsa procul statione submoveret; ne, si desisterent
					<lb/>manusque dimitterent, fundi se victores a victis, redintegratis iterum
				<lb/>legionibus, persentirent.</p>
			</div>
			<div type="chapter">
				<head><lb/>XXII.</head> <p>Servabatur preterea apud eum, in sacrosanctis ministeriis
					<lb/>singulari apparatu exsequendis, constitutionis ecclesiastice
					<lb/>mos antiquus. Nam et ministrorum constipabatur magna quidem
					<lb/>et felici frequentia, cum esset ad divina secreta sollemnis accessus,
					<lb/>et legalibus indumentis, que possent inaugurato pontificio velatam
					<lb/>faciem lituum exprobare vel cornu, et si erat mentis habitu,
				<lb/>ornatior insigniebatur.</p>
				<p><lb/>Adinvenit etiam vir studiosissimus vestem illis omnibus, ut
					<lb/>oblectatio censet luminum et diligentia, meliorem, cui nomen dalmatice
					<lb/>est: que cum per se tum ex dignitate sacerdotii, pretiosior
					<pb n="129"/>
					<lb/>toga picta, palmata tunica, purpureo quoque sagulo clavato
					<lb/>fibulis aureis apparebat. Huiusmodi autem utendi levitis etiam potestatem
				<lb/>fecit.</p>
				<p><lb/>Ita vir singularis non modo virtute, constantia et gravitate,
					<lb/>verum ornamentis insignibus preditus, cum illo stipatore suo senatu,
					<lb/>ante res divinas et cerimoniarum sacra, de sacratis legibus,
					<lb/>de tabulis Testamenti, de privilegio Evangelii sitientibus populis
					<lb/>daturus vite fluenta procedebat, ut auctoritatem indumenta pontificalia,
					<lb/>fidem sacri verbi copia faceret, dum civitatem fractam malis,
					<lb/>abiectam metu, debilitatam luxuria, ad spem celestis dignitatis
				<lb/>et libertatis certas erigere.</p>
				<p><lb/>Sic profecto, quod mirabile videri potuerat, diuturno labore
					<lb/>religio inter ipsa scelera valuit, ut legitimis verbis, sermonibus liberis,
				<lb/>Christi nomen et fides vicatim tota Urbe celebraretur.</p>
			</div>
			<div type="chapter">
				<head><lb/>XXIII.</head> <p>Ad hec pontifices Capitolii, gregales demonum, procella
					<lb/>patrie, turbo pacis, tempestas otii, omne scelus, omne nefas, omnem
					<lb/>discordiarum impetum, omnes denique invidie faces et odii
					<lb/>venenati tela nefaria, temere, turbulente, per vim atque furorem
					<lb/>in presulem Lucium intorquebant. Qui direpti tota Urbe sui iuris
					<lb/>fanaticos, omnium delubrorum quisquilias, ad coniurandum in
					<lb/>professores Christiani nominis impellebant, inde per forum et
					<lb/>rostra populares quosque, ut eius sceleris homines, quanto valerent
					<lb/>studio, convenirent eosque vel acerrimis stimulatos odiis
					<lb/>vel datis opibus acceptos, ad huiusmodi quaestionis presidium
				<lb/>compararent.</p>
				<p><lb/>Ex his autem instructis testibus et accusatoribus institutis,
					<lb/>prorumpunt in curiam, vociferante quidem multitudine se venisse
					<lb/>interpellaturos Cesarem ac senatum. Dicunt causam fore minuende
					<lb/>penitus maiestatis et tollende reipublice ni provisum extemplo
					<lb/>fuerit, propterea supersedendum aliis omnibus oportere, et coniugibus,
					<pb n="130"/>
					<lb/>liberis, aris aque focis, maximeque diis immortalibus consulendum,
					<lb/>cavendumque ne, cum improvisos ruina preceps involverit,
					<lb/>frustra dii implorentur, qui quantum infesti sunt eorum sacra
				<lb/>violantibus, tantum etiam ulcisci nolentibus.</p>
				<p><lb/>Hec vox non modo senatui et ceteris dignitatibus, sed Urbi
					<lb/>et ipsi Cesari, pavore incusso, animi fortitudinem expectoravit,
					<lb/>statimque illis ut libere, que vellent, dicerent in Iovis atrio, faciunt
				<lb/>potestatem.</p>
			</div>
			<div type="chapter">
				<head><lb/>XXIV.</head> <p>Senatu dato, maximus ex his et dignitate et natu: "Utar
					<lb/>meo iure dicendi, Cesar, pace quidem tua et magistratus, quod Iuppiter
					<lb/>optimus maximus hac in ede primo pontificibus et regibus,
					<lb/>inde consulibus, tandem vobis privato creditur auctoramento cessisse.
					<lb/>Neque enim sententia mea aliter contra vos, quam pro
					<lb/>vobis dicta, fas est indignari, quos recenti beneficio in collegium
					<lb/>nostrum admissos instituendi corrigendique auctoritas nobis vetusta
				<lb/>subegit.</p>
			</div>
			<div type="chapter">
				<head><lb/>XXV.</head> <p>Sed liceat stomachari ferreque acerbe, dummodo tam
					<lb/>miserabili iactura labefactari rempublicam taciturnitate non patiar,
					<lb/>dummodo eius, recte si dici possunt, conservatores, desidie
					<lb/>accusem, dummodo divinarum religionum interpretes non tantum
					<lb/>voce, verum omni virtute animi et corporis deorum immortalium
					<lb/>fidem ab improbis atque furiosis hominibus oppressam, desertam
					<lb/>ac proditam tuear: quia talia neglegentibus, ut inferentibus celo
					<lb/>litem, contra ignea iacula non erit posse diuturna impunitate
				<lb/>muniri."</p>
			</div>
		</div>
	</body>
</text>
</TEI>
