<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita s. Iuuenalis episcopi Narniensis (BHL 4614 recensio Narniensis)</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>E. D'Angelo</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="1854" unit="words">Parole: 1854</measure>
				<measure quantity="10737" unit="characters_without_spaces">Caratteri (spazi esclusi): 10737</measure>
				<measure quantity="12378" unit="characters_witht_spaces">Caratteri (spazi inclusi): 12378</measure>
			</extent>
			<publicationStmt>
				<publisher>ALIM</publisher>
				<date when="2015-07-31">31/07/2015</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie</note>
				<note>Note: </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>E. D'Angelo</author>
						<title level="m">Narni e i suoi santi: storia, liturgia, epigrafia, agiografia</title>
						<imprint>
							<publisher>Fondazione Centro italiano di studi sull'Alto Medioevo</publisher>
							<pubPlace>Spoleto</pubPlace>
							<date>2013</date>
							<biblScope unit="page">185-207</biblScope>
						</imprint>
					</monogr>
					<series>
						<title level="s">Quaderni del Centro per il collegamento degli studi medievali e umanistici in Umbria</title>
						<biblScope unit="volume">52</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Agiografia</term>
				</keywords>
			</textClass>
			<creation>
				<date when-iso="0801/0900">IX</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC"><item type="itemNotaJC">-ok</item></list></change>
		</revisionDesc>
	</teiHeader>

<text>
	<body>
		<pb n="185"/>
		<div>
			<head><lb/>Vita s. Iuuenalis episcopi Narniensis
			<lb/>(BHL 4614 recensio Narniensis)</head>
			<p><lb/>Cum de uniuerso orbe terrarum misericors et omnipotens
				<lb/>Dominus sanctos suos segregaret, ut scriptum est, a peccatoribus,
				<pb n="186"/>
				<lb/>et rursum ad predicandam eius gloriam eos dispergeret
				<lb/>inter incredulas gentes, impletum est, quod dictum est
				<lb/>per prophetam: Illuxerunt coruscationes tuae orbi terrae, et
				<lb/>uox tonitrui tui in rota, id est in hunc mundum, qui per uestigia
				<lb/>sua uoluitur, et impletur annus. Multi equidem ab
				<lb/>Oriente et Occidente uenient, et recumbent cum Abraham et
				<lb/>Isaac et Iacob in regno Dei, quoniam alios per passionem,
				<lb/>alios per confessionem, alios per genera linguarum, alios per
				<lb/>prophetiam, alios per gratiam curationum, suos testes esse
				<lb/>constituit, et unicuique regioni et unicuique prouinciae siue
				<lb/>urbi proprios dedit habere custodes. Sicut illi, quae domina
				<lb/>gentium est et princeps prouinciarum, urbi Romae, Petrum
				<lb/>ac Paulum, principes apostolorum, ab Oriente, tamquam prima
				<lb/>hora operarios, donauit in uinea Italiæ, Tusciæ et Campaniæ.
				<lb/>In Sebastia donauit Iohannem Baptistam; Iacobos duos,
				<pb n="187"/>
				<lb/>Mathiam et Stephanum in Hierosolymis, prouincia Syriae;
				<lb/>Andream in Patras, prouincia Achaiae; Ioannem in Ephesum,
				<pb n="188"/>
				<lb/>prouincia Asiæ; Bartholomeum Lycaoniae, prouincia Armeniae;
				<lb/>Thomam in Indiam Saracenorum; in Armenia Philippum,
				<pb n="189"/>
				<lb/>Hierapoli; in prouincia Syria Matheum, in terris Amonitorum;
				<lb/>Simonem Chananeum Chorinto, in terris Quaddi;
				<lb/>Marcum Alexandria, prouincia Egipti; Lucam in Beotia, prouincia
				<lb/>Mesopotamiae. Et per eorum merita non solum Italia
				<pb n="190"/>
				<lb/>sed cunctus pollet orbis. Ita et per singulas ciuitates misit
				<lb/>agricolas in uineam suam, et alios ad tertiam, alios ad sextam,
				<lb/>alios ad nonam uel undecimam horam, et denario conuentionis,
				<lb/>id est coronae, locauit. Quia omnes accepturi sunt ancipites
				<lb/>gladios in manibus suis, ad faciendam uindictam in nationibus,
				<lb/>increpationes in populis, ad alligandos reges eorum
			<lb/>in compedibus, et nobiles eorum in uinculis ferreis.</p>
			<p><lb/>Dum omnes iam pene urbes ad Christi fidem per predicationem
				<lb/>martyrum peruenissent, et clara eius ambiebant miracula,
				<lb/>sola Narniensis ciuitas nullum penitus recipiebat Christi
				<pb n="191"/>
				<lb/>gratiam predicantem. Sed tanta idolorum illic erat cultura,
				<lb/>ut nullus ibi locus uacuus reperiri possit, quo non sacrificaretur
				<lb/>in templis tam Ioui, Iunoni, Herculi, Marti, Saturno,
				<lb/>Vintumno, Sentino, Veneri, Iano, Mineruæ, Cereri, Libero patri,
				<lb/>Dianae, Fortunæ, Cyroni, Neptuno, Vulcano: uel quodcumque
			<lb/>idolum nominatur, illic pullulabat cotidie.</p>
			<p><lb/>Et hoc non incongrue, sed paululum seponamus hoc negotium,
				<lb/>et antiquam rem gestam, ut didicimus, enarremus, et
				<lb/>occasione preteritam non negemus. Dum Augustus Cesar ad
				<pb n="192"/>
				<lb/>Persarum olim bella procederet et de omnibus ciuitatibus secum
				<lb/>adduceret exercitum, sola Narnia, quae ante Nequina
				<lb/>nuncupabatur – a nequitia duxit nomen –, contempsit exire.
				<lb/>Qui dum imperator se taliter uidisset contempni, et causa
				<lb/>sua sibi urgeret ambulandi, donauit eam genti Carporum.
				<lb/>Quae tam diu obsedit eam ipsa gens, usque dum se intus
				<lb/>ab homine usque ad pecus interficerent gladio, iurantes ita, ut
				<lb/>unus, qui remanserat, in suo incumberet gladio, et ne unus
				<lb/>quidem ibi remansit. Et intrantes Carpi uastauerunt omnia,
			<lb/>et ciuitatem incendio consumpserunt.</p>
			<p><lb/>Reuertente uero Cesare iam uictore cum multis spoliis,
				<lb/>dolens huic ciuitati, iussit restaurari partem mediam ciuitatis
				<pb n="193"/>
				<lb/>pontemque ei mirae magnitudinis in sublimitate fundauit, et
				<lb/>in triginta annos explicuit; et suo signauit carmine: CESAR
			<lb/>AVGUSTVS, DE MANVBIIS, NARNIENSIS PATRONVS.</p>
			<p><lb/>Et ni fallor, nullius prouinciae huic, ut dicitur, assimilatur
				<lb/>pons. Aquaeductum ei amplius de quindecim milibus intromisit:
				<lb/>de quo nunc tacendum est, quae sit altitudo, quæ
				<lb/>uel circuitiones quoque pontis, in quibus longitudinibus transforauit
				<lb/>montes. Statuam suam ibidem dedicauit, qui locus
				<lb/>ipse in medio foro Augustus uocatur, et de diuersis ciuitatibus
				<lb/>congregatis ciuibus, intromisit. Et imposito ei nomine a
				<pb n="194"/>
				<lb/>Narico flumine, qui de naribus sculpti quasi uituli lapidei
				<lb/>egreditur, Narnia in Colonia &lt; nuncupata est &gt;, quia omnes,
				<lb/>qui de alia regione ueniunt et habitant nobiscum, siue soli
				<lb/>&lt; siue cum eis, qui hospitabantur &gt;, incolae uocantur; ideoque
			<lb/>ac Narnia Colonia.</p>
			<p><lb/>Sileamus iam, quod nunc cepimus, et ad inchoationem
				<lb/>primae ueritatis conuenit reuerti. Visitabatur ipsa urbs Narnia
				<lb/>a multis sanctis: a sancto Terentiano, a sancto Feliciano
				<lb/>quamplurimis uicibus, qui multas ibi iniurias perpessus est,
				<lb/>ita ut in carceribus retruderetur. Necnon et a sancto Valentino
				<lb/>incessanter; et tamen, ut dictum est, nullius recipiebat
			<lb/>uerbum salutis.</p>
			<pb n="195"/>
			<p><lb/>Accidit, ut sanctus Iuuenalis ex Africa Romam pergeret
				<lb/>presbyter, arte medicus. Et dum ad quamdam matronam
				<lb/>Philadelphiam, quae erat ex genere imperatoris, peruenisset,
				<lb/>fecit eum ingredi in domum suam. Quae Christianitatis
				<lb/>exercebat opuscula, et didicit eum esse uirum sanctum, cepit
				<lb/>exquirere, in qua urbe non esset episcopus. Et dum didicisset,
				<lb/>quia in Narniensi ciuitate non haberent episcopum, misit
				<lb/>ad eam uiros prudentissimos, qui explorarent, si in ea inuenirentur
				<lb/>fideles. Et dum repperissent uiros nobiles ac mulieres
				<lb/>de Anichilorum genere, habito consilio, ut deberent sibi
				<pb n="196"/>
				<lb/>copum consecrari, et euntes pariter ad urbem Romam uenerunt
				<lb/>ad pontificem, ut eis ordinandum donaret Iuuenalem episcopum.
				<lb/>Quod dum Deo fauente impletum esset, uenerunt in ciuitatem
			<lb/>suam Narniam cum consecrato Iuuenale episcopo.</p>
			<p><lb/>Tunc cepit sanctus Iuuenalis claro sermone exhortari
				<lb/>populum, ut conuerterentur ab idolis et Christi efficerentur
				<lb/>cultores. Et facto ibi oraculo in honore sancti martyris Valentini
				<lb/>episcopi, qui iam martyr fuerat effectus, ibidem sacrosancta
				<lb/>mysteria celebrabat, multa mirabilia faciebat multasque
				<lb/>uirtutes. Accidit autem quadam die, dum iter ad oraculum
				<lb/>supra nominatum faceret, quod ad Inferiorem Portam in regione,
				<lb/>quae uocatur Marcellinata, constituerat, uenit ad tauum
				<pb n="197"/>
				<lb/>ereum, ubi templum erat Liberi Patris. Continuo exiuit de
				<lb/>templo immolans, et tenuit eum, et nitebatur eidem idolotitum
				<lb/>in os mittere: produxit gladium, et inuersa gladium manica in os
				<lb/>eius misit: qui, strictis dentibus, tenuit uirtute. Et dum ad se
				<lb/>inuasor et sacrilegus retrahere uoluit gladium, manu sua sibi intromisit
				<lb/>in gutture: et inciso gurgulione, cepit squamas per os
				<lb/>cruentas euomere, et clamare: «O cultor Dei, libera me!», et
				<lb/>hæc dicens expirauit. Videntes hoc populi admirati sunt, et
				<lb/>crediderunt, et baptizati sunt eodem tempore, quia Pascha in
			<lb/>proximo erat, uiri ac mulieres fere duo milia.</p>
			<p><lb/>Et matrona quaedam ibi, nomine Venantia, cum filiis
				<lb/>suis, genere nobili orta et prima ciuitatis, quae et ministrabat
				<pb n="198"/>
				<lb/>ei de facultatibus suis. Habitatio uero sancti uiri Iuuenalis
				<lb/>erat ad Portam Superiorem in turre coherenti muro, in uico,
				<lb/>qui uocatur Nouus: nam et lectum, in quo ipse dormiebat,
			<lb/>usque nunc in eadem turre constat.</p>
			<p><lb/>Delectat et hoc miraculum reserare, quod eius temporibus
				<lb/>enituit. Post fere quadringentos annos contigit perditionis
				<pb n="199"/>
				<lb/>Nequinae, ut progenies ipsa Carporum, mixtique Ligures
				<lb/>Sarmatique, de regionibus suis ad uastandas ciuitates procederent.
				<lb/>Qui dum multas iam inuasissent, deuenerunt in
				<lb/>uallem, quae est inter Narniam et Interamnes, quae nuncupatur
				<lb/>Tyria Suspecta, et ambabus ciuitatibus predia obsidebant.
				<lb/>Qui circumdantes ciuitatem Interamnes ceperunt eam, et
				<lb/>magnam ex ea duxerunt predam, necnon et multitudinem populi
				<lb/>interfecerunt. Obsidentes uero Narniam, dum adhuc in
				<pb n="200"/>
				<lb/>corpore esset sanctus Iuuenalis, quinto ordinationis suae anno,
				<lb/>in mense Quintile, nunc Iulius, facta oratione cum suis Domino
				<lb/>fidelibus, tales in circuitu muri uersiculos psallit:
				<lb/>«“Fiat, Domine, uia istorum tenebrae et lubricum, et angelus
				<lb/>tuus persequatur eos: et ueniat illis laqueus, quem ignorant;
				<lb/>et captio, quam occultauerunt, apprehendat eos”». Et
				<lb/>post Psalmi istius finem, hanc dedit uir sanctus orationem:
				<lb/>«Deus, qui uniuersas gentes ad nichilum redigis, da huic
				<lb/>ciuitati de interitu eorum letitiam, ut credant, quia tu es
				<lb/>Deus solus, qui pro nichilo habes omnes gentes, per dominum
				<lb/>nostrum Iesum Christum, filium tuum, qui tecum uiuit in
				<lb/>eternum, cum Spiritu Sancto, in secula seculorum». Et
				<pb n="201"/>
				<lb/>dum omnes respondissent «Amen», subito media die intonuit
				<lb/>de celo Dominus, et Altissimus dedit uocem suam, et
				<lb/>misit sagittas suas et dissipauit eos, fulgura multiplicauit, et
				<lb/>conturbauit eos: et apparuerunt in siccitate fontes aquarum, et
				<lb/>reuelata sunt fundamenta orbis terrae ab increpatione furoris
				<lb/>Domini. Vere enim hi uersiculi eodem die impleti sunt.
				<lb/>Tanta enim fuerunt tonitrua et fulgura micantia ac turbines,
				<lb/>ut amplius quam tria milia uiri cum armis suis iuxta
				<lb/>murum antiquum ad templum, quod uocatur Herculis, submersi
				<lb/>sunt nec apparuerunt. Et magnificabatur Deus in
			<lb/>operibus his, et liberata est ciuitas.</p>
			<p><lb/>Tunc sanctus Iuuenalis, indicto ieiunio, sacrosancta
				<lb/>mysteria celebrabat. Habebat enim calicem ex metallo
				<lb/>crystallino factum, quem secum adduxerat: paruus quidem,
				<lb/>sed uirtute preclarus. Qui, dum tot milia populi ad eum labia
				<pb n="202"/>
				<lb/>propinarent, non ei refundebatur a ministro sed crescebant
				<lb/>in eo libamina. Tunc omnes in stupore mentis conuersi glorificabant
				<lb/>Dominum, qui talia per seruum suum Iuuenalem
				<lb/>episcopum ostendere dignatus est. Nam et ipse calix usque
				<lb/>hodie diligenti cura constat; et die Natalis eius a ministro
				<lb/>producitur, catenulis aureis gemmisque ornatus, eo quod et
			<lb/>ansulas habeat.</p>
			<p><lb/>Completis enim septem annis consecrationis suae, Domino
				<lb/>reddidit spiritum, sepultus et est ad Portam Superiorem, uia
				<lb/>Flamminea, miliario ab urbe Roma quinquagesimo quinto, sub
				<lb/>die septimo Iduum Augustarum. Natalis uero eius celebratur
				<pb n="203"/>
				<lb/>quinto nonas Maias, quo die et crux Domini, imminente Helena,
				<lb/>matre imperatoris Constantini, per Iudam, qui nunc Cyriacus uocatur,
				<lb/>in loco Caluariae, qui est Hierosolimis, inuenta est.
				<lb/>Sed et illud, fratres karissimi, non pretermittimus, nuntiantibus
				<lb/>amplius quadraginta uiris, nauem suam orationibus
				<lb/>periculo iam proximo liberatam. Nam et ipse sanctus Iuuenalis
				<lb/>retulit se in uisione admonitum, ut pro nauigantibus
				<lb/>exoraret; quod postea rei exitus docuit. Nauigantibus ergo
				<pb n="204"/>
				<lb/>quasi trecentis uiris, ex Oriente contendentibus ad portum,
				<lb/>cum multis opibus onerata naue, et dum per tranquilla maria
				<lb/>tuto uelificaret, extemplo die media nox superuenit atra, incorruerunt
				<lb/>uenti, intonuit procella cum turbine. Mergebatur
				<lb/>nauis, ut iam nullam spem sibi uitae crederent esse seruatam,
				<lb/>sed omnis questus eorum in periculo labefiebat. Continuo
				<lb/>apparuit eis angelus Domini in effigie sancti uiri Iuuenalis,
				<lb/>stans super aquas. Qui mox uidentes eum clamauerunt
				<lb/>dicentes: «Si uir Dei es, libera nos!». Qui, extensis manibus,
				<lb/>exorauit pro eis: et peruenit nauis ad portum securitatis
				<lb/>optatum. Tunc sciscitati sunt ab eo, quis esset; ille dixit
				<lb/>eis: «Ego sum Iuuenalis, episcopus Narniensis. Agite gratias
				<lb/>Deo, qui uos liberauit, et si me uolueritis requirere, ad
				<lb/>Portam Superiorem me inuenietis». Et haec dicens, abscessit
				<lb/>ab oculis eorum: qui admirantes ualde glorificabant Dominum.
				<lb/>Et expletis actibus suis, miserunt, ut supradictum est,
				<lb/>quadraginta uiros prudentissimos cum magnis muneribus.
				<pb n="205"/>
				<lb/>Et ducentorum milibus uia cum extenderetur ad portum,
				<lb/>duorum dierum iter, usque Narniam peruenerunt. Qui dum
				<lb/>introissent ciuitatem, exquirebant, ubi maneret Iuuenalis, liberator
				<lb/>eorum; et dum cognouissent, quia iam obiisset, uoluerunt
				<lb/>uidere sepulcrum eius. Et unus ex eis, nomine Herius,
				<lb/>quartanum typum agebat: et tacto sepulcro eius, continuo
				<lb/>euomuit uenenum cholericum, et sanus recessit. Et datis
				<pb n="206"/>
				<lb/>muneribus successori eius, uiro uenerabili Maximo episcopo,
				<lb/>qui quadraginta annis ac tribus mensibus cathedram eius sedit,
				<lb/>postulauerunt, ut ei basilicam cum confessione construeret:
			<lb/>quod et factum est.</p>
			<p><lb/>Recondentes in abdito loco sacrum corpus, ex lapidibus
				<lb/>auro argentoque constructa confessio stat, et super eius uenerabile
				<lb/>corpus carmine signauerunt hoc modo:
				<lg>
					<l>SECRETI LOCVS INTVS INEST SANCTIQVE RECESSVS,</l>
					<l>QVEM FAMVLVS CHRISTI SANCTVS IVVENALIS ELEGIT.</l>
					<pb n="207"/>
					<l>RVPE CAVA PLACVIT ABSCONDERE MEMBRA SEPVLCHRO,</l>
					<l>NE POLLVTA MANVS SACRVM CONTINGERE POSSIT.</l>
					<l n="5">SANCTORVM SOCIVS MERITIS ELECTVS IN ASTRA.</l>
				</lg>
			</p>
			<p><lb/>Die uero Natalis eius confessio ipsa, tam marmora quam
				<lb/>aurum uel argentum, tanti sudoris aqua distillat, ut cum spongiolis
				<lb/>tergentes in ampullis recondant, mixtoque cum sancto oleo
				<lb/>multis infirmantibus, deportatur, et Domino cooperante sanantur.
				<lb/>Haec autem gesta iubente uiro beatissimo Maximo edita
				<lb/>sunt, petentibus eis, qui et uitam et actus ipsius, a quo liberati
				<lb/>sunt, uoluerunt nosse. Et reuersi cum magno gaudio, egerunt
				<lb/>gratias Domino per Iesum Christum, cui est honor et imperium
			<lb/>una cum Spiritu Sancto in secula seculorum. Amen.</p>
		</div>
	</body>
</text>
</TEI>