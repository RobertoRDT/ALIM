<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Vita Iohannis Gualberti</title>
				<author>Anonymus</author>
				<respStmt>
					<resp key="print_editor">Edizione critica a stampa a cura di</resp>
					<name>F. Baethgen</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="EB">EB</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="3245" unit="words">Parole: 3245</measure>
				<measure quantity="19784" unit="characters_without_spaces">Caratteri (spazi esclusi): 19784</measure>
				<measure quantity="22782" unit="characters_witht_spaces">Caratteri (spazi inclusi): 22782</measure>
			</extent>
			<publicationStmt>
				<publisher>ALIM</publisher>
				<date when="2002-03-29">29/03/2002</date>
			</publicationStmt>
			<notesStmt>
				<note>Genere: Agiografia</note>
				<note>Tipo: Fonti Letterarie </note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<analytic>
						<author>Anonymus</author>
						<title>Vita Iohannis Gualberti</title>
						<editor>F. Baethgen</editor>
					</analytic>
					<monogr>
						<title level="m">MGH, Scriptorum Tomi XXX. Pars II.</title>
						<imprint>
							<publisher>Karl W. Hiersmann</publisher>
							<pubPlace>Leipzig</pubPlace>
							<date>1934</date>
							<biblScope unit="page">1104-1110</biblScope>
						</imprint>
					</monogr>
					<series>
						<title level="s">MGH, SS</title>
						<biblScope unit="volume">30, 2</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie </term>
					<term type="genre">Agiografia</term>
				</keywords>
			</textClass>
			<creation>
				<date when-iso="1001/1100">XI</date>
			</creation>
		</profileDesc>
		<revisionDesc>
			<change who="EB">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>

<text>
	<body>
		<pb n="1104"/>
		<div>
			<p><lb/>In libro Timei Platonis, quem sub nomine discipuli sui Plato cunctorum phylosophorum
				<lb/>peritissimus de archetipo vel sensili edidit mundo, dicit idem phylosophus esse humanae
				<lb/>naturae solitum, quod ea, quae in prima etate vidimus vel audivimus, tenacius retinemus.
				<lb/>Idem confirmat Oratius dicens: " Quo semel est imbuta recens servabit odorem Testa diu ".
				<lb/>Quod ita esse in memet ipso expertus sum. Contigit enim me in infantia pueritiaque
				<lb/>sancti viri Iohannis abbatis Vallisymbrosae disciplina diligenter erudiri, in quo et a quo
				<lb/>videlicet Dei homine vidi et audivi multa virtutum insignia magno digna preconio. Quae,
				<lb/>in quantum fragilis patiebatur aetas, intellecta ita menti adheserunt, ut nullo temporis
				<lb/>intervallo, nulla rerum varietate de mente potuerint avelli. Ex quibus, o venerabilis
				<lb/>abbas, non tantum quia michi iubere dignatus es, verum etiam quia delectabilis et utilis
			<lb/>tanti viri memoria est, pauca de multis quamvis imperitus et indignus referre decrevi.</p>
			<p><lb/>Explicit prologus. Incipit vita eiusdem.</p>
		</div>
		<div type="chapter">
			<head><lb/>1.</head> <p>Beatus igitur Iohannes ex nobili prosapia patre Gualberto genitus est, sed nobilitatem
				<lb/>generis nobilioribus nichilominus adornavit moribus. Hic itaque cum ab ineunte cepisset
				<pb n="1105"/>
				<lb/>aetate in Dei amore succrescere, verum se luce clarius eo probavit Dei amorem habere,
				<lb/>quod non otiosus, sed nimis extitit fructuosus. Quod monachorum, qui sanctis eius instructi
				<lb/>monitis, probis informati moribus, imitandis provocati sunt exemplis, innumera
				<lb/>probant piorum agmina. Divini ergo amoris instinctu terrena despiciens, celestia toto
				<lb/>corde diligens mundum cum suis, patre ignorante, fugit tempestatibus portumque monasterii
				<lb/>petiit. Quem cum pater blandimentis multisque lacrimis non potuisset a sancto
				<lb/>revocare proposito, monasticae religionis habitum in monasterio sancti Miniatis prope
				<lb/>Florentinae civitatis constructo suscepit menia. Eo tempore huic monasterio preerat abbas
				<lb/>nomine Ubertus, seculari quidem sapientia pollens, religioni vero non admodum vacans.
				<lb/>Quem cum venerabilis Iohannes pro certo comperisset per pecuniam prelationis arripuisse
				<lb/>dignitatem, detestabilem perhorrescens heresem meditari cepit, qualiter hanc vitando posset
				<lb/>effugere. Per idem tempus erat in predicta civitate quidam religiosus vir nomine Teuzo,
				<lb/>qui, quamvis in civitate maneret plena populo, tamen, quia nullus locus est non remotus
				<lb/>compunctae menti, separatus erat a populo et ad Dei servitium solus manebat in cella
				<lb/>ieiuniis, vigiliis et orationibus vacans. Ad hunc multi boni viri veniebant et se suis commendantes
				<lb/>orationibus sepe ipsius consolabantur et confirmabantur exhortationibus. Imperator
				<lb/>etiam H. eum venerabatur eiusque consiliis et amicitiis utebatur. Huic ergo
				<lb/>cepit domnus Iohannes adherere, conferens cum eo de his, quae ad Deum pertinent, et
				<lb/>quod sibi esset agendum de predicto abbate per symoniacam prelato. De qua re tale
				<lb/>sibi dedit consilium, ut, siquidem valeret, monasterium ab invasore liberaret; si autem hoc
				<lb/>nequiret fieri, se a symoniaco separaret. Quo responso accepto prius temptavit, si posset
				<lb/>cenobium ab errore detraere. Cum vero vidisset id se non posse perficere, cepit querendo
				<lb/>circuire, si posset aliquod cenobium invenire, ut secundum regulam sancti Benedicti Christo
				<lb/>serviret. Quod cum secus, ac vellet, evenisset et videretur sibi nullum fere per viam
				<lb/>regularis perfecte incedere tramitis, reversus est ad domnum Teuzonem. Cui referens ea,
				<lb/>quae fecerat, aperuit ei cor suum dixitque se desiderare in aliqua congrua solitudine
				<lb/>monasterium condere, ut secundum regulam sancti Benedicti vivere posset. Quod ille
			<lb/>audiens laudavit eumque suo roboravit consilio.</p>
		</div>
		<div type="chapter">
			<head><lb/>2.</head> <p>Per idem tempus celebre nomen religionis et sapientiae habebat in Tuscia domnus
				<lb/>Guarinus Septimensis cenobii abbas primus. Hic libere cepit loqui contra symoniacos
				<lb/>et arguere clericos concubinatos. Nam cum quodam tempore pro quodam negotio accessisset
				<lb/>ad Florentinum episcopum nomine Ildebrandum cumque perorasset rem, pro qua
				<lb/>venerat, et expectaret episcopi responsionem, coniux episcopi nomine Alberga iuxta eum
				<lb/>sedens respondit: " Domne abbas de hac re, pro qua tu postulas, domnus meus non est
				<lb/>adhuc consiliatus; ipse loquetur cum suis fidelibus et respondebit tibi, quod sibi placuerit " .
				<lb/>Ad hanc vocem abbas zelo Dei accensus cepit vehementer contra eam maledictionis verba
				<lb/>promere dicens: " Tu maledicta Zezabel, tanti conscia reatus, audes loqui ante conventum
				<lb/>bonorum hominum vel clericorum, que deberes igne comburi, quia tale Dei plasma Deique
				<lb/>sacerdotem deturpare presumsisti"? Hinc factum est dissidium inter Florentinam et Septimensem
				<lb/>ecclesiam, confugitque Septimensis abbas ad arcem Romani pontificis et sub tutela
				<lb/>beati Petri receptus hoc est consecutus, ut Septimensis ecclesia neque Florentinae neque ulli
				<lb/>ecclesiae ulterius subiaceret nisi Romanae. Promeruit etiam, ut in sollemnitatibus missarum
			<lb/>Septimensis monasterii abbas cum pastorali virga sandaliis et mitra utatur et guantis.</p>
		</div>
		<div type="chapter">
			<head><lb/>3.</head> <p>Sed ut ad id redeam, unde digressus sum, erat quaedam solitudo, quae vocatur
				<lb/>Vallisymbrosa, in qua supradicti domni Guarini abbatis duo erant monaci Paulus et
				<lb/>Guntelmus heremiticam ducentes vitam. In eadem itaque domnus Iohannes heremo
				<lb/>cum permissione abbatissae sancti Ylari, cuius erat possessio, parvo constructo habitaculo
				<lb/>cepit in psalmis et hymnis celibem ducere vitam. Et sicut a discipulis domni
				<lb/>Guarini audivi, per aliquantum tempus ipsius Guarini consilio et auxilio sustentatus est.
				<pb n="1106"/>
				<lb/>Ibi ergo sanctus delitescens Iohannes, hominibus incognitus, Deo cognitus, a mundo
				<lb/>separatus, angelis coniunctus, manebat quidem in terris, eius autem conversatio erat in
				<lb/>celis. Manens autem in eadem solitudine in tantum se ieiuniis, vigiliis et orationibus
				<lb/>afflixit, ut infirmato stomacho et toto debilitatus corpore in sincopin incideret. Quam infirmitatem
				<lb/>usque ad diem mortis perpessus, quicquid rubiginis humanae fragilitatis inhesit, totum, sicut
				<lb/>credimus, huiusmodi passionis cruciatus ademit. Sed quia non potest abscondi civitas
				<lb/>supra virtutum montem constituta, ceperunt multi religiosi viri ad eum concurrere, quatenus
				<lb/>eius magisterio instructi, conversatione conformati domno Iesu Christo utpote vero
				<lb/>possent rite subdi magistro. Cum quibus non tantum secundum cenobialem monasteriorum
				<lb/>consuetudinem, quantum iuxta sanctorum patrum, scilicet apostolorum sanctique
				<lb/>Basilii maximeque sancti Benedicti, tam vestimentorum vilitate quam mentis humilitate
				<lb/>morumque honestate constituit vivere normam. Ceperunt multi nobiles viri filios suos
				<lb/>divino cultui mancipandos et res suas ad monasteria edificanda vel restauranda et regulariter
				<lb/>ordinanda certatim tradere. In quibus videmus usque hodie divinam crescere
				<lb/>gratiam et per diversas ab his regiones usque ad insulas maris monasticam religionem
			<lb/>propagari et infinita Christo lucra et diabolo fieri damna.</p>
		</div>
		<div type="chapter">
			<head><lb/>4.</head> <p>Per idem tempus invitatus est reverentissimus Iohannes a Guilihelmo comite, qui et Bulgarellus
				<lb/>vocabatur, et a monachis Septimensis monasterii, quatenus id sub regimine susciperet suo. Nam
				<lb/>dissidentibus inter se monachis, abbati etiam suo, domno scilicet Ugoni, crimen obicientibus,
				<lb/>recesserat abbas ab eis, et ita sine rectore locus remanserat. Cui petitioni dubitando
				<lb/>humanosque timendo casus noluit cito consentire. Sed cum hoc tempore certamen monachorum
				<lb/>ceterorumque catholicorum cepisset contra symoniacos exurgere, cuius pugnae
				<lb/>venerabilis Iohannes princeps videbatur existere, videns predictum locum satis ad hanc
				<lb/>rem utilem fore, cepit flectere animum ad consentiendum postulationi eorum. Suscepit
				<lb/>ergo monasterium gaudente comite cunctisque monachis desideranter optantibus eius regimini
				<lb/>subdi votumque suum per breve subscribendo firmantibus, exceptis pueris, qui adhuc in
			<lb/>scolis erant.</p>
		</div>
		<div type="chapter">
			<head><lb/>5.</head> <p>Exinde cepit patefieri et multis contentionibus discuti error symoniacorum primum
				<lb/>a Florentino incipiendo episcopo. Cuius rei talis primum fuit occasio. Contigit, ut
				<lb/>quidam nobilis vir nomine Teuzo Mediabarba, pater videlicet Florentini episcopi, veniret
				<lb/>de Papia Florentiam causa visitandi filium. Cui Florentini insidiantes tentandio ceperunt
				<lb/>dicere: " Domne Teuzo, multum pretii pro filii tui dignitate regi contulisti "? Quibus ille
				<lb/>utpote simplicissimus homo cepit iureiurando dicere: " Per corpus sancti Syri, nec unum
				<lb/>molendinum potest homo in domo domni mei regis habere sine magno pretio, nedum
				<lb/>talem consequi episcopatum ". At illi haec audientes alacres et avidi rem scifari rursus
				<lb/>expostulant dicentes: "Dic ergo, si placet tuae nobilitati, quantum summae potuit haec
				<lb/>res constare tibi " ? At ille: " Per sanctum Syrum, sic tria milia libras potestis bene scire
				<lb/>me propter hunc episcopatum acquirendum dedisse, sicut unum valetis credere nummum" .
				<lb/>His auditis certi redditi tali testimonio ceperunt haec ubique pandere verba. Cepit etiam
				<lb/>haec res ante domnum Iohannem abbatem et per omnia eius monasteria et per omnes
				<lb/>Florentini episcopatus ecclesias frequenter et diligenter ventilari. Unde factum est, ut dirigeret
				<lb/>abbates et monachos suos cum Florentinis clericis Romam ad proclamandum super Florentinum
				<lb/>episcopum coram domno Alexandro papa in Romana synodo . Quibus videlicet monachis
				<lb/>in hoc itinere ac negotio preerat vice domni Iohannis Rodulfus vir sapiens et religiosus
				<lb/>abbas Muscitanus. Postquam ergo ventum est ad concilium et accusatione rite peracta
				<lb/>res agitari cepisset, ceperunt multi sibi timentes valde sevire contra monachos. Tunc
				<lb/>Petrus Damianus episcopus Hostiensis, ut michi videtur compulsus et rogatus ab emulis
				<lb/>adversae partis, obstitit nostrae parti, secundum quod audivi. Et surgens locutus est ante
				<lb/>domnum papam dicens: "Domne pater, isti sunt locustae, quae depascuntur viriditatem
				<pb n="1107"/>
				<lb/>sanctae ecclesiae; veniat auster et perferat eas in mare rubrum". Domnus vero papa,
				<lb/>contemperando se utrisque, benigne respondit dicens: "Isti homines non omnino sunt
				<lb/>refellendi, quia boni homines sunt et ea, quae dicunt, simpliciter et bona intentione locuntur".
				<lb/>Inter omnes autem Rainaldus episcopus Cumanus vehementius restitit nostris. Nam sicut
				<lb/>ipsum domnum Rodulfum abbatem referentem audivi, post multam verborum contentionem
				<lb/>proposuit idem episcopus hanc questionem domno Rodulfo dicens: "Ecce dicamus, quod
				<lb/>sint hic duo presbyteri, unus bonus et castus, alter vero preterita cum sorore sua iacuit
				<lb/>nocte. Qui hodie ambo celebrant missam. Dic ergo, cuius horum sacrificantium corpus
				<lb/>Domini videtur tibi esse melius "? Respondit domnus Rodulfus: "Neutrum dico esse melius
				<lb/>vel deterius, sed dico illud, quod tanti conscius reatus optulit, non esse corpus Domini".
				<lb/>At ille indignatus respondit: Nunquam tecum amplius loqui volo". Et abbas illi: "Nec
				<lb/>ego tecum". Cum itaque pene omnes furerent contra monachos et dignos morte iudicarent
				<lb/>eos, qui temerarie contra prelatos ecclesiae armari auderent, ceperunt nostri utpote agni
				<lb/>inter lupos vexari et turbari nimis et clamare ad Dominum. Interea surrexit in concilio
				<lb/>quidam vir egregius et excellentissimus alter Gamaliel, scilicet Ildebrandus monachus et
				<lb/>archidiaconus ecclesiae Romanae, qui non pedetemptim ratiocinando, sed aperte atque
				<lb/>fortissime defendit monachos contra omnium opinionem. Et quia placuit sibi, ut fieret
				<lb/>defensor Christi, factus est postea vicarius Christi, hoc est papa urbis Romae. Nam quia
			<lb/>Christus est veritas, cum defendendo testatur veritatem, testis extitit Christi.</p>
		</div>
		<div type="chapter">
			<head><lb/>6.</head> <p>Hac tempestate apparuit quoddam portentum in alpe, ut reor, Muscitana, videlicet
				<lb/>vitulus cum duobus capitibus et, sicut a domno Rodulfo abbate audivi, aliquandiu vixit et
				<lb/>crevit. Cum vero quadam die staret in medio armenti, veniens lupus rapuit eum et asportavit.
				<lb/>Hinc animadversum est a sapientibus divisum fore sacerdotium. Quod ita factum est.
				<lb/>Nam exinde simul duos presules in Roma, duos vel tres per civitates episcopos vidimus. Quidam
				<lb/>etiam senex de villa sancti Martini ad Palmas retulit me audiente clericis, qui propter
				<lb/>persecutionem symoniacorum proiecti de sedibus suis permanebant in eadem ecclesia,
				<lb/>se vidisse in visu, quod sol vehementissimo cursu persequebatur lunam. Illa vero fugiens
				<lb/>iactabat se in profundissimam aquam et sol ibi etiam insecutus est eam. Quae visio
				<lb/>videtur significasse persecutionis estum, quo rex cum reliquis infidelibus vehementer persequitur
				<lb/>ecclesiam. Ipsa vero confugiens ad auxilia populorum aliquo post Deum eorum
				<lb/>defenditur adiutorio. Vel potius ad sanctarum fluenta scripturarum confugiens Spiritus
				<lb/>sancti donis confirmatur et adiuvatur. Igitur quia longum est narrare, quam constantissime
				<lb/>servi Dei contra symoniacorum vesaniam pugnaverint et quot depredationes et combustiones
				<lb/>et sanguinis etiam effusionem equanimiter pertulerint, qualiter etiam per ignis
				<lb/>examen hereticorum audacia confusa, catholicorum vero pars adepta fuerit palmam, haec
				<lb/>obmittenda putavi. Nam haec omnia in alio sunt opere diligenter demonstrata et per
				<lb/>diversas divulgata provincias. De miraculis etiam sancti patris nostri Iohannis non hic
				<lb/>referendum fore decrevi, quia de his in alio eleganti opere scriptum habetur, simul quia
				<lb/>non est michi nunc intentio proprias eius narrare virtutes, sed locis communibus laudare
			<lb/>defunctum.</p>
		</div>
		<div type="chapter">
			<head><lb/>7.</head> <p>Nunc vero de sanctis eius moribus imitanda dicamus. Erat igitur reverentissimus
				<lb/>Iohannes vultu placido, veneranda canitie, corpore procerus, animo magnus, virtutibus
				<lb/>dives, secularibus rebus pauper, mente humilis, affectione integer, gratia Dei plenus.
				<pb n="1108"/>
				<lb/>Fuit etiam mirae patientiae. Nam cum tanta continue affligeretur infirmitate, ut per crebra
				<lb/>intervalla temporum funditus intercidi sibi vita videretur, nisi frequenter alimentis reficeretur, tanta
				<lb/>inerat sibi letitia, ut nil mali pati videretur. Hinc factum est, ut sicut dicitur de beato
				<lb/>Petro, quod ideo in terra et mare aliquantulum permissus est titubare, quatinus futurus
				<lb/>pastor ecclesiae sciret melius utpote conscius propriae infirmitatis compatiendo misereri
				<lb/>fragilioribus fratribus, ita venerabilis Iohannes propriae infirmitatis conscius circa infirmos
				<lb/>fratres actum est, ut esset valde misericors. Nam cum quodam tempore maneret in
				<lb/>Muscitano monasterio sancti Petri et vidisset ibi quosdam satis debiles fratres, precepit
				<lb/>de quibusdam medicinalibus herbis cum melle fieri potionem et iussit dari ad bibendum,
				<lb/>quibus opus esse videbat. Quod videns domnus Rodulfus ipsius monasterii abbas, graviter
				<lb/>ferens cepit redarguere, dicens non debere fieri. Hoc audiens domnus Iohannes
				<lb/>velud indignatus cepit conquerendo dicere: "Sancte Petre, tua volo ire licentia. Nunquam
				<lb/>me amplius in hac domo videbitis. Salvator noster Christus propter misericordiam descendit
				<lb/>de celis ad terras, et domnus Rodingus - ita enim aliquando eum solebat ex amore benivolentiae
				<lb/>quasi ludendo nominare - ipse me reprehendit, quod ausus fui miserendo fratribus
				<lb/>imitari benignitatem Dei ". Et haec dicens statim discessit. Domnus autem Rodulfus
				<lb/>penitentia ductus secutus est eum et secundum regulam sancti Benedicti tam diu se
				<lb/>ante pedes eius prosternendo satisfecit, quousque placaret animum eius. Preterea domnus
				<lb/>Ugo Cluniacensis abbas direxit venerabili Iohanni quendam sui iuris monachum, venerabiliter
				<lb/>rogans eum commendaticiis litteris, ut sub sua illum dignaretur suscipere cura.
				<lb/>Siquidem monachus isdem audita fama eius desiderabat habitare cum eo. Sed cum lectis
				<lb/>licteris temptans humilitatem cordis eius iussisset eum in cella manere hospitum, rennuit
				<lb/>ille, honoratiori potius volens loco manere. Qua protervia mentis eius perspecta remisit
				<lb/>eum ad Cluniacensem abbatem, rescribens ei se defectum etate simul et infirmitate non
				<lb/>posse vacare custodiae fratrum sic diligenter, ut expediret, simul in eisdem litteris insinuans,
			<lb/>quomodo deprehendisset eum inobedientem et contumacem.</p>
		</div>
		<div type="chapter">
			<head><lb/>8.</head> <p>Cum autem sicut aureum vas diversis insignitum gemmis, ita vir Dei Iohannes omnibus
				<lb/>esset ornatus virtutibus, tamen specialiter tribus adherens virtutibus, in omnibus eas
				<lb/>exprimebat frequenti ammonitione discipulis, caritatem videlicet, humilitatem et obedientiam.
				<lb/>Quibus rite mentis fundamento locatis reliqua virtutum ac bonorum operum firmiter superedificari
				<lb/>edificia posse dicebat. Quod hoc potest probari exemplo. Quidam namque vir timens
				<lb/>Deum, relinquens mundi vanitates venit ad eum multis precibus rogans, ut sancti Benedicti
				<lb/>habitum sibi tribueret, promittens in omnibus regulae se preceptis obtemperaturum. Sed
				<lb/>homo Dei volens pro certo experiri, utrum vere humilis et obediens foret, diu hoc facere
				<lb/>distulit. Cum vero, sicut supradictum est, nimia esset infirmitate defectus, quadam die
				<lb/>hora comedendi apposita est ei avis ad refectionem. Vir autem ille, qui postulabat monachatum,
				<lb/>stabat ante mensam serviens ei. Tunc abbas aliquam partem sumens avis
				<lb/>porrexit ei, precipiens ut comederet. At ille accipiens statim sine ulla excusatione
				<lb/>comedit. Quod domnus abbas aspiciens et videns illum pure obedientem dixit ei: "Non
				<lb/>opus est tibi, ut ulterius petas monachatum; modo es monachus, modo securus esto,
			<lb/>quia sine dilatione dabitur tibi, quod postulas" . Ille vero vir gratulabundus cepit dicens: "Si rursum dederis, idem faciam". Et post paucos dies tradidit ei habitum sancti Benedicti.</p>
		</div>
		<div type="chapter">
			<head><lb/>9.</head> <p>Caritate vero tanta pollebat, ut plerumque nichil sibi relinqueret, quatinus indigentibus
				<lb/>subveniret. Dicebat enim: "Quousque tu retinueris ea, quae habes, Deus non
				<lb/>dat tibi aliud. Sed expende pro amore Dei ea, quae habes, indigentibus, et Deus tibi
				<lb/>dabit alia, quibus utaris et subvenias aliis". Quod opere comprobabat. Nam quodam
				<lb/>tempore cum allata sibi fuissent C solidi missi a quodam nobili viro, ut eos inter sua
				<lb/>divideret monasteria, secundum quod sibi placeret, nichil inde separans omnes dedit
				<lb/>Septimensi monasterio, quod aliqua videbatur indigentia coartari pro eo, quod plerique
			<lb/>clerici fugientes persecutionem symoniacorum illic habebant confugium.</p>
		</div>
		<pb n="1109"/>
		<div type="chapter">
			<head><lb/>10.</head> <p>Gloriam corporalis cultus totam converterat interius, videlicet in anima, sicut psalmista
				<lb/>de sancta ecclesia vel de unaquaque fideli anima loquitur, dicens: "Omnis gloria eius
				<lb/>filiae regis ab intus, in fimbriis aureis". Exterius vero humilitatem interiorem etiam exteriori
				<lb/>preferebat habitu. Quod hoc uno pateat exemplo. Quidam frater cum de ovina pelle capitis
				<lb/>velamentum sibi composuisset, circumposuit ipsi extrinsecus causa ornatus circulum de alba
				<lb/>pelle. Quod cum vidisset venerabilis Iohannes, cepit statim clamare dicens: "Propter Deum,
				<lb/>tolle, tolle inde paraturam". Et sic iubendo et quasi rogando non quievit, donec dissutus
				<lb/>auferretur inde circulus albi. Qui ergo tantillum sic sprevit ornatum, quid de maiori
				<lb/>faceret? Habebat etiam maximam curam subveniendi omnibus, quibus valebat, pauperibus,
				<lb/>sed tamen unum sub sua precipue habebat cura nomine Vernalem, cui velut suo propter
				<lb/>Deum obtemperabat domino. Ipse vero Vernalis, fere ubicumque audiebat eum esse, pergebat
				<lb/>ad eum et, quicquid ab eo postulabat, propter Deum et amorem sanctae Mariae
				<lb/>rogabat sibi semper fieri. Quadam namque die rogavit eum, immo iussit, ut propter
				<lb/>amorem Dei et sanctae Mariae manu sua prepararet sibi olera cum carnibus ad prandendum.
				<lb/>Et statim venerabilis senex baculo inbecillia membra sustentans assumpto puero, ut potuit,
				<lb/>cuncta, quae rogaverat, rite peregit. Erat ei minister in Septimensi monasterio quidam
				<lb/>clericus nomine Teuzo, idoneus quidem quantum ad suum servitium, alias autem aliquantulum
				<lb/>vitiosus. Cuius, ut vitiorum detergeret rubiginem et assuesceret eum ad
				<lb/>humilitatem et patientiam, quandoque inpossibilia precipiebat ei. Denique iussit ei aliquando,
				<lb/>ut de castaneis, quae apud Pistorium veneunt, sibi daret. Qui respondit: "Ego
				<lb/>domne, hinc eas habere non possum, sed, si placet vobis, vel ego ibo Pistorium vel mittam
				<lb/>pro eis". Et ille: "Nec volo, ut vadas, nec volo, ut mittas, sed tantum da michi". Cumque
				<lb/>in hac sententia diu perseveraret, suspicatus est clericus, quod pro aliqua re iratus
				<lb/>esset contra se. Ideo cepit cum lacrimis prosterni ante pedes eius et diutissime veniam
				<lb/>petere. Cum ergo aliquandiu hoc igne purgasset scoriam vitiorum eius, tandem precepit
				<lb/>ei, ut quiesceret. Postea eo mortuo bis in eodem monasterio pro eius anima
				<lb/>tricesimum iussit studiose fieri. Alio tempore invitavit quendam episcopum ad consecrandam
				<lb/>quandam ecclesiam, qui videbatur sapiens et religiosus. Sed quia homo
				<lb/>videt in facie, Deus autem videt in corde, revelatum est sibi non debere communicare
				<lb/>cum illo. Qua visione considerata revocatus est ab incepto. Cum autem hic vir Dei
				<lb/>semper in omni virtutum honestate purus omnimodo esset, horrebat callidos et simulatores
				<lb/>et detegebat et abiciebat eos. Quadam namque die venit ad eum quidam presbyter nomine
				<lb/>Sorus et cepit se commendando eius orationibus pretendere formam humilitatis et appellare
				<lb/>se furem, periurum, sacrilegum. Venerabilis autem senex intelligens eum ficte loqui
				<lb/>et volens detegendo coram eo ponere fallaciam eius respondit ei: "Vere audivi ego habitasse
				<lb/>te in quadam ecclesia et furatus es inde coopertorium". Tunc ille pre nimia ira
				<lb/>siluit et demum prorumpens in vocem dixit: "Ergo furem me appellas? Nunquam te
				<lb/>amplius credam servum Dei neque bonum hominem esse". Et abbas inquit: "Certe tu
				<lb/>appellasti te modo furem. Ergo quare irasceris, cum alius testatur te veraciter loqui?
				<lb/>Patet te ficte locutum et non humiliter". Et sic iratus recessit. Item alio tempore congregati
				<lb/>sunt in Septimensi monasterio abbates et plures de fratribus monasteriorum Vallisymbrose.
				<lb/>Quibus in unum collectis domnus Rodulfus abbas ita omnes allocutus est:
				<lb/>"Solebant antiqui patres quando conveniebant in unum tractare de divinis rebus, de
				<lb/>celestibus gaudiis et, quod non poterant adhuc in re, nitebantur spe, desiderio et frequenti
				<lb/>meditatione ac collocutione tenere. Et nos ergo quamvis impares et multum illis inferiores,
				<lb/>tamen pro modulo nostro idem facere conemur. Cuicunque nostrum Deus inspirando
				<lb/>dederit, vel de patre nostro domno Iohanne vel de antiquis patribus et scripturis proferat
				<lb/>verbum ad edificationem omnium". Tunc aliis et aliis ad edificationem diversa promentibus,
				<lb/>domnus Rodulfus hoc de domno Iohanne protulit verbum: "Evenit aliquando, ut agentem
				<lb/>quippiam operis in quoquina quidam frater de foris vocaret me. Cumque de intus ego
				<pb n="1110"/>
				<lb/>responderem, contigit inde habere transitum domnum Iohannem. Qui audiens me in
				<lb/>coquina loquentem dixit ad me: " Certe frater neque in coquina dignus es, nedum digniori
				<lb/>loco manere". Ego haec audiens cepi tristis cogitare, dicens: "Si coquina sum indignus, ubi manere sum dignus"? Haec dicente domno Rodulfo respondit venerabilis senex Teuzo
				<lb/>Vallisymbrose monachus: "Hoc verbum patris nostri Iohannis non cum tristitia, sed cum
				<lb/>letitia et pro pretioso elactuario debuisti suscipere. Nam una sententia et inordinate
			<lb/>loquentem redarguit et ad humilitatis et patientiae te munimenta vocavit".</p>
		</div>
		<div type="chapter">
			<head><lb/>11.</head> <p>Haec pauca de reverentissimo domino et patre nostro domno Iohanne dixisse sufficiat.
				<lb/>Quae placuit describere, non quia fretus ingenio, sed ne tibi, venerande pater,
				<lb/>essem inobediens et ne omnino mutus apparerem a laudibus eius, qui me benignissimo
			<lb/>affectu enutrivit et multum dilexit.</p>
			<p><lb/>Post multos itaque in Dei servitio labores multaque pro sanctae ecclesiae libertate
				<lb/>certamina beatissimus Iohannes requievit in pace, hominibus flentibus, angelis gaudentibus
				<lb/>et sanctis omnibus de ipsius societate congratulantibus in Christo, qui vivit et regnat
			<lb/>Deus per immortalia secula seculorum. Amen.</p>
		</div>
	</body>
</text>
</TEI>
