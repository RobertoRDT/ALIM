<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Liber gestorum  recentium</title>
				<author>Arnulfus Mediolanensis</author>
				<respStmt>
					<resp key="print_editor">Edizione critica a stampa a cura di</resp>
					<name>Claudia Zey</name>
				</respStmt>
				<respStmt>
					<resp key="ALIM2_0">esportazione in formato TEI XML livello 0 effettuata da </resp>
					<name key="CC">Chiara Casali</name>
				</respStmt>
				<respStmt>
					<resp key="ALIM2_1">Edizione in formato TEI XML, livello ALIM2_1, a cura di </resp>
					<name key="JC">Jan Ctibor</name>
				</respStmt>
			</titleStmt>
			<extent>
				<measure quantity="11400" unit="words">Parole: 11400</measure>
				<measure quantity="73441" unit="characters_without_spaces">Caratteri (spazi esclusi): 73441</measure>
				<measure quantity="83390" unit="characters_witht_spaces">Caratteri (spazi inclusi): 83390</measure>
			</extent>
			<publicationStmt>
				<publisher>ALIM</publisher>
				<date when="2004-03-07">07/03/2004</date>
			</publicationStmt>
			<notesStmt>
				<note>Genere: Storiografia</note>
				<note>Tipo: Fonti Letterarie</note>
				<note>Note: Parole: 11683
					Caratteri: 74606
				Correzioni al testo: p. 148 3] 73</note>
				<note>Livello di codifica: 1</note>
			</notesStmt>
			<sourceDesc>
				<biblStruct>
					<monogr>
						<author>Arnulf von Mailand</author>
						<title level="m">MGH, Liber gestorum recentium</title>
						<editor>Claudia Zey</editor>
						<imprint>
							<publisher>Hahnsche Buchhandlung</publisher>
							<pubPlace>Hannover</pubPlace>
							<date>2004</date>
							<biblScope unit="page">115-232</biblScope>
						</imprint>
					</monogr>
					<series>
						<title level="s">MGH, SS rer. Germ.</title>
						<biblScope unit="volume">67</biblScope>
					</series>
				</biblStruct>
			</sourceDesc>
		</fileDesc>
		<encodingDesc>
			<projectDesc>
				<p>Testo codificato nel formato TEI XML, versione P5, per essere incluso fra i testi che compongono il progetto ALIM - Archivio della Latinità Italiana del Medioevo.</p>
			</projectDesc>
			<editorialDecl>
				<ab type="boilerplate">La codifica segue le norme standard stabilite dal progetto ALIM, in dettaglio:
					<list>
						<item>Sono state eliminate le sillabazioni: la parola spezzata da un 'a capo' è stata unita alla riga 
							precedente (anche alla pagina precedente, ove necessario). Eccezione: quando una parola è sillabata alla 
							fine di una riga e nella successiva riga appare solo la seconda parte della parola sillabata (quindi il resto
							resto della riga a stampa e vuoto), la parola è stata registrata tutta nella riga in cui essa termina.
						È stato ritenuto prioritario, infatti, mantenere il numero complessivo delle righe di ogni pagina.</item>
					</list>
				</ab>
				<ab type="level">ALIM2_1</ab>
			</editorialDecl>
		</encodingDesc>
		<profileDesc>
			<langUsage>
				<language ident="lat">Latino</language>
			</langUsage>
			<textClass>
				<keywords>
					<term type="form">Prosa</term>
					<term type="source">Fonti Letterarie</term>
					<term type="genre">Storiografia</term>
				</keywords>
			</textClass>
			<creation>
				<date when-iso="1101/1200">XII</date>
			</creation>
		</profileDesc>
		<revisionDesc>
			<change who="CC">Export nel formato TEI P5 a partire da ALIM 1 [livello ALIM2_0]</change>
			<change when="2018-06" who="JC">Aggiornamento da livello 0 a livello 1, schema TEI ALIM Lite [livello ALIM2_1]. Note: 
<list type="listaNoteJC" resp="#JC"><item resp="#JC">-ok</item></list></change>
		</revisionDesc>
	</teiHeader>
<text>
	<body>
		<pb n="115"/>
		<div>
			<head><lb/>Incipit liber gestorum recentium</head>
			<p><lb/>Multorum varios affectus multa variaque delectant studia,
				<lb/>nec omnibus omnia nec singulis semper singula satisfaciunt.
				<lb/>Nimirum dispares mores ac non idem omnium animus
				<lb/>ad non eadem sepe distrahitur nature unius multiplici
				<lb/>condictione. De quibus in commune disserere vel singillatim
				<lb/>discernere non est presentis negotii, set nec humane
				<lb/>potentie. Valet ille solus, qui diversa largitur carismata
				<lb/>bonus. Unde sic ait apostolus: <hi rend="italic">Divisiones gratiarum sunt,
				<lb/>idem autem deus, qui operatur omnia in omnibus dividens
				<lb/>singulis prout vult</hi> . Item alibi: <hi rend="italic">Unusquisque proprium habet
				<lb/>donum ex deo, alius quidem sic, alius vero sic</hi> . Verbi gratia litteralis
				<lb/>scientie munus multis modis datur deo distribuente mortalibus.
				<lb/>Spiritales mysteria interpretantur <hi rend="italic">spiritalibus
				<pb n="116"/>
				<lb/>spiritalia comparantes</hi> . Et ad hec quis ydoneus? Utique
				<lb/>non ego, qui non aliter quam venerando credere <hi rend="italic">iota unum
				<lb/>aut unum</hi> ex his <hi rend="italic">apicem</hi> presumo discutere. Animales vero
				<lb/>forensia multifarie perscrutantur carnalibus carnalia conferentes.
				<lb/>Inter quos velut densas ac frondosas tenebrosi
				<lb/>nemoris arbores verecundissime latitans, fidei tamen servus
				<lb/>catholice videri erubesco, scientia utpote nudus, paucis
				<lb/>admodum litteris velut tenuissimis aranee filis leviter
				<lb/>superindutus. Preterea cum iam in dicto presentis evi
				<lb/>nemore tam diversa novarum cotidie rerum erumpant folia,
				<lb/>miror tot ac tam disertos vel uni eorum non insufflare
				<lb/>scriptores. Nullis enim retro temporibus talis ac tanta
				<lb/>scribendi fuit occasio <hi rend="italic">doctis pariter et indoctis</hi>. Hec animo
				<pb n="117"/>
				<lb/>revolvens, non michimetipse confido, quem exilis ingenii
				<lb/>adeo paupertas angustat, ut difficilis michi videatur Aristotelici
				<lb/>laberinthi ingressus, laboriosus valde Tuliani palacii
				<lb/>accessus. Fateor me numquam conscendisse curules quadruvii
				<lb/>rotas. Nichil a me igitur, carissime quisquis es,
				<lb/>preter quod polliceor exigas, videlicet verbis prolatam communibus
				<lb/>simplicem gestorum narrationem, que nostri reges
				<lb/>nostrique gessere pontifices, nostri quoque concives in urbe
				<lb/>Mediolano vel extra, compatriote vero nostri in regno Italico,
				<lb/>que ipse vidi vel quemadmodum a videntibus aut paulo
				<lb/>ulterius audivi, prout etiam de thesauris prodeunt memorie,
				<lb/>cum nichil sit, quod a me ultra sperare debeas. Si forte
				<lb/>recitantis culpa claudicat animus in auditis, saliet profecto
				<lb/>confidentius in visis nullius indigens testimonio. Quod si in
				<pb n="118"/>
				<lb/>presentiarum scientes tedet lectionis huiusce, non invideant
				<lb/>saltem posteris ac scire fortasse volentibus, presertim
				<lb/>cum solis illis ista providerim. Nisi enim prisca veterum
				<lb/>gesta stilus commendaret utcumque, nulla prorsus preteritorum
				<lb/>vobis superesset memoria. Recondatur ergo interim
				<lb/>sub modio nostrum hoc qualecumque negotium tempore
				<lb/>proferendum suo. Cuius privatum ac singulare volumen sue
				<lb/>limina civitatis rogo nullatenus excedat; quod si videtur hoc
				<lb/>parum, extendatur ad arcum usque Romanum. Legitimus
				<lb/>narrationis ordo a superioribus ad inferiora descendit. Set quia
				<lb/>ex preteritis pendent presentia, ab illis ad ea, que sunt in manibus
				<lb/>gestorum decurrat oratio; ita tamen, ut relicta vetustate ex
			<lb/>recenti memoria summatur exordium.</p>
		</div>
		<pb n="119"/>
		<div type="book">
			<head><lb/>[Liber I]</head>
			<div type="chapter">
				<head><lb/>1.</head> <p>Regnavit quondam in Ytalia cum Lothario filio natione
					<lb/>Burgondio Ugo, qui, ut tutius ageret in regno, eggregiam
					<lb/>inter ceteras urbem Mediolanum sibi vendicare previdit.
					<lb/>Priscam namque noverat loci consuetudinem, ut decedente
					<lb/>metropolitano quilibet unus ex maioris ecclesie precipuis
					<lb/>cardinalibus, quos vocant ordinarios, succedere debeat.
					<lb/>Quod a Romanis presulibus, ab ipsis quoque imperatoribus
					<lb/>concessum, sub auctoritate quidem canonum, testantur scedule
				<lb/>in secretario recondite.</p>
			</div>
			<pb n="120"/>
			<div type="chapter">
				<head><lb/>[2.]</head> <p>Huius rei gratia iuniorem filium in eadem ecclesia
					<lb/>tonsorari decrevit, set quia in puerili etate ad episcopandum
					<lb/>minime videbatur ydoneus, Ardericum grandevum senem
					<lb/>interim subrogavit antistitem sperans eum subito casurum.
					<lb/>Quoniam vero sepenumero cogitantem fallit opinio, prolixius
					<lb/>vixit sacerdos in seculo. Quod ubi persensit, necem ilico
					<lb/>meditatur ocultam. Statuto autem generali Papie colloquio
					<lb/>cunctorum regni principum palatini lixe iubente ex
					<lb/>industria cesare cum Mediolanensibus litigabant, ut accepta
					<lb/>occasione trucidaretur senex ille. Quibus rixantibus gravis
					<lb/>pugna committitur, qua feruntur interfecti Mediolanenses
					<lb/>nonaginta viri prudentes, set propicia divinitate liberatus
					<pb n="121"/>
					<lb/>evasit antistes. Cumque diutius non posset latere dolus,
					<lb/>vehementer erubuit criminis tanti reus, veritus etiam beatum
				<lb/>Ambrosium, cuius fuerat ille vicarius.</p>
			</div>
			<div type="chapter">
				<head><lb/>3.</head> <p>Factum est autem, ut conventione digne satisfactionis
					<lb/>concederet ecclesie pro nonaginta interfectis abbatiam
					<lb/>Nonantule, que propter nonaginta sui iuris curtes sic vocata
					<lb/>perhibetur, insuper et capellam auream cum cruce, que
					<lb/>super altare in yemalis ecclesie sunt collocata tugurio. De
					<lb/>reliquo cum nimis insolenter ageret, ignorans sibi dictum:
					<lb/>Principem <hi rend="italic">te</hi> fecerunt, <hi rend="italic">noli extolli</hi> , set <hi rend="italic">esto in illis quasi
					<lb/>unus ex ipsis</hi> , intolerabilis factus est universis. Preelecto itaque
					<lb/>filio eius ab omnibus Lothario, admodum leniore, communi
					<lb/>conscensu regni totius compulsus est ipse remeare
				<lb/>Burgundiam de cetero minime regnaturus.</p>
			</div>
			<pb n="122"/>
			<div type="chapter">
				<head><lb/>4.</head> <p>Per idem tempus oborta est Mediolani perniciosa sedicio.
					<lb/>Arderico autem archiepiscopo ad superna vocato eruperunt
					<lb/>duo adversarii Ambrosiane dignitatis ambitione succensi,
					<lb/>Mannases videlicet Aralatensis episcopus et Adelmannus
					<lb/>presbiter Mediolanensis revera inmemores apostolici
					<lb/>oraculi: <hi rend="italic">Non efficiamur inanis glorie cupidi, invicem
					<lb/>provocantes, invicem invidentes</hi> . Cumque diu contenderent
					<pb n="123"/>
					<lb/>ille ex datione regis, set Burgundio, hic ex factione plebis
					<lb/>et de Mediolanio, quinquenio contra se invicem pertinaciter
					<lb/>altercati sunt factis partibus ex alterutro. Quorum execrabili
					<lb/>iurgio iacturam pergrandem sustinuit ecclesia, precipue
					<lb/>in thesauris et cymiliis omnibus, quibus incomparabiliter
					<lb/>affluebat. Inter hos fluctus natabat caute Vualpertus contrahens
					<lb/>suo lateri quasi undas conscilii usque adeo, ut utrisque
				<lb/>sponte vel invito cedentibus sedem teneret ipse solus.</p>
			</div>
			<pb n="124"/>
			<div type="chapter">
				<head><lb/>5.]</head> <p>Deinde mortuo Lothario regnavit Berengarius Langobardus
					<lb/>ipse. Quem Vualpertus tunc archiepiscopus
					<lb/>suspectum habebat conscius ipse sibi. Cuius iram precavens,
					<lb/>ne regiis preveniretur insidiis - legerat enim: <hi rend="italic">indignatio
					<lb/>regis nuncius mortis</hi> -, fugam paravit, Ottonem
					<lb/>Teutonicorum adiit regem suffragium postulans moxque illi
					<lb/>regnum se instante pollicetur Italicum. Qua erectus rex Otto
					<lb/>fiducia adscita sibi coniuge Adeleida Italie quondam
					<lb/>regina, uxore videlicet Lotharii, ilico meditatur regnum
				<lb/>subripere Berengario.</p>
			</div>
			<pb n="125"/>
			<div type="chapter">
				<head><lb/>6.</head> <p>Premissis igitur pro Vualperto legatis pacem implorat.
					<lb/>Quam cum non inpetraret direxit Litulfum cum exercitu
					<lb/>suum ex coniuge altera filium. Oderant autem conpatriote
					<lb/>regem Berengarium propter nimiam uxoris tenaciam, que
					<lb/>Vuilla dicebatur, et suam ex parte seviciam. Ideoque destitutus
					<lb/>a suis properanti hosti minime valuit congredi, set
					<lb/>ingressus quodam inexpugnabile municipium resedit
					<lb/>invalidus. Cum vero exploraret universa Litulfus, quidam
					<lb/>familiares Berengarii milites fidem debitam simulantes promissa
					<lb/>securitate foras eductum hostium manibus tradiderunt.
					<lb/>Revera <hi rend="italic">inimici hominis domestici eius</hi> . Intuitus autem
					<lb/>eum Litulfus ait: "Consule tibi rex, et humiliare magno Ottoni
					<lb/>augusto. Si non feceris, ipsum te ledis". Cumque humiliter
					<lb/>responderet, rursus infit: "Absit a fide mea, ut vincam
					<lb/>perfidia, qui viribus superare contendo. Cave rex amodo ab
					<lb/>huiusmodi pseudomilitibus". Sic fatus absolvit eum, deinceps
					<lb/>strenue cuncta ministrans. O pia hostilitas et hostilis
					<pb n="126"/>
					<lb/>pietas! Postea vero pius ille perfidia Langobardorum fertur
				<lb/>veneno necatus.</p>
			</div>
			<div type="chapter">
				<head><lb/>7.</head> <p>Otto autem licet privatus filio, coniugis tamen auguste
					<lb/>Adeleide fretus conscilio, Vualperti quoque aliorumque regni
					<lb/>principum <hi rend="italic">in manu forti et brachio extento</hi> venit
					<lb/>Italiam, primus ex Teutonibus imperator dictus Italicus.
					<lb/>Cumque illi subiecta fierent omnia, Berengarium
					<lb/>ipsum arce quadam robusta munitum diuturna vallans
					<lb/>obsidione subegit filiis circumquaque dispersis Vuidone,
					<pb n="127"/>
					<lb/>Adelberto et Conone. Illum vero cum filiabus et coniuge
					<lb/>captum secum devexit in Sueviam, ubi non multo post in
				<lb/>amaritudine anime diem clausit extremum.</p>
			</div>
			<div type="chapter">
				<head><lb/>8.</head> <p>Eodem tempore obeunte Vualperto cathedram suscepit
					<lb/>Arnulfus, vere <hi rend="italic">declinans a malo et faciens bonum</hi> .
					<lb/>Cuius equivocus existo gestorum scriptor ego presentium, fratris
					<lb/>vero illius pronepos verus. Huius in episcopatu vita fuit
					<lb/>triennis, facta nunc pro certo meliori dignitate perhennis.
					<lb/>Cui successit Gotefredus, primo quidem a clero
					<pb n="128"/>
					<lb/>reprobatus et populo, eo quod sacerdotalem vel leviticum nondum
					<lb/>ascenderat gradum, subdiaconus tantum. Extrema
					<lb/>vero pace receptus regie fidelitatis gratia contra filios Berengarii
					<lb/>dimicavit. Quorum Vuidone interfecto, Conone pactione
					<lb/>quieto Adelbertus ceteris animosior diebus vite
				<lb/>omnibus factus est in diversa profugus.</p>
			</div>
			<div type="chapter">
				<head><lb/>9.</head> <p>Deinde Ottone mortuo regnavit pro eo suus eiusdem
					<lb/>nominis filius, <hi rend="italic">acer in armis</hi> , sagax ingenio, qui Grece
					<lb/>mulieris adeptus contubernium industria sapientis Adeleide
					<pb n="129"/>
					<lb/>matris Romanum feliciter solidavit imperium. Exiens
					<lb/>vero a Germania Rome presedit, Apuliam Calabriamque
					<lb/>possedit multaque gessit insignia imperatoria maiestate
					<lb/>condigna. Huius tempore transfretantes Sarraceni mare
					<lb/>conati sunt Calabres fines invadere. Quibus ex adverso congressus
					<lb/>est imperator et ipse parvo licet suorum fultus
					<lb/>collegio. Quoniam vero paucorum ad plures impar solet
					<lb/>esse congressio, cum pugnasset multum, defecit ad ultimum.
					<lb/>Quid plura? Pugnando captus ad classes usque
					<lb/>protrahitur. Occupaverant enim hostes vicina maris littora.
					<lb/>Sentiens vero se, nollet vellet, transvehendum simulatis
					<pb n="130"/>
					<lb/>precibus postulabat, ut saltem unicam sibi coniugem cum
					<lb/>exiguo famularum obsequio simul cum eo exulari permitterent,
					<lb/>delaturam secum <hi rend="italic">inmensa auri et argenti pondera</hi>
					<lb/>promittens. Cumque foret permissum, viros adolescentes
					<lb/>muliebriter superindutos, subtus autem accinctos mucronibus,
					<lb/>cautissime venire mandavit. Ubi vero ingressi
					<lb/>sunt navem, ilico irruentes in hostes evaginatis ensibus indifferenter
					<lb/>quosque trucidant. Interim saltu percito prosiliens
					<lb/>imperator in pelagus, natando evasit ad litus liber et
					<lb/>letus. Unde terrefacti transierunt hostes ad propria.
					<lb/>De cetero disponens equoreas undas potestative cum omni
					<lb/>transmeare Italia per universum regnum dilatat militandi preceptum.
					<lb/>Set deo aliter providente rebus excessit
					<lb/>humanis, iuxta illud: <hi rend="italic">Cor hominis disponit viam suam,
					<lb/>domini</hi> autem <hi rend="italic">est dirigere gressus eius</hi> . Cui in Alemanie
					<lb/>partibus superfuit puer sui nominis filius, rex mortuo patre
				<lb/>creatus.</p>
			</div>
			<pb n="131"/>
			<div type="chapter">
				<head><lb/>10.</head> <p>Iam enim successerat Gotefredo Landulfus
					<lb/>archiepiscopus, qui propter nimiam patris ac fratrum
					<lb/>insolentiam gravem populi perpessus est invidentiam.
					<lb/>Instabant enim pre solito civitatis abuti dominio. Unde
					<lb/>cives indignati una sese coniuratione strinxerunt. Inde civilis
					<lb/>seditio ac parcium est facta divisio. Quibus assidue
					<lb/>rixantibus grande commissum est in urbe certamen. Videns
					<lb/>autem se pregravari undique presul nec posse sufficere, disscesit
					<lb/>ab urbe cum fratribus relicto patre, qui fuerat iam senex
					<lb/>et viribus imbecillis. Quamobrem ecclesie facultates et
					<lb/>multa clericorum distribuit militibus beneficia. Iterum
					<pb n="132"/>
					<lb/>autem collecto ex diversis partibus agmine conflixit eisdem
					<lb/>cum civibus in campo Carbonarie. Ubi facta est plurima
					<lb/>cedes utrimque, a quo bello egre divertit hac etiam vice.
					<lb/>In civitate autem quidam vernula audita domini sui nece
					<lb/>accurrens patrem presulis lecto iacentem cultro transfixit.
					<lb/>Post hec et alia multa inspirante deo et interveniente consultu
					<lb/>sapientum partis utriusque nova pax vetera dissolvit
					<lb/>odia. Archiepiscopus enim memor pastoralis diligentie,
					<lb/>populus vero recordatus ovilis obedientie, donantes preterita
					<lb/>federati sunt pace perpetua. Preterea sentiens se presul
					<lb/>dispersis facultatibus offendisse ecclesiam, ut clerum leniret
					<lb/>ac populum, sancti martyris Celsi fundavit monasterium
					<lb/>multisque ditavit opibus, ubi completo dierum
					<pb n="133"/>
					<lb/>numero moriens suo quievit in tumulo. Cui alter successit
				<lb/>Arnulfus, de quo dicetur posterius.</p>
			</div>
			<div type="chapter">
				<head><lb/>11.</head> <p>Interim regnante Ottone tertio cum matre Greca quidam
					<lb/>Grecus Grece domine capellanus factus est Placentinus
					<lb/>episcopus, de quo dictum est, quod Romani decus
					<lb/>imperii astute in Grecos transfere temptasset. Siquidem
					<lb/>consultu et ope quorundam civium Romanorum, precipue
					<lb/>Crescentii cuiusdam predivitis, apostolicam sedem iam
					<pb n="134"/>
					<lb/>violenter invaserat deiecto eo, qui tunc insederat, venerabili
					<lb/>papa. Quo audito palam relicta Suevia venit Otto festinus
				<lb/>Italiam.</p>
			</div>
			<div type="chapter">
				<head><lb/>12.</head> <p>Nec mora conscilio habito cum optimatibus regni
					<lb/>Romanum arripuit iter cum legionibus Latinorum ac Teutonum
					<lb/>terrefaciens cuncta in circuitu loca. Ad cuius
					<lb/>introitum Roma concutitur universa. Grecus ipse misericordiam
					<lb/>clamat, Crescentius vero rebellionem parat
					<lb/>Tiberina sancti Angeli munitus in arce. Hunc imperator
					<lb/>undique obsidione circumdat omnibus belli machinis cottidie
					<lb/>oppugnans, donec pacto utcumque composito illius se tradidit
					<pb n="135"/>
					<lb/>potestati. Qui statim in Prato Neroniano iussus est
					<lb/>decolari. Stephania autem uxor eius traditur adulteranda
					<lb/>Teutonibus. Pseudopapa vero Grecus effossis occulis,
					<lb/>abscisis naso et auribus, dorso asine retroversus manu
					<lb/>tenens caudam totam distrahitur per urbem. Sic Roma
				<lb/>ante mobilis regis quievit in oculis.</p>
			</div>
			<div type="chapter">
				<head><lb/>13.</head> <p>Tempor preterito decreverat imperator materne gentis
					<lb/>sociari coniugio. Huius causa conscilii prefatus Arnulfus
					<pb n="136"/>
					<lb/>venerabilis archiepiscopus regia iussione premonitus, mare
					<lb/>transiens Constantinopolim proficiscitur. Qui ab ipso
					<lb/>admirabili monarcha magna susceptus est honorificentia,
					<lb/>satis episcopaliter conversatus est in urbe regia, ita
					<lb/>carus, ut, quicquid poposcerat, facile inpetraret. Composito
					<lb/>tamdem, propter quod venerat, negotio ab eodem Basileo
				<lb/>decenter absolutus reversionem accelerat.</p>
			</div>
			<div type="chapter">
				<head><lb/>14.</head> <p>Interea imperator primo iuventutis in flore defungitur
					<lb/>Otto. In quo omnis est Ottonum consumpta propago.
					<lb/>Tunc Ardoinus quidam nobilis Ypporregie marchio a
					<pb n="137"/>
					<lb/>Longobardis Papie eligitur et vocatus cesar ab omnibus
					<lb/>regnum perambulat universum regio iure cuncta pertractans.
					<lb/>Cognito autem iam dicti presulis reditu occurit ei
					<lb/>in itinere obvius, securitate quanta valuit, sibi illum applicare
				<lb/>procurans.</p>
			</div>
			<div type="chapter">
				<head><lb/>15.</head> <p>Eodem tempore Heinricus creatus est rex Alamanie.
					<lb/>Inter hos de sceptro Italico ingens oritur contentio.
					<lb/>In medio principes regni fraudolenter incedentes Ardoino
					<lb/>palam militabant, Heinrico latenter favebant
					<lb/>avaricie lucra sectantes, sicut dictum est ad Hyerusalem
					<lb/>per prophetam: <hi rend="italic">Principes tui infideles, socii furum, omnes
					<pb n="138"/>
					<lb/>diligunt munera, secuntur retributiones</hi> . Quorum conscilio
					<lb/>Heinricus direxit in Italiam suum cum exercitu ducem.
					<lb/>Cui occurrens viriliter Ardoinus facta congressione in
					<lb/>campo Fabrice quamplures stravit, ceteros extra fines regni
				<lb/>fugavit.</p>
			</div>
			<div type="chapter">
				<head><lb/>16.</head> <p>Tempore non longo post cum valida Teutonicorum
					<lb/>militia properavit Heinricus a Germania ipso Italie castrametatus
					<lb/>in limite. Ex adverso Ardoinus fidens viribus nec
					<lb/>minus armis instructus, non tantum defendere quantum
					<lb/>super eum paratus insurgere, occurit illi Verone. Set
					<lb/>deceptus perfidia principum maiori militum parte destituitur.
					<lb/>Cumque cessisset invitus, regnum Heinricus ingreditur
					<lb/>rex statim electus suoque post tempore Romanus
					<pb n="139"/>
					<lb/>imperator effectus. Veniens vero Papiam, cum non ad
					<lb/>votum sibi obtemperasset, uno totam concremavit
					<lb/>incendio. Unde omnis inhorruit Italia simile pertimescens.
					<lb/>Abhinc illius exinanita confidentia huius prevaluit ubique
					<lb/>potentia. Verumtamen resumptis interdum viribus
					<lb/>Ardoinus iuxta posse ultionem exercet in perfidos. Siquidem
					<lb/>postea Vercelensium urbem cepit, Novariam obsedit,
					<lb/>Cumas invasit multaque alia demolitus est loca sibi
					<lb/>contraria. Ad ultimum labore confectus et morbo, privatus
					<lb/>regno, solo contentus est monasterio nomine Fructeria.
					<pb n="140"/>
					<lb/>Ibique depositis regalibus super altare sumptoque
				<lb/>habitu paupere suo dormivit in tempore.</p>
			</div>
			<div type="chapter">
				<head><lb/>17.</head> <p>Illis in diebus primus in Apuliam Normanorum fuit
					<lb/>eventus principum terre consultu vocatus, cum Greci
					<lb/>eam innumeris gravarent oppressionibus. Quibus subactis et
					<lb/>equore sulcato fugatis consciderantes Normanni Apulorum
					<lb/>inertiam, regionis quoque in omnibus opulentiam, etsi
					<lb/>pauci invadunt ex parte provinciam. Remissis igitur legatis
					<lb/>in patriam ad hoc ortantibus ceteros, crescente paulatim
					<lb/>numero totam repleverunt Apuliam iure quasi proprio
					<pb n="141"/>
					<lb/>deinde possidentes, atrociores facti Grecis, Saracenis ferociores,
				<lb/>imo deiectis prioribus surrexerunt principes ipsi.</p>
			</div>
			<div type="chapter">
				<head><lb/>18.</head> <p>Heinricus vero, quid de reliquo gesserit, quomodo
					<lb/>Troiam nobilem Apulie civitatem obsederit, qualiter marchiones
					<lb/>Italie quatuor Ugonem, Azonem, Adelbertum et
					<lb/>Obizonem captione una constrinxerit, recitare non expedit,
					<lb/>dum in fortitudine eius omnis terra contremuit, usque
					<lb/>adeo, ut, si qui repperti fuerint Ardoini favisse partibus,
					<lb/>aut fugerent aut deditionem facerent. E quibus Astensis episcopus
					<lb/>propria relicta sede Mediolani usque ad obitum
					<lb/>latuit. Dederat enim imperator vivente ipso et abiecto episcopatum
					<lb/>cuidam Olderico, fratri Mainfredi marchionis
					<lb/>eximii. Quod factum archipresul Arnulfus vehementer
					<pb n="142"/>
					<lb/>exorrens consecrationem, que sibi competebat, omnimodo
					<lb/>vetuit. Odelricus autem ille sua fretus ac fratris potentia,
					<lb/>Romam proficiscens subreptione quadam consecrari se fecit a
					<lb/>Romano pontifice. Quod ubi innotuit Arnulfo, iusta satis
					<lb/>accenditur iracundia, non tantum regia institutione, quantum
					<lb/>Romana, quod deterius videbatur, indignatus consecratione.
				<lb/>/*</p>
			</div>
			<div type="chapter">
				<head><lb/>19.</head> <p>Veniens igitur in conventu Mediolanensis ecclesie
					<lb/>anathematis iaculo consecrati transfixit audatiam. Deinde
					<lb/>collecto undique exercitu copioso cum sufraganeis simul
					<lb/>episcopis civitatem aggressus Astensem, clausis in urbe marchione
					<lb/>cum episcopo densissima obsidione valavit. Nec a
					<lb/>populatione belloque destitit, donec pace composita illius
					<lb/>satisfactum est voluntati. Hec autem fuit pacis conditio, quod
					<lb/>venientes Mediolanum tertio ab urbe miliario nudis incedendo
					<lb/>vestigiis episcopus codicem, marchio canem baiulans,
					<lb/>ante fores ecclesie beati Ambrosii reatus proprios devotissime
					<lb/>sunt confessi. Preterea episcopus virgam et anulum suscepti
					<lb/>pontificatus supra sancti confessoris altare deposuit,
					<pb n="143"/>
					<lb/>que postea largiente archiepiscopo pie resumpsit. Frater
					<lb/>vero illius Mainfredus marchio donavit ecclesie auri talenta
					<lb/>quamplurima, unde producta est crux illa pulcherima,
					<lb/>que usque hodie precipuis tantum geritur in diebus. Deinde
					<lb/>nudis sicut venerant pedibus per medium civitatis ad ecclesiam
					<lb/>maiorem Sancte Theototos usque deveniunt, ab archiepiscopo
				<lb/>et clero cunctoque recepti in pace populo.</p>
			</div>
			<div type="chapter">
				<head><lb/>20.</head> <p>De reliquo Arnulfus sacerdotaliter suam regebat ecclesiam
					<lb/>clerum fovens ac populum suisque plane vacans negotiis.
					<lb/>Huius beatitudinem plura ecclesiis tradita commendant
					<lb/>beneficia. Illius in tempore sancti confessoris Mone
					<lb/>revelate sunt reliquie. Hic etiam fundavit cenobium sancti
					<pb n="144"/>
					<lb/>Victoris martyris in magno honore et copia frugum, in
					<lb/>quo requiescit in pace sepultus. In cuius laude reddenda
					<lb/>quoniam dies non sufficit hodierna, presens claudatur pagina,
				<lb/>cum sit altera deinceps aperienda.</p>
			</div>
		</div>
		<pb n="145"/>
		<div type="book">
			<head><lb/>[Liber II]</head>
			<div type="chapter">
				<head><lb/>[1.]</head> <p>Superiori volumine audita tantum utcumque exsufflare
					<lb/>temptavimus, nunc autem ea, que ipsi videndo cognovimus,
					<lb/>ex habundanti eructare studeamus. Celitus igitur
					<lb/>vocato dive memorie Arnulfo, consulto maiorum civitatis
					<lb/>ac dono imperatorie potestatis intronizatur Heribertus.
					<lb/>Qui ex quo prelatus est, suis et aliorum vacavit negotiis, pluribus
					<lb/>intentus, grandia expertus, que quidem narranda non
					<lb/>iudicanda suscepimus. Cuius in diebus Heinrici consummatur
					<pb n="146"/>
					<lb/>imperium, prole nulla superstite. Tunc Papienses in
					<lb/>ultionem incense urbis regium, quod apud ipsos erat,
					<lb/>destruxere palatium. Factum est autem, ut simul convenientes
					<lb/>in commune tractarent de constituendo rege primates.
					<lb/>Diversis itaque in diversa trahentibus, non omnium idem
				<lb/>fuerat animus.</p>
			</div>
			<div type="chapter">
				<head><lb/>2.</head> <p>Interque talia fluctuante Italia suorum conparium declinans
					<lb/>Heribertus consortium invitis illis ac repugnantibus adiit
					<lb/>Germaniam, solus ipse regem electurus Theutonicum.
					<lb/>Cumque Teutones sibi Chuonradum eligerent, eumdem
					<lb/>ipsum laudavit omniumque in occulis coronavit accipiens
					<lb/>ab eo preter dona quamplurima Laudensem episcopatum, ut,
					<pb n="147"/>
					<lb/>sicut consecraverat, similiter investiret episcopum. Rediens
					<lb/>vero securus in omnibus, totam suis legationibus evertit Italiam,
					<lb/>alios re alios spe benivolos faciens, donec suum electum
					<lb/>fere omnes laudavere suscipiendum. Tali fultus remigio
					<lb/>veniens Chuonradus Italiam ab eo, ut moris est, coronatur
					<lb/>in regno. Deinde Romam duce commigrat eodem. In cuius
					<lb/>adventu factus est ingens Rome conventus diversarum undique
					<lb/>gentium, episcoporum quoque ac secularium principum presidente
				<lb/>domino papa Iohanne.</p>
			</div>
			<pb n="148"/>
			<div type="chapter">
				<head><lb/>3.</head> <p>Imminente itaque pascali solempnitate, cum rex Chuonradus
					<lb/>in basilica apostolorum ad culmen imperii apostolica foret
					<lb/>consecratione sublimandus, Heribertus Ravennas archiepiscopus
					<lb/>temerarie dexteram regis invasit ac tenuit faciens, quod Mediolanensi
					<lb/>iure conpetebat antistiti. Quod cum omnium displiceret in
					<lb/>occulis, commonebant eum presules ceteri, quatenus a non
					<lb/>suo desisteret. Nichilominus ille pertinaciter tenebat. Heribertus
					<lb/>vero Mediolanensis antistes, ne in die festo tumultus fieret
					<lb/>in populo, sapienter multum popularem declinavit tumultum
					<lb/>cunctos suos adversari volentes ab omni contradictione cohercens.
				<lb/>/*</p>
			</div>
			<div type="chapter">
				<head><lb/>4.</head> <p>Rex igitur tumultuantium strepitu attonitus cognita tandem
					<lb/>rei veritate gradum figens taliter est contionatus: "Certum
					<lb/>quidem, reverendi patres, quia sicut privilegium est apostolice sedis
					<lb/>consecratio imperialis, ita Ambrosiane sedis privilegium est electio et
					<lb/>consecratio regalis. Unde ratum videtur, ut manus, que benedicit et
					<lb/>prius coronam imponit regni, si presens affuerit, representet regem ad
					<lb/>imperium promovendum sancto Petro et eius vicario; quatenus
					<pb n="149"/>
					<lb/>Ambrosiano testimonio iure possit imperare, qui Ambrosiana consecratione
					<lb/>didicit et cepit regnare". Cumque hec regis omnibus placeret
					<lb/>sententia, dexteram Ravennati auferens Ambrosianum iubet
					<lb/>accersiri pontificem. Qui predicta vitandi tumultus causa
				<lb/>venire distulit.</p>
			</div>
			<div type="chapter">
				<head><lb/>[5.]</head> <p>Igitur consulente domino apostolico et universis episcopis
					<lb/>dexteram dedit Arderico Vercellensi episcopo, illius suffraganeo,
					<lb/><hi rend="italic">ut pater in filio</hi> , magister videretur in discipulo, qui in imperiali
					<lb/>consecratione vicem Mediolanensis archiepiscopi pleniter tenuit. Post
					<lb/>dies aliquot indicta est synodus Rome auctoritate apostolica, in
					<lb/>qua constitutum est, ut in omnibus negotiis pontificalibus Ravennas
					<lb/>nullo modo in eternum se Mediolanensi preferat antistiti, et si forte presumpserit,
					<lb/>canonice legi subiaceat. Insuper placuit omnibus super
					<lb/>hac re conscribi thomum in sempiternum testimonium. De
				<lb/>quo pauca de pluribus ista decerpsimus.</p>
			</div>
			<pb n="150"/>
			<div type="chapter">
				<head><lb/>6.</head> <p>Dum hec agerentur, Mediolanenses cum Ravennatibus
					<lb/>altercabantur ad invicem. Igitur crescente iurgio congressi
					<lb/>sunt adversum sese mutuo. Set prevalente impetu et fortitudine
					<lb/>Mediolanensium Ravennates terga dederunt magna ex
					<lb/>parte vulnerati, quos persecuti sunt adversarii usque ad hospicia
					<lb/>sarcinas et omnem diripientes suppellectilem. Ipse etiam
					<lb/>Ravennas Heribertus vix aufugit de manibus insequentium
					<lb/>ereptus. Etenim postea omnis illa quievit controversia. Imperator
					<lb/>vero a Romanis rediens partibus commoratus est in Italia,
					<lb/>donec subegit, si quos habuit, adversarios patrocinante
				<lb/>in omnibus Heriberto. <hi rend="italic">Et siluit terra in conspectu eius</hi> .</p>
			</div>
			<div type="chapter">
				<head><lb/>7.</head> <p>Contigit autem tunc temporis Laudensem mori pontificem.
					<lb/>Cumque archiepiscopus sua investitura, quemadmodum
					<pb n="151"/>
					<lb/>ab imperatore susceperat, alium subrogare decerneret,
					<lb/>indignati Laudenses insolitam sui episcopatus constitutionem
					<lb/>aucdacter despiciunt. Quorum parvipendens Heribertus
					<lb/>audatiam elegit Ambrosium de suorum numero cardinalium
					<lb/>sacerdotem satis ydoneum, cui primo tradens virgam et
					<lb/>annulum, deinde, ut moris fuerat, consecravit episcopum.
					<lb/>Quo peracto cuncta Laudensium violenter aggreditur opida.
					<lb/>Quibus subactis potestative tandem pervenit ad urbem suum
					<lb/>secum deducens pontificem. Quam undique obsidione circundans
					<lb/>perseveranter opugnat. Cumque cives viderent se
					<lb/>frustra resistere, proposita pacis conventione demum in
					<lb/>commune deliberant suscipiendum episcopum. Ante portam
					<lb/>namque civitatis facta sunt palam iuramenta promisse fidelitatis
					<lb/>et sic iam dictus receptus est episcopus omnibus postea
					<lb/>carus, doctrina scilicet et operatione preclarus. Ab illo etenim
					<pb n="152"/>
					<lb/>tempore inter Mediolanenses atque Laudenses implacabile
					<lb/>viguit odium. Unde postea per multa annorum curricula
					<lb/>predas et incendia cedesque alternant innumeras. Mediolanenses
					<lb/>quidem multitudine, divitiis ac brachii virtute confisi
					<lb/>frequenter illos bello aggrediuntur, obsidione circumsepiunt,
					<lb/>agros et vineas ac suburbana cuncta demolientes. Laudenses
					<lb/>vero exigui numero, set truces animo, opibus angusti,
					<lb/>viribus honusti, nunc suo nunc alieno se dampno defendunt.
				<lb/>Que si scriberentur per singula, plura fierent inde volumina.</p>
			</div>
			<div type="chapter">
				<head><lb/>8.</head> <p>His denique diebus mortuo Burgundionum rege proponit
					<lb/>Chuonradus Burgundiam invadere. Ad quam invadendam
					<lb/>Longobardorum iubet properare militiam. Ipse vero
					<lb/>ex contigua sibi parte obstrusos irrumpens aditus municipia
					<lb/>queque preoccupat. E vicino autem Italie cum obtimatibus
					<lb/>ceteris electi duces incedunt presul Heribertus et egregius
					<lb/>marchio Bonifacius, duo lumina regni, explorantes
					<pb n="153"/>
					<lb/>accessus illos, quos reddunt meabiles precisa saxa inexpugnabilis
					<lb/>opidi Bardi. Per hos ducentes Langobardorum
					<lb/>exercitum Iovii montis ardua iuga transcendunt; sicque
					<lb/>vehementi irruptione terram ingredientes ad cesarem usque
					<lb/>perveniunt. Cumque nequirent Burgundiones resistere,
					<lb/>deditionem accelerant perpetua subiectionis condictione
					<lb/>Chuonrado substracti. Et factum est, ut in magna gloria
				<lb/>reverterentur omnes ad propria.</p>
			</div>
			<div type="chapter">
				<head><lb/>9.</head> <p>Per idem tempus mense Iunio, in die sanctorum Petri et
					<lb/>Pauli, fervente meridie eclybsis solis apparuit tribus horis
					<lb/>mundo inducens tenebras. Tempore post alio visa est noctu
				<lb/>luna colore fuscata sanguineo.</p>
			</div>
			<pb n="154"/>
			<div type="chapter">
				<head><lb/>10.</head> <p>Multis igitur prosperatus successibus presul Heribertus
					<lb/>inmmoderate paululum dominabatur omnium suum consciderans,
					<lb/>non aliorum animum. Unde factum est, ut quidam
					<lb/>urbis milites, vulgo valvassores nominati, clanculo
					<lb/>illius insidiarentur operibus adversus ipsum assidue conspirantes.
					<lb/>Comperta autem occasione cuiusdam potentis beneficio
					<lb/>privati subito prorumpunt in apertam rebellandi
					<lb/>audaciam, plures iam facti. Quod ubi innotuit presuli, parat
					<lb/>multis consciliis obsistere illorum insidiis. Ubi vero nil
					<lb/>proficit, virtute superare contendit. Ac primo quidem bello
					<lb/>victi atque pugnando vehementer attriti, exeuntes ab urbe
					<lb/>discedunt merentes. Quibus mos subveniunt Marciani ac
					<lb/>Seprienses pluresque regni commilitones simul mori
					<pb n="155"/>
					<lb/>simulque parati vivere, precipue Laudenses recentis iniurie
				<lb/>memores.</p>
			</div>
			<div type="chapter">
				<head><lb/>[11.]</head> <p>Archiepiscopus autem collecto undecumque potuit
					<lb/>agmine, non tamen absque suis fidelibus nititur insequi et universos
					<lb/>opprimere. Cumque reniti presumerent, conveniunt
					<lb/>in campo, qui dicebatur Malus ab evo recteque malus, quoniam
					<lb/>humano fuerat cruore rigandus. Ibi comisso campestri
					<lb/>certamine facta est strages magna interfectorum partis
					<lb/>utriusque. Inter quos dum incederet medius, iam dictus
					<lb/>Astensis configitur episcopus, pars denique maxima belli.
					<lb/>Cuius interitus certaminis factus est terminus. Hic amisso
					<lb/>tanto fratre confusus, illi autem occiso tanto hoste securi,
				<lb/>recedentes a pugna diverterunt ad propria.</p>
			</div>
			<pb n="156"/>
			<div type="chapter">
				<head><lb/>[12.]</head> <p>Igitur imminente tanto discrimine providit archiepiscopus
					<lb/>vocare suum a Germania cesarem sperans illum futurum
					<lb/>auxiliatorem. Veniens autem Veronam imperator
					<lb/>indeque Mediolanum honorabiliter die primo suscipitur. In
					<lb/>crastinum tumultuante ac vociferante in eum populo graviter
					<lb/>offenditur. Audierant enim regem Laudensi iure defraudasse
					<lb/>Heribertum. Quod augustus dissimulans Papiam adiit. Ubi
					<lb/>cum generale statuisset colloquium, concinnato dolo cepit
					<lb/>ac tenuit archiepiscopum Aquilegensi tradens patriarche
					<lb/>custodiendum. Ecce Mediolanensis attonita inhorruit civitas
					<lb/>proprio viduata pastore dolens ac gemens <hi rend="italic">a puero usque
					<pb n="157"/>
					<lb/>ad senem</hi> . O que domino preces, quante funduntur et lacrime.
					<lb/>Cumque proclamarent assidue clerus populus atque
					<lb/>miles, facta est de absolutione conventio datis obsidibus
					<lb/>augusto. Quibus receptis nichilominus tenuit tractans perpetuo
					<lb/>dampnare illum exilio. Quin etiam tres alios una die
					<lb/>comprendit episcopos: Vercellensem, Placentinum et
					<lb/>Cremonensem. Archiepiscopus vero post menses duos
					<lb/>fugam arripuit. Cui venienti tota occurrit civitas, ita ilaris,
					<lb/>ut servus domino, mulier non cederet viro pre gaudio
					<lb/>cursitantes. Ecce <hi rend="italic">vespertinus</hi> urbis <hi rend="italic">fletus</hi> subito conversus
				<lb/>est in <hi rend="italic">matutinam letitiam</hi> .</p>
			</div>
			<div type="chapter">
				<head><lb/>[13.]</head> <p>Videns autem se Chuonradus delusum suum et rei
					<lb/>publice palam Heribertum denuntiat inimicum. Igitur
					<lb/><hi rend="italic">exiit edictum a cesare augusto, ut</hi> cuncta sue potestatis regna
					<pb n="158"/>
					<lb/>ad Mediolanum concurrerent impugnandum. Factum est
					<lb/>autem, ut omnis Italia, universa Germania <hi rend="italic">convenirent</hi>
					<lb/>simul <hi rend="italic">ab angulo usque ad angulum</hi> . Ac primo quidem impetu
					<lb/>quoddam firmum aggreditur municipium, nomine Landrianum,
					<lb/>quod oppugnans in modico demolitur. Inde
					<lb/>applicuit Mediolanum tertio ab urbe miliario fixis tentoriis
					<lb/>castrametatus. Mediolanenses autem prompti resistere queque
					<lb/>proxima civitatis muniunt loca. E quibus electi iuvenes
					<lb/>armis compti, bellis edocti, volantes equis, proludunt telis
					<lb/>cesarianis insultando militibus et girantes castra clipeo
					<lb/>minantur et asta proximos quosque cedentes. Cumque per
					<lb/>dies aliquot hec exercerent proludia, factum est in die sancto
					<lb/>dominice ascensionis, cesariani omnes suo cum cesare castris
					<lb/>erumpunt, Teutones in dextro, Itali in sinistro bella cientes.
					<lb/>Civibus vero occurrentibus ex adverso ingravatum est undique
					<lb/>bellum diversis in diversa pugnantibus. In prima fronte
					<pb n="159"/>
					<lb/>nobilis quidam Theutonicus statura procerus et Vuido
					<lb/>Italicus marchio, signifer regius, inter media tela confixi
					<lb/>sunt. Quibus cadentibus multisque aliis in proprio cruore
					<lb/>iacentibus paulatim belli tepescit amor. Demum cesariani collecto
					<lb/>agmine ad castra commigrant, urbani quoque relictis
					<lb/>campis propria tecta requirunt. Igitur recedens ab urbe
					<lb/>cesar iubet cuncta in circuitu prope longeque vastari loca.
					<lb/>Cumque flammis universa consumeret, crebris fulminum
					<lb/>ictibus et grandinea tempestate correptus a cepto desistens
					<lb/>recessit merens. Quin etiam Bertaldus, regius a secretis, cuius
				<lb/>cuncta fiebant conscilio, insane mox mentis efficitur.</p>
			</div>
			<div type="chapter">
				<head><lb/>[14.]</head> <p>De quo cum rex leniri debuerat, magis intumuit, in tantum,
					<lb/>ut Heribertum adiudicaret propria dignitate privandum.
					<lb/>Stabilita igitur deliberatione presulatum tradidit Ambrosio,
					<lb/>Mediolanensis ecclesie cardinali presbitero suoque capellano,
					<pb n="160"/>
					<lb/>etsi videntibus non tamen volentibus episcopis.
					<lb/>Quo Heribertus audito de rege similiter tractat honore
					<lb/>privando. Secreta igitur legatione suggerit Oddoni, potenti
					<lb/>Franchorum comiti, ut se favente arripiat regnum Italie.
					<lb/>Qui nil moratus, utpote regnandi avidus, primo quidem
					<lb/>aliquas Alamannie partes violenter invadit. Hunc impugnans
					<lb/>viriliter dux Gotefredus vehementi facta congressione
					<lb/>in momento prostravit. Cuiusque capud avulsum
					<lb/>humeris fertur augusto in Italiam direxisse. De cetero
					<lb/>imperator annuam Mediolani vastationem universos regni
					<lb/>primates iurare precipiens obstinato animo repatriavit in
				<lb/>Sueviam eger pedibus et cunctis debilis artubus.</p>
			</div>
			<pb n="161"/>
			<div type="chapter">
				<head><lb/>[15.]</head> <p>Interea Pseudoambrosius palam gerens virgam et
					<lb/>anullum, ut lupus in abdito, clam insidiabatur omnibus
					<lb/>modis Heriberto multis multa cottidie iurando pollicitus clericis
					<lb/>atque laycis in urbe et extra factione concepta. Ubi
					<lb/>autem fidelium dignitas perfidorum sensit insidias, deprehensos
					<lb/>in crimine puniunt in personis et propriis facultatibus.
					<lb/>Et sic prevalente Heriberti potentia evanuit omnis illa fraudolenta
				<lb/>presumptio.</p>
			</div>
			<div type="chapter">
				<head><lb/>[16.]</head> <p>Per idem tempus factum est, ut cuncti principes regni
					<lb/>simul undique convenirent ad devastandos, sicut regi promiserant,
					<lb/>Mediolanensium fines. Previdens autem archiepiscopus
					<lb/>futuram oppressionem iubet ilico convenire ad urbem
					<lb/>omnes Ambrosiane parochie incolas armis instructos, a
					<lb/>rustico usque ad militem, ab inope usque ad divitem, ut in tanta
					<lb/>cohorte patriam tueretur ab hoste. Signum autem, quod
					<lb/>dimicaturos debebat suos precedere, tale constituit: Procera
					<lb/>trabs instar mali navis robusto confixa plaustro erigitur in
					<lb/>sublime, aureum gestans in cacumine pomum cum pendentibus
					<pb n="162"/>
					<lb/>duobus veli candidissimi limbis, ad medium veneranda
					<lb/>crux depicta salvatoris ymagine extensis late brachiis superspectabat
					<lb/>circumfusa agmina, ut, qualiscumque belli foret
					<lb/>eventus, hoc signo confortarentur inspecto. Essetque gravis
					<lb/>inter urbem regnumque conflictus, nisi novus de morte
					<lb/>cesaris rumor concuteret animos hostium adeo, ut solutis
					<lb/>castris certatim resurgerent ita cumfuse, ut colliderentur ad
					<lb/>invicem. Inter quos Parmensis corruens signifer turpiter
				<lb/>occubuit.</p>
			</div>
			<div type="chapter">
				<head><lb/>[17.]</head> <p>Defuncto autem Chuonrado Heinricus adolescens
					<lb/>eius filius rex vivente patre creatus augustus ab omnibus
					<lb/>appellatur, vir rei publice gerende satis ydoneus. Qui
					<lb/>paterni animi non imitatus affectum suorum consultu fidelium
					<lb/>cum archiepiscopo pacis federa stabilivit, ab illo deinde
				<lb/>fideliter honoratus.</p>
			</div>
			<pb n="163"/>
			<div type="chapter">
				<head><lb/>[18.]</head> <p>Paccatis igitur rebus omnibus intestinum iurgium bellumque
					<lb/>civile succedit, adeo execrandum et lacrimabile,
					<lb/>ut preter innumeras bellorum clades inmutatus sit status
					<lb/>urbis et ecclesie. Verrissime enim ocio civiles nutriuntur
					<lb/>discordie et sepe velut <hi rend="italic">ex adipe prodit iniquitas</hi> . Nullis
					<lb/>itaque exterius adversantibus in semetipsos exercent odia
					<lb/>cives. Factum est autem, ut privato inter se iurgio plebeius
					<lb/>quidam graviter cederetur a milite. Unde plebs dedignanter
					<lb/>commota repente adversum milites in arma consurgit. Ipsi
					<lb/>autem velut incauti iuxta posse resistunt. Inde fomes pululat
					<lb/>odiorum et partium fiunt iuramenta quamplurima. Lanzo
					<lb/>quidam ingenuus civitatis miles plebeie turbe favebat
					<pb n="164"/>
					<lb/>instantius, cuius fota iuvamine plurimum convalescebat.
					<lb/>Hoc indignata cetera nobilitas partim tamen suorum amore
					<lb/>fidelium militibus sese consociat. Eodemque tempore multa
					<lb/>sompnia multaque narrantur in urbe prodigia. Cumque
					<lb/>civitas tali penderet in dubio, repentinus auditur in ea clamor
					<lb/>modica occasione conceptus. Fit ingens concursus omnium,
					<lb/>atrox pugna conmittitur per plateas et angulos, diu
					<lb/>certatur utrimque terris et culminibus. Demum militum
					<lb/>paucitas multitudine circumventa plebeia undique flammis
					<lb/>urgetur et ferro. Unde factum est, ut cum natis et uxoribus
					<lb/>propria tecta irati desererent. Quorum ut consuleret rebus,
					<lb/>archiepiscopus paucis interiectis diebus ab urbe discessit et
					<lb/>ipse, quibus etiam statim fiunt auxilio Marciani cum Sepriensibus.
				<lb/>/*</p>
			</div>
			<pb n="165"/>
			<div type="chapter">
				<head><lb/>[19.]</head> <p>Tali igitur confortati suffragio consulte provident sex
					<lb/>propinqua urbi munire presidia, in quibus cum omni cohabitantes
					<lb/>familia firmissimam circumquaque obsidionem constituunt
					<lb/>die noctuque cede crassantes. Sex enim exeuntes ab
					<lb/>opidis totidem oppugnant urbem assidue partibus. Nec
					<lb/>minus civilis turba sepe portis erumpens, nunc se pugnando
					<lb/>defendit, nunc ultro illos aggredi furibunda contendit. Rara
					<lb/>namque transit absque sanguine dies. Cumque triennio
					<lb/>partes sic bacharentur, utreque vicissitudine quadam, quid
					<lb/>contra se invicem possent, frequenter experte, veniunt ab augusto
					<lb/>legati treguam inviolabilem indicentes, quam totius regni
				<lb/>virtute et conscilio iureiurando confirmant.</p>
			</div>
			<pb n="166"/>
			<div type="chapter">
				<head><lb/>[20.]</head> <p>Eodem tempore archiepiscopus Modoetie degens graviter
					<lb/>infirmatur. Cumque egrotaret ad mortem, disposita
					<lb/>domo ac bonis omnibus defferri se iubet ad urbem. Ubi
					<lb/>cum aliquantis langueret diebus, vite presenti subtrahitur,
					<lb/>sepultus est autem ad Sanctum Dionisium, ubi elegans fundaverat
					<lb/>ipse monasterium. Providit etiam vivens universis
					<lb/>ecclesie ordinibus plures conferens facultates ad presentium
					<lb/>futurorumque subsidia. Huius in diebus cuidam Genuensis
					<lb/>urbis incole revelate sunt Iohannis archiepiscopi sacrosancte
					<lb/>reliquie. De eo cum sufficienter sit dictum, cesset amodo
				<lb/>noster ab illo stilus, cote iam tertia subtiliter accuendus.</p>
			</div>
		</div>
		<pb n="167"/>
		<div type="book">
			<head><lb/>[Liber III]</head>
			<p><lb/>Memini dixisse me nuper propter civile iurgium mutatum
				<lb/>urbis et ecclesie statum. Utrum vero in melius an deterius,
				<lb/>dicere non opportuit, cum facta collatione preteritorum ad
				<lb/>presentia facilis fiet inde cognitio; atque utinam nescirem, que
			<lb/>tamen omnia melius scribendo patebunt.</p>
			<div type="chapter">
				<head><lb/>[1.]</head> <p>Defuncto autem Heriberto varie tractatur a multis de
					<lb/>restituendo pontifice. Heinricus vero augustus iamdictum
					<lb/>habens pre occulis Mediolanense discidium neglecto nobili
					<lb/>ac sapienti primi ordinis clero idiotam et a rure venientem
					<pb n="168"/>
					<lb/>elegit antistitem, cui nomen fuerat Vuido. Revera <hi rend="italic">sustulit
					<lb/>eum de gregibus ovium et de post fetantes accepit eum</hi> . Huic
					<lb/>facto repugnant parum Mediolanenses, sive timore regio seu
					<lb/>inter se odio, partim avaritia, que, ut sapiens ait quidam
					<lb/>agiografus, <hi rend="italic">omne malum primo invexit Italie et exinde
					<lb/>omnia vertuntur in peius</hi> . Factum est autem postea, ut in
					<lb/>sese conversi unusquisque alter alterum conveniret suum
					<lb/>conferendo obprobrium necnon civitatis incomodum.
					<lb/>Demum post multa conscilia mediis sacrosanctis evangeliis
					<pb n="169"/>
					<lb/>coniungunt federa pacis facientes quidem <hi rend="italic">amnestiam, id
					<lb/>est abolitionem malorum</hi> , quam Athenienses primi fecisse et sic
				<lb/>vocasse leguntur.</p>
			</div>
			<div type="chapter">
				<head><lb/>[2.]</head> <p>Tempore illo cesar Heinricus Italiam veniens, celebrato
					<lb/>Papie synodali concilio Romam tendit, cui papa
					<lb/>obviavit Placentie vivente altero ac concedente intronizatus.
					<lb/>Facto autem Rome generali conventu presulum visum
					<lb/>est regi et episcopis omnibus papam ipsum iniuste tenere cathedram.
					<lb/>Quo statim abiecto unum ex Teutonibus presulem
					<lb/>illius loco substituit, quem mutato nomine Clementem
				<lb/>vocavit, a quo etiam coronam suscepit imperii.</p>
			</div>
			<pb n="170"/>
			<div type="chapter">
				<head><lb/>[3.]</head> <p>Tercius ab eo sanctus claruit Leo, cuius industria
					<lb/>Romane status reparatur ecclesie. Qui geminam in Italia
					<lb/>synodum devotissime celebravit, Papie scilicet atque
					<lb/>Mantue absente cesare. Cui cum misericorditer displiceret
					<lb/>oppressio illa vehemens, qua impiissimi Normanni miseram
					<lb/>affligunt Apuliam, predicatione mixta precibus temptat
					<lb/>illos a tantis revocare flagitiis. Cumque nichil proficeret,
					<lb/>armis aggreditur ipsam compescere feritatem, licet illi adversus
					<lb/>belli fuerit exitus. <hi rend="italic">Iudicia</hi> enim dei <hi rend="italic">abyssus multa</hi> . His
					<lb/>diebus marchio Bonifacius, dum nemus transiret opacum,
					<pb n="171"/>
					<lb/>insidiis ex obliquo latentibus venenato figitur iaculo. Heu
					<lb/>senex ac plenus dierum maturam mortem exiguo preoccupavit.
				<lb/>/*</p>
			</div>
			<div type="chapter">
				<head><lb/>[4.]</head> <p>Illo autem tempore placitatur imperator in pratis
					<lb/>Roncalie. Discussis vero querelis pluribus legaliter multa
					<lb/>examinat. Ubi marchionem Adelbertum, de quo nimia fuerat
					<lb/>proclamatio, cum aliis flagitiosis captum ferreis iubet vinciri
					<lb/>nexibus; equidem digne satis. Deinde diebus multis modo
					<lb/>cum Ungris modo cum Leuticiis pro tempore confligebat.
					<lb/>De quibus omnibus nobiliter triumphavit victos tributo
					<lb/>coartans. Cuius unum insigne tropheum aurata indicat lancea
					<pb n="172"/>
					<lb/>Ungarorum regi violenter extorta et Rome in apostolorum
					<lb/>templo suspensa. Qui cum insigni floreret imperio,
					<lb/>carus omnibus migravit a seculo relinquens sui nominis puerum
				<lb/>auguste Agnetis materno gremio confovendum.</p>
			</div>
			<div type="chapter">
				<head><lb/>[5.]</head> <p>Huius regnante infantia Papienses ab eo, ut moris est,
					<lb/>datum aspernantur audacter episcopum, nec regie institutioni
					<lb/>nec apostolice deferentes facte consecrationi, usque ad
				<lb/>obitum spreti perseverando pontificis.</p>
			</div>
			<div type="chapter">
				<head><lb/>[6.]</head> <p>His itaque diebus inter ipsos et Mediolanenses de causis
					<lb/>civilibus emergit discensio. Fuerat enim civitas utraque
					<lb/>populosa et super regni cateras inclita. Verumtamen in notitia
					<lb/>omnium prestabat Mediolanum. Cumque essent contigue,
					<lb/>pudebat alteram alteri cedere. Inde erat, quod sibi
					<pb n="173"/>
					<lb/>rependebant ad invicem cedes, predas et incendia necnon et
					<lb/>latrocinia. Factum est autem, ut Papienses, dum inferiores
					<lb/>essent, conductis aliunde precio legionibus ad devastandos
					<lb/>Mediolanensium fines accederent, Mediolanenses vero confederatis
					<lb/>sibi Laudensibus in illos insurgerent, licet pars
					<lb/>eorum non minima archiepiscopo duce aliis dimicaret in
					<lb/>partibus. Conveniunt utreque in campis acies ordinatis agminibus
					<lb/>vexilla in sublime ferentes. Fit vehemens partium in
					<lb/>sese concursus, bachantur certando diutius, divertunt tandem
					<lb/>Papienses a bello, adversariis insequentibus illos a tergo. Quibus
					<lb/>mox viriliter succurrit conducta extraneorum legio,
					<lb/>licet paulo post cesserit relicto Mediolanensibus campo. Fit
					<lb/>strages inmensa nobilium equitum et duarum urbium
					<lb/>lacrimabile detrimentum. Implevit denique dies illa veteris
					<lb/>idioma vocabuli; dicebatur enim antiquitus campus, in quo
				<lb/>conflixerant, Mortuus.</p>
			</div>
			<div type="chapter">
				<head><lb/>7.</head> <p>Per idem tempus ad instar Papiensium Astenses quoque
					<lb/>datum sibi reprobarunt episcopum, set prudentia comittisse
					<pb n="174"/>
					<lb/>Adeleide, militaris admodum domine, post longi temporis
					<lb/>Conflictus, incensa tandem urbe, contempto altero quem
				<lb/>elegerant, priorem suscipiunt.</p>
			</div>
			<div type="chapter">
				<head><lb/>8.</head> <p>Hac eadem tempestate horror nimius Ambrosianum
					<lb/>invasit clerum insurgente populo noviter in eum,
					<lb/>ingruentibus utrimque peccatis. <hi rend="italic">Omnes enim peccaverunt
					<lb/>et egent gloria dei</hi> . Verum talis hic horror mutata cum aspiratione
					<lb/>littera multorum concepit errorem. Cuius initium
					<lb/>et seriem, cum res nostris adhuc versetur in occulis, prout
					<lb/>possumus, ennaremus. Finem ipse provideat, qui, cum sit
					<pb n="175"/>
					<lb/> <hi rend="italic">alpha et omega</hi> , mirabiliter cuncta dispensat. Quidam igitur
					<lb/>ex decomanis diaconus nomine Arialdus penes Vuidonem
					<lb/>antistitem multis fotus deliciis multisque cumulatus
					<lb/>honoribus, dum litterarum vacaret studio, severissimus est
					<lb/>divine legis factus interpres dura exercens in clericos
					<lb/>solos iuditia. Qui cum modice foret auctoritatis humiliter
					<lb/>utpote natus, previdit aplicare sibi Landulphum, quasi
					<lb/>generosiorem et ad hoc ydoneum, familiaris eius factus
					<lb/>assecla. Landulfus vero cum esset expeditioris lingue ac vocis
					<pb n="176"/>
					<lb/>nimiusque favoris amator, repente dux verbi efficitur usurpato
					<lb/>sibi contra morem ecclesie predicationis officio. Hic
					<lb/>cum nullis esset ecclesiasticis gradibus alteratus, grave iugum
					<lb/>sacratorum imponebat cervicibus, cum Christi <hi rend="italic">iugum
				<lb/>suave et eius leve sit honus</hi> .</p>
			</div>
			<div type="chapter">
				<head><lb/>9.</head> <p>Igitur inter alia, que cottidie plebis auribus inculcabat, die
					<lb/>una taliter concionatur in populo: "Carissimi seniores, conceptum
					<lb/>in corde sermonem ultra retinere non valeo. Nolite,
					<lb/>domini mei, nolite adolescentis et imperiti verba contempnere.
					<lb/>Revelat enim sepe deus minori, quod denegat maiori.
					<lb/>Dicite mihi: Creditis in deum trinum et unum?" Respondent
					<lb/>omnes: "Credimus." Et adiecit: "Munite frontes signo crucis."
					<lb/>Et factum est. Post hec ait: "Condelector vestre devotioni,
					<lb/>compatior tamen imminenti magne perditioni. Multis
					<pb n="177"/>
					<lb/>enim retro temporibus non est agnitus hac in urbe salvator.
					<lb/>Diu est, quod erratis, cum nulla sint vobis vestigia veritatis.
					<lb/>Pro luce palpatis tenebras ceci omnes effecti, quoniam ceci
					<lb/>sunt duces vestri. Sed <hi rend="italic">numquid potest cecus cecum ducere?
					<lb/>Nonne ambo in foveam cadunt?</hi> Abundant enim stupra
					<lb/>multimoda, heresis quoque illa symoniaca in sacerdotibus et
					<lb/>levitis ac reliquis sacrorum ministris, qui cum nicholayte
					<lb/>sint et symoniaci, merito debent abici. A quibus, si salutem
					<lb/>a salvatore speratis, deinceps omnino cavete, nulla eorum
					<lb/>venerantes officia, quorum sacrificia idem est, ac si canina
					<lb/>sint stercora eorumque basylice iumentorum presepia.
					<lb/>Quamobrem ipsis amodo reprobatis bona eorum omnia
					<lb/>Publicentur; sit facultas omnibus universa diripiendi, ubi
					<lb/>fuerint in urbe vel extra. Nam et ego plectenda plura commisi,
					<lb/>sed quod peius omnium fuit, indignis usque modo
					<lb/>communicando regem celorum offendi. Nunc autem propicia
					<pb n="178"/>
					<lb/>divinitate ago penitentiam talia provisurus in posterum.
					<lb/>Igitur <hi rend="italic">imitatores mei estote</hi> , carissimi, <hi rend="italic">et ita ambulate, sicut
				<lb/>habetis formam nostram</hi> ."</p>
			</div>
			<div type="chapter">
				<head><lb/>10.</head> <p>His ita decursis et pluribus aliis, que humana non
					<lb/>capit memoria, populus semper avidus novorum in nimium
					<lb/>zelum excitatur adversus clerum aliis se deferre deo putantibus
					<lb/>aliis avaritie lucris inhiantibus. Ad hec Landulfus
					<lb/>idem simul cum conplice Arialdo per dies multos multorum
					<lb/>incitat animos gratia favoralis aure nova semper et inaudita
					<lb/>concionando proponens, prout noverat vulgi morem. Ad
					<lb/>cuius conpescendam temeritatem maiores ecclesie sepe conveniunt
					<lb/>sacras illi scripturas et sanctiones opponentes
					<lb/>canonicas. Que despiciens omnia nichilominus instat.
					<lb/>Imo die una solempni ad ecclesiam veniens cum turbis a
					<lb/>foro psallentes omnes violenter proiecit a choro insequens
					<lb/>per angulos et diversoria. Deinde providet callide scribi
					<pb n="179"/>
					<lb/>pytacium de castitate servanda neglecto canone mundanis
					<lb/>extortum a legibus, in quo omnes sacri ordines Ambrosiane
					<lb/>dyocesis inviti subscribunt angariante ipso cum laycis.
					<lb/>Interim predones civitatis preter edes aliquas in urbe dirutas
					<lb/>lustrabant parochiam domos clericorum scrutantes eorumque
					<lb/>diripientes substantiam. Clerus igitur multipliciter afflictus
					<lb/>legatione humili conquestus est, primo conprovincialibus
					<lb/>episcopis, deinde Romano pontifici. Preerat tunc
					<lb/>Rome Stephanus. Qui audita perpendens populum quiescere
					<lb/>et archiepiscopum super hac re synodum congregare apostolicis
					<lb/>iubet apicibus. Qua fretus auctoritate Vuido presul
					<lb/>diligenter studet cetum convocare pontificum mandans Landulfo
				<lb/>et Arialdo rationabiliter interesse tractandis.</p>
			</div>
			<div type="chapter">
				<head><lb/>11.</head> <p>Factus est autem synodalis presulum multorum conventus
					<lb/>in loco, qui dicebatur Fontanetum. Ubi cum triduo
					<pb n="180"/>
					<lb/>spiritalibus vacarent negociis illorum prestolantes adventum,
					<lb/>visum est omnibus temeritatem tantam anathemate iusto
					<lb/>fore mulctandam. Factumque est ita. Que omnia floccipendens
					<lb/>Landulfus, cum vereri debuerat, magis extollitur.
					<lb/>Exhinc conviciatur episcopis, precipue metropolitano, furens
					<lb/>solos sevit in clericos arguens illos sue suorumque perditionis,
					<lb/>laicos vero fovebat ut fratres. Cumque foret simulandi ac
					<lb/>dissimulandi gnarus per omnia, pluribus dilectus cuncta
					<lb/>suum retorquebat ad libitum factus ipse mirabile mundo
					<lb/>spectaculum. Unde potestate accepta commune indicit
					<lb/>omnibus laicis iuramentum, quasi impugnanda proponens
					<lb/>sacrorum ordinum stupra et venales consecrationes, quod
					<lb/>non multo post clericos etiam iurare compellit. Ab illo etenim
					<lb/>tempore innumerabilis virorum ac mulierum caterva
					<lb/>illum commitantur euntem stantemque die noctuque
					<lb/>custodiunt. Qui unanimes facti ecclesias contempnunt et
					<lb/>divina spernunt cum ministris officia asserentes omnia
					<pb n="181"/>
					<lb/>symoniaca. Hos tales cetera vulgalitas hyronice Patarinos
					<lb/>appellat. Preterea Romam proficiscitur Arialdus apologieticas
					<lb/>ferens litteras. Ubi cum Ambrosianum accusaret clerum
					<lb/>affirmans omnes nicolaitas et symoniacos ac prorsus
					<lb/>inobedientes Romane ecclesie, se autem cum Landulfo
					<lb/>devotum et pro sola veritate certantem, Romanorum celeriter
					<lb/>adeptus est gratiam. Qui cum principari appetant iure
					<lb/>apostolico, videntur velle dominari omnium et cuncta sue
					<lb/>subdere dictioni, cum doctor evangelicus suos doceat humilitatem
					<lb/>apostolos dicens: <hi rend="italic">Reges gentium dominantur eorum,
					<lb/>et qui potestatem habent super eos, benefici vocantur. Vos autem
					<lb/>non sic; set qui maior est in vobis, fiat sicut iunior. Et qui precessor
				<lb/>est, sicut minister</hi> .</p>
			</div>
			<pb n="182"/>
			<div type="chapter">
				<head><lb/>12.</head> <p>Turbinis igitur causa prefati sepenumero veniunt
					<lb/>Mediolanum a Roma legati, videlicet Hildeprandus ex
					<lb/>monaco cardinalis archidiaconus, Petrus Hostiensis
					<lb/>Anselmus Lucensis episcopi et reliqui plures vice quisque
					<lb/>sua. Qui si in conveniendo populum diligenter attenderent
					<lb/>dicentem apostolum: <hi rend="italic">Si adhuc hominibus placerem,
					<lb/>Christi servus non essem</hi> , profecto sibi et clero oportune consulerent.
					<lb/>Verumtamen Hostiensis ille Petrus congregata tunc
					<pb n="183"/>
					<lb/>Mediolani Ambrosiana synodo, ut vidit clericorum nobilium
					<lb/>ordinem, personarum statum cultumque vestium, perpendit
					<lb/>etiam morum probitates ac dispertita singulis competenter
					<lb/>officia, testatus est ad verum nusquam se talem vidisse
					<lb/>clerum. Tamen in presenti cetu, quia Romanus erat,
					<lb/>archiepiscopo presidere contendit. Unde subito factus est
					<lb/>popularis in urbe tumultus, et nisi cessisset illius humilitas,
					<lb/>quod suum erat, fecisset impetus non quidem gratia Vuidonis
					<lb/>set Ambrosiani causa honoris. Preterea cum perciperet
					<lb/>quorundam ex clero reatus servata sibi super omnibus
					<lb/>potestate, prout sibi complacuit, culpas diiudicavit. Ut
					<lb/>enim caveatur mendacium, non ex toto fuerant omnes ab
					<pb n="184"/>
					<lb/>obiectis immunes. Deinde rude constitutum abolito veteri
					<lb/>Mediolanensi ecclesie a se factis indidit litteris. Cui
					<lb/>archiepiscopus cum ordinariis cogente ac vociferante
				<lb/>populo subscripsit invitus.</p>
			</div>
			<div type="chapter">
				<head><lb/>13.</head> <p><hi rend="italic">O insensati</hi> Mediolanenses, <hi rend="italic">quis vos fascinavit?</hi>
					<lb/>Heri clamastis unius selle primatum, hodie confunditis totius
					<lb/>ecclesie statum vere <hi rend="italic">culicem</hi> liquantes et <hi rend="italic">camelum
					<lb/>glutientes</hi> . Nonne satius vester hoc procuraret episcopus?
					<lb/>Forte dicitis: veneranda est Roma in apostolo. Est utique,
					<lb/>set nec spernendum Mediolanum in Ambrosio. Certe,
					<pb n="185"/>
					<lb/>certe non absque re scripta sunt hec in Romanis annalibus.
					<lb/>Dicetur enim in posterum subiectum Rome Mediolanum.
					<lb/>Ecce metropolitanus vester pre solito Romanam vocatur ad
					<lb/>synodum. Abiit, set contra vestros affectus prosper fit illi
					<lb/>ad cuncta successus. Decibiliter equidem tractatur ab apostolico
					<lb/>tunc Nicolao, cuius dextro potitus est in presenti
					<lb/>synodo latere. Ad quem accusandum cum Arialdus ille
					<lb/>delator assurgeret, protinus ex adverso stantes Astensis,
					<lb/>Novariensis et Tauriensis ac reliqui suffraganei presules
					<pb n="186"/>
					<lb/>coram omni cetu falsidicum illum scripturarum auctoritate
					<lb/>refellunt. Sicque confutatus ab omnibus, resedit in terra
					<lb/>confusus. Proinde archiepiscopus, cum promitteret domino
					<lb/>pape deinceps obedientiam, accepto ab eo anulo apostolice
					<lb/>gratie ac totius potestatis ecclesiastice rediit gloriosus in
					<lb/>omnibus. Interim dum hec fierent, Landulfus Romam
					<lb/>adire proponens a Placentinis graviter cesus et vulneratus
					<lb/>revertitur ultra properare non valens. Post hec non cessat
				<lb/>persequi gravius solito cum clero pontificem.</p>
			</div>
			<div type="chapter">
				<head><lb/>14.</head> <p>Cum vero placuit altissimo, qui <hi rend="italic">renes scrutatur et corda</hi> ,
					<lb/>ille, qui alienam diu meditatus fuerat lassitudinem, inopinam
					<lb/>subito doluit suam ipsius egritudinem. Cumque langueret
					<lb/>biennio pulmonis vicio, vocis privatur officio, ut,
					<pb n="187"/>
					<lb/>in quo multos affecerat, in eo quoque deficeret dicente scriptura:
					<lb/><hi rend="italic">Per que quisque peccat, per hec et torquetur</hi> . Set ne mortuos
					<lb/>accusare videamur, de illo penitus taceamus. Cuius
					<lb/>vite mortisque ratio divino est relinquenda iudicio. Arialdus
					<lb/>itaque tali destitutus collega instigat Arlembaldum assidue
					<lb/>defuncti fratris vicem suscipere. Qui cum esset laycus,
					<lb/>quasi fraterne gratia pietatis opus sibi presumpsit indebitum,
					<lb/>Arialdi verbis adeo credulus, ut, quos frater flagellis
					<lb/>ceciderat, ipse percutiat scorpionibus <hi rend="italic">et residuum
					<lb/>locuste comedat bruchus</hi> ad placitum, si qua sunt clericorum
					<lb/>peccata, diiudicans. Dum ergo laicus iudicat, clericus
				<lb/>tantum vapulat.</p>
			</div>
			<pb n="188"/>
			<div type="chapter">
				<head><lb/>15.</head> <p>Interea Arialdus inter plures alias, quas induxerat in
					<lb/>ecclesiam, novitates letanias illas, quas Ambrosiani post
					<lb/>ascensionem dominicam antiquitus devotissime celebrant,
					<lb/>suis predicabat auditoribus execrandas. Unde ipso instante
					<lb/>triduo, discidentibus inter se turbis factus est in urbe conflictus,
					<lb/>in quo deo est operante fugatus et victus cesis suis et
					<lb/>interfectis aliquibus. Cuius tamen consultu Arlembaldus
					<lb/>preter innumeras, quas irrogaverat clero, iniurias, cum
					<lb/>archiepiscopus defuncto abbate Sancti Celsi alterum ex
					<lb/>more provideret ordinandum, penitus interdicit spreto
					<lb/>illo, alterum iam consecratum omnino contempnit
					<pb n="189"/>
					<lb/>armans contra illum monachorum cum famulis conspirationem.
					<lb/>Alium vero a cenobio sancti Vincentii modo repellit
					<lb/>eodem symoniace ordinationis arguens illos. Quid plura?
					<lb/>Cuncta simul usurpat ecclesiastica iura expulso ab urbe
					<lb/>pontifice, cuius fuerat a progenitoribus miles ipse. Mirabile
					<lb/>prodigium, nec auditum neque visum a seculo, set mirabilius,
					<lb/>quod Romanus favet asscensus. Quod quidem multis
					<lb/>probatur indiciis, cum sepenumero mittantur ei legationes
					<lb/>et littere apostolicis prenotate sigillis, quibus fatetur se in
					<lb/>suis gestis Romanis obtemperare preceptis. Qua velut auctoritate
					<lb/>suffulta ipsa vulgalitas symoniaca occasione divina
					<lb/>execratur officia, cum, quid sit inter dextram et sinistram,
					<lb/>prorsus ignoret. Preterea gloriatur Arlembardus idem ab
					<pb n="190"/>
					<lb/>ipsa Roma bellicum sancti Petri se accepisse vexillum contra
					<lb/>omnes sibi adversantes. Quod appensum lancee homicidiorum
					<lb/>videtur indicium; cum profecto nefas sit tale aliquid
					<lb/>suspicari de Petro aut aliud habuisse vexillum, preter quod
					<lb/>datum est in evangelio: Qui <hi rend="italic">vult post me venire, abneget
					<lb/>semetipsum et tollat crucem suam et sequatur me</hi> , dicit dominus.
					<lb/>Fideliter et ideo confidenter loquimur. Cavenda est doctoribus
					<lb/>absolute prolata Pauli sententia: <hi rend="italic">Si quis vobis evangelizaverit
					<lb/>preter id quod accepistis, anathema sit</hi> . Hec enim dicentes
					<lb/>non adversamur vobis, o seniores Romani, cum magister
					<lb/>noster dicat Ambrosius: <hi rend="italic">Cupio in omnibus sequi Romanam
					<lb/>ecclesiam</hi> . Vobiscum enim credimus, vobiscum cunctas
					<lb/>hereses abdicamus, set videtur nobis ratum, ut ius ecclesiasticum
				<lb/>doctor exhibeat ecclesiasticus, non ydiota laicus.</p>
			</div>
			<pb n="191"/>
			<div type="chapter">
				<head><lb/>16.</head> <p>His diebus declinante iam vere mensis unius spacio
					<lb/>dirum sparsere iubar, ardentes in celo comete, frequentes
					<lb/>quoque terre motus mundo fuere, adeo, ut die ipso
				<lb/>resurrectionis dominice bis fieret, mane scilicet et vespere.</p>
			</div>
			<div type="chapter">
				<head><lb/>17.</head> <p>Preerat tunc temporis Rome Alexander apostolicus ex
					<lb/>Mediolanensis clero ecclesie Lucensis primo factus episcopus.
					<lb/>Cumque satis foret ydoneus, apostolicam deinde promeruit
					<lb/>dignitatem, Alexander de Anselmo vocatus. Huic
					<lb/>statim surrexit adversarius Cadalous Parmensis episcopus
					<lb/>institutione regis ac matris auguste papa nuncupatus. Qui
					<lb/>hostiliter Romam adiit post multam interfectorum stragem
					<lb/>usque ad muros urbis Alexandri prosecutus exercitum.
					<pb n="192"/>
					<lb/>Tempore post alio quorundam ex urbe ope et conscilio
					<lb/>Romam, quam novam perhibent, ingressus conscendit arcem
					<lb/>Crescentii. Factis igitur in urbe partibus cottidie bellis bella
					<lb/>succedunt. Ad ultimum post diuturnos variosque conflictus
					<lb/>recessit merens, confusus et victus concessa Alexandro
					<lb/>victoria. Ad quem de presenti negotio consulendum
					<lb/>Romam profectus est Arlembaldus Arialdo interim furente
				<lb/>in presulem concitando turbam civilem et agrestem.</p>
			</div>
			<div type="chapter">
				<head><lb/>18.</head> <p>Definito tandem conscilio rediens excommunicationis
					<lb/>litteras detulit archiepiscopo. Quod a pluribus grande
					<pb n="193"/>
					<lb/>visum est civitatis obprobrium. Unde factum est, ut in die
					<lb/>sancto pentecosten procedens antistes ad publicum conscenderet
					<lb/>ecclesie pulpitum questurus, quod acciderat
					<lb/>incomodum. Cumque staret ex adverso Arlembaldus cum
					<lb/>Arialdo responsurus auditis, fit vehemens in plebe tumultus
					<lb/>diversis diversa clamantibus. Ad ultimum factis in medio ecclesie
					<lb/>partibus clamoso impetu vicissim in sese consurgunt.
					<lb/>Cumque per diversa confligerent, remansit pene solus antistes,
					<lb/>quem pars aggrediens inimica fustibus crudeliter cesum et
					<lb/>quasi semivivum reliquit, deinde ipsam invadens episcopii
					<lb/>aulam preciosa queque decerpit. In crastinum visa tanta
					<lb/>crudelitate cives horrescunt mente confusi. Communiter igitur
					<lb/>statuunt aut tantum punire facinus aut vivere nolle
					<lb/>amplius. Unde factum est, ut fugiens Arialdus ab urbe diebus
					<lb/>lateret aliquot. Cumque diversas erraret per latebras,
					<lb/>solis gradiens noctibus proditus a comeantibus incidit in
					<lb/>manus querentium animam eius. Quem tenentes et nocte
					<lb/>tota illa secum ducentes facto mane precisis auribus et
					<pb n="194"/>
					<lb/>in guture lingua cum narribus geminoque suffosso lumine
					<lb/>penitus interficiunt. Quo perempto dissimulat Arlembaldus
					<lb/>modicum reservans iram in posterum. Favebat enim
					<lb/>tunc pontifici pene civitas universa, set more suo populus non
					<lb/>diu statu permansit eodem. Mox enim, ut presul ab urbe
					<lb/>discedit, ad insequendum illum resumptis viribus inpatienter
					<lb/>Arlembaldus accedit fautorem asserens perpetrati flagitii.
					<lb/>Iterum ergo ad iuramenta convertitur invitis tamen civibus,
					<lb/>et si quos habebat suspectos, acrius iurare compellit.
					<lb/>Agrestes turbas et civiles cogit assidue turmas ad Vuidonem
					<lb/>persequendum antistitem omnemque suam delendam
					<lb/>progeniem. Et fecisset utique, nisi generosa suorum fidelium
					<lb/>restitisset audatia. Sepe etenim convenerunt parati
					<pb n="195"/>
					<lb/>subire pro seniore certamen. Nulla interim requies erat predonum
				<lb/>in diripiendis substantiis clericorum.</p>
			</div>
			<div type="chapter">
				<head><lb/>19.</head> <p>Ad quod sedandum litigium contigit tunc temporis
					<lb/>Maginardum episcopum Silve candide et Minutum cardinalem
					<lb/>presbyterum, Romanos legatos, venisse Mediolanum.
					<lb/>Qui dum apostolico precepto pacem evangelizarent
					<lb/>omnibus, consulte satis provident de nece Arialdi fedus
					<lb/>componere. Deinde inter clerum iudicantes et populum eleganti
					<lb/>scripto constituunt, quid fieri debeat in posterum.
					<lb/>Nec tamen his contentus Arlembaldus Romam pergens
					<lb/>iterum novum iniit cum Romanis conscilium. Vetus
					<lb/>quippe fuit Italici regni condictio perseverans usque in hodiernum,
					<lb/>ut defunctis ecclesiarum presulibus rex provideat
					<pb n="196"/>
					<lb/>successores Italicus a clero et populo decibiliter invitatus.
					<lb/>Hoc Romani canonicum esse negant, set instantius
					<lb/>archidiaconus ille Hildeprandus. Qui cum abolito veteri
					<lb/>novum temptaret inducere constitutum, palam fatebatur
					<lb/>haud secus sedari posse Mediolanense discidium, quam
					<lb/>canonicum habendo pastorem, ad quem eligendum necessarium
					<lb/>dicebat Romanum fore consensum. His instructus
					<lb/>assertionibus Arlembaldus Mediolanum rediens, quod
					<lb/>audierat, festinanter exequitur. Prius ergo secreto paucos
					<lb/>convenit ex amicis. A quibus cum exigeret sponsionem
					<lb/>celandi credita, caute subintulit iuramento causam futuri eligendi
					<lb/>pastoris post discessum presentis. Deinde die noctuque
					<lb/>laborans laicos quosque et clericos eidem iuramento reddit
					<lb/>obnoxios. Interim tamen a persequendo presulem non
				<lb/>desistebat Vuidonem omnesque sue consanguinitatis affines.</p>
			</div>
			<div type="chapter">
				<head><lb/>20.</head> <p>Archiepiscopus autem cum tot nequiret imminentes
					<lb/>tollerare pressuras, evo iam maturus et diuturno langore
					<pb n="197"/>
					<lb/>membris omnibus dissolutus arbitratus est fore conveniens,
					<lb/>ut, quod ille faciendum previderat, ipse quoque destruendo
					<lb/>preveniret, scilicet ut dignitatem propriam alteri se vivente
					<lb/>concederet. Per idem tempus fuerat quidam ex ordinariis ecclesie
					<lb/>subdiaconus nomine Cotefredus, illius a secretis pre
					<lb/>omnibus unicus, qui, ex quo domini sui penetraverat mentem,
					<lb/>in se transferendum omnimodis satagebat honorem.
					<lb/>Secreta igitur facta conventione cum eo presul datis communis
					<lb/>pacti ex alterutro sacramentis dignitatem deponit ad presens
					<lb/>virga cum anulo cesari per legatos directa. Gotefredus autem
					<lb/>cum iam pridem labore multo sibi regis conciliasset
					<lb/>affectum, recenti tamen pacto ab eodem augusto gaudens
					<lb/>adeptus est presulatum. Veruntamen iuxta scripture veritatem
					<lb/>mixtus est <hi rend="italic">dolore risus et extrema gaudii occupavit
					<lb/>luctus</hi> . Reprobatus enim a civibus nullis in locis episcopii vel
					<lb/>ad hospitandum recipitur ipsis etiam factus invisus
					<lb/>agricolis. Hunc Romani domino cum apostolico iure statim
					<pb n="198"/>
					<lb/>condempnant canonico iudicii sui litteras Mediolanensibus
					<lb/>super illo mittentes. Qua elatus Arlembaldus fiducia
					<lb/>acrius insurgit non solum in illum, verum etiam fautores
					<lb/>in omnes universa flamis ac ferro demoliens. Contra quem
					<lb/>etiam per vicos et castella multorum exaggerat sacramenta.
					<lb/>Unde fit, ut si quando de facultatibus ecclesie aliquid
					<lb/>presumere nititur, ab omnibus penitus interdicatur. Ubi
					<lb/>vero Sancte Marie conscendit montem circumveniente ab
					<lb/>urbe exercitu, noctu vix fuga lapsus evasit. Interea Vuido
					<lb/>fatebatur se Gotefredi delusum insidiis communis pacti
					<lb/>transgressorem illum appellans. Qui cum amissum resummere
					<lb/>vellet honorem, cum Arlembaldo pacis federa sociavit.
					<lb/>O mens ceca mortalium. Veniens enim illo duce Mediolanum,
					<lb/>non ad urbem, ut voluit, set ad sancti Celsi ducitur
					<pb n="199"/>
					<lb/>monasterium de privato factus privatior. Ibi commendatus
					<lb/>custodibus diebus multis resedit inglorius, hac
				<lb/>etiam vice delusus.</p>
			</div>
			<div type="chapter">
				<head><lb/>21.</head> <p>Gotefredus autem pluribus iam coartatus obstaculis
					<lb/>cum parte suorum aliqua suo se collegit in opido, quod
					<lb/>vulgo Castilio dicebatur, inexpugnabile revera presidium
					<lb/>menibus ac loci natura munitum. Ex eo sepius erumpentes,
					<lb/>cum supra modum predis inhiarent ac cedibus, indignati
					<lb/>Mediolanenses proponunt arcem illam protinus expugnare
					<lb/>turritam. Nec mora instructo exercitu et his, que ad usum
					<lb/>militie fuerant necessaria, paratis procedunt omnes castrametati
					<lb/>ad radicem montis. Aberat enim ab urbe vigesimo
					<lb/>paulo plus miliario. Mox undique circumvallantes incessanter
					<lb/>oppugnant. Ad hoc etiam cunctos regionis illius instant
					<pb n="200"/>
					<lb/>aggregare ruricolas diuturnam iurantes obsidionem. Construunt
					<lb/>ergo petrarias et omnes generis bellici machinas,
					<lb/>fundas quoque et ballistas milleque mortis parant insidias.
					<lb/>Obsessis vero ad posse repugnantibus multa cottidie fiebat
					<lb/>cruoris effusio, adeo ut in ipsa quadragesime venerabilis
				<lb/>observantia nulla fuerit humane cedis abstinentia.</p>
			</div>
			<div type="chapter">
				<head><lb/>22.</head> <p>Hac itaque tempestate cum rarus in urbe populus sua
					<lb/>frueretur securitate, repentina calamitas inprovidam invasit
					<lb/>urbem. Horesco referens; primo namque quadragesime
					<lb/>sabbato magno civitas conflagravit incendio. Cumque
					<lb/>tunc vehemens flaret turbo ventorum, areptis ignium globis
					<lb/>longe lateque multas combussit edes, eo usque, ut ligna et
					<lb/>lapides vorax flama consumeret, aurum quoque et argentum
					<lb/>ac metalla cetera calore nimio liquefacta sunt universa. O
					<pb n="201"/>
					<lb/>sunt menia de quibus omnibus vix superfuit preter parietinas
					<lb/>quaslibet vel titio minimus! Sed quod est omni dampno deterius,
					<lb/>plures sanctorum sunt cremate basilice in urbe et
					<lb/>extra. Sanctus ipse Laurentius vive carnis olim crutiatus
					<lb/>incendio iterum se flammis permisit exuri. Cuius spetiosissima
					<lb/>omnium adeo fuit ecclesia, ut relatu difficile videatur,
					<lb/>que fuerint lignorum lapidumque sculpture eorumque
					<lb/>altrinsecus compaginate iuncture, que suis columpne cum
					<lb/>basibus, tribunalia quoque per girum ac desuper tegens universa
					<lb/>musyum. O templum, cui nullum in mundo simile! Et
					<lb/>o civitas, cuius comparatione ville fuerant relique! Heheu
					<lb/>trenes ille prophetice in te fere translate videntur! Ubi
					<lb/>autem rumor tam dirus castris insonuit, quamplures ilico
					<lb/>relicta obsidione eunt tenues ab igne reliquias et miseram
					<lb/>visitare familiam. Arlembaldus vero cum aliis retenta parte
					<lb/>castrorum perseverat obnoxius, cottidie belligerare non desinens.
					<lb/>Gotefredus autem tribus iam obsessus mensibus, ut
					<lb/>vidit tenuem castrorum exercitum, clam vocare suos et caute
					<pb n="202"/>
					<lb/>satis procurat amicos. Cumque paschales instarent ferie,
					<lb/>convenientes in unum instructa atie protinus in castra consurgunt
					<lb/>impetu et clamore non modico. Nec minus obsessi
					<lb/>ruptis claustris ex omni parte prosiliunt. Arlembaldus
					<lb/>autem tanto positus in discrimine, arreptis armis audet cum
					<lb/>suis paucis iuxta vires obsistere, signifer ipse factus. Et nisi
					<lb/>sua suorumque pugnasset audatia, dies illa sibi fuisset extrema.
					<lb/>Videntes autem multi paucorum constantiam, ultro
					<lb/>recedunt educentes secum ab oppido Gotefredum. Hos longe
					<lb/>persecuti sunt Mediolanenses conglobati repente simul et
					<lb/>qui in castris fuerunt et qui in urbe remanserant; nec a
					<lb/>persequendo diebus aliquot cessarunt ac noctibus, donec in
					<lb/>summa constrictos neccessitate coegerunt illos iterum
				<lb/>Castilionem intrare.</p>
			</div>
			<div type="chapter">
				<head><lb/>23.</head> <p>Post hec redeuntes ad urbem iureiurando definiunt
					<lb/>Gotefredum numquam recipiendum, imo alterum de catalogo
					<pb n="203"/>
					<lb/>maioris ecclesie comuniter eligendum. Iam enim migraverat
					<lb/>a seculo archiepiscopus ille Vuido sepultus in loco, qui
					<lb/>nominatur vulgo Berguli, ubi post urbis incendium in
					<lb/>amaritudine anime diem clausit extremum. Ab illo etenim
					<lb/>die Arlembaldus omni instat conamine, modo cum clero
					<lb/>modo cum populo de eligendo agens episcopo nova a
					<lb/>Romanis accepta licentia, spreta vero regum veteri providentia.
					<lb/>Veruntamen maior civitatis portio ex clero ac sapienti
					<lb/>populo prisce consuetudini et regio intendebat honori.
					<lb/>Ipse autem neglectis omnibus et iuramento communi solum
					<lb/>Romani illius Ildeprandi auscultabat consultui. Iamque
					<lb/>dies illa propinquabat, quam ad hoc agendum ipse providerat,
					<pb n="204"/>
					<lb/>sancta scilicet theophanie sollempnitas. Studet ergo sollicitare
					<lb/>presentes, vocare absentes, clericos et laicos,
					<lb/>abbates et monachos, amicam sibi non omittens turbam
					<lb/>agrestium. Cumque dies instaret festus, factus est multorum
					<lb/>in ecclesia yemali conventus illis tamen absentibus,
					<lb/>cum quibus istam se facturum iuraverat electionem. Celebratis
					<lb/>itaque missarum solempniis primo concionatus ad libitum
					<lb/>ac multa de iusto pastore commemorans, adstante
					<lb/>quodam Bernardo legato Romano elegit Attonem
					<lb/>adhuc tantummodo clericum ac tenera etate iuvenculum
					<lb/>invito clero et multis ex populo, adeo, ut stomachati recederent
					<lb/>ab ecclesia. Pro dolor! Altare sacrosanctum ecclesie
					<pb n="205"/>
					<lb/>visum est concuti tunc ac suo moveri de loco, dum nimia
					<lb/>plebis undique comprimeretur instantia. Cumque cum suis
					<lb/>Atto ad convivandum pontificalem conscenderet aulam -
					<lb/>fuerant enim iam in mensis ampla parata convivia - inflamati
					<lb/>cives invadunt repente domum interiora et exteriora
					<lb/>scrutantes. Ipse autem electus noviter cum camere unius lateret
					<lb/>in angulo, inventus capitur et misere laniatur, demum
					<lb/>per suras et brachia a summis ad ima protrahitur. Qui
					<lb/>cum staret in ecclesia metu mortis altario prostratus, clamante
					<lb/>populo ascendit in pulpitum ibique facto sacramento in
					<lb/>auribus omnium abrenuntiavit sedi Ambrosiane in presens
					<lb/>et in perpetuum. Interea fautores quique sui diversas
					<lb/>fugere per latebras. Ipse etiam Romanus legatus vix discerptis
					<lb/>vestibus laceratus evasit. Ceterum Gotefredus et Atto
					<lb/>diebus postea multis remanserunt privati pariter ambo propriis
				<lb/>tantum contenti laribus atque substantiis.</p>
			</div>
		</div>
		<pb n="206"/>
		<div type="book">
			<head><lb/>[Liber IIII]</head>
			<div type="chapter">
				<head><lb/>1.</head> <p>Fixum manebat in corde propositum in gestis presentibus
					<lb/>amodo servare scilentium, quoniam nullis hec audita
					<lb/>retro temporibus multorum offendunt graviter animum, set
					<lb/>et dilata diutius modum videntur excedere, cum dei sapientia
					<lb/>patris iuxta scripture veritatem in <hi rend="italic">numero, mensura et pondere</hi>
					<lb/>universa <hi rend="italic">disponat</hi> . Verumtamen in me conversus denuo ad
					<lb/>liquidum cepta describere commodius iudicavi, ut factorum
					<lb/>agnita qualitate certius fieret inde iudicium. Omnis enim
					<lb/>laus atque blasphemia termino cuiuscumque deputatur negotii,
					<lb/>cum tamen incertum sit, utrum dies nostros, qui omnipotens
					<lb/>est, finem dilatet ad illum. Set <hi rend="italic">fiat voluntas tua sicut
				<lb/>in celo et in terra</hi> , pater altissime.</p>
			</div>
			<div type="chapter">
				<head><lb/>2.</head> <p>Igitur auditis his, que Attoni contigerant, prefatus ille
					<lb/>archidiaconus Hildeprandus sua, cum cardinalis esset, auctoritate
					<lb/>illico iuramentum illud violentie omnimodis iudicavit
					<lb/>habendum invalidum. Hunc Romanus adeo verebatur
					<lb/>antistes, ut eo inconsulto nichil omnino presumeret, cum
					<lb/>patenter sanctum predicet evangelium <hi rend="italic">super magistrum non
					<pb n="207"/>
					<lb/>esse discipulum</hi> . Unde factum est, ut collecto Rome cetu pontificum
					<lb/>instante ipso Attonem iuste predicaret electum
					<lb/>prostrato anathemate Gotefredo. Que omnia Hildeprandus
					<lb/>suis litteris sepe iam dicto retulit Arlembaldo. Cui etiam
					<lb/>ex suo, quod oppulentissimum habebat, erario copiosam
					<lb/>auri atque argenti fertur misisse peccuniam, ut distributo
					<lb/>quibuscumque indifferenter pretio fautores aggregaret quamplurimos.
					<lb/>Non enim latebat illum prophetice dicta sententia:
				<lb/><hi rend="italic">A maiore usque ad minorem omnes avaritie student</hi> .</p>
			</div>
			<div type="chapter">
				<head><lb/>3.</head> <p>Interea suffraganei sedis Ambrosiane pontifices accepto
					<lb/>a rege mandato apud urbem convenientes Novariam Gotefredo
					<pb n="208"/>
					<lb/>manum consecrationis imponunt, illum prout quiverant
					<lb/>roborantes, licet preceptio regia multis dicatur impetrata
					<lb/>muneribus. Constat tamen regem postea penituisse atque
					<lb/>interventorem penitus odisse legatum. Exinde Gotefredus aliqua
					<lb/>ecclesie studet occupare castella, uni eorum presidens,
					<lb/>quod nominatur Brebia. Qui cum paulo ante Leucum
					<lb/>invaderet, irruentibus ab urbe militibus violenter eicitur amisso
					<lb/>Marchione illo strenuissimo milite, quem loci incole
					<lb/>rupe precipitantes ab lata crudeliter trucidant. Dum hec taliter
				<lb/>agerentur, defungitur apostolicus.</p>
			</div>
			<div type="chapter">
				<head><lb/>4.</head> <p>Cui parvo dierum intervallo succedit Hildeprandus,
					<lb/>mutato nomine dictus Gregorius, in quo revixit Attonis
					<lb/>illico spiritus, adeo, ut Romam pergens illius sese subderet
					<pb n="209"/>
					<lb/>contubernio. Ipse autem cum priori radicitus inhereret proposito,
					<lb/>indicta Rome generaliter synodo cum suis clamavit
					<lb/>sacratoribus Gotefredum. Cumque ad libitum consuevisset
					<lb/>multa disponere, coram omni cetu presentem laudavit
					<lb/>Attonem absque nutu regio, absente quoque Ambrosiano
					<lb/>clero ac populo. Unde inter ipsum et cesarem videtur
					<lb/>ortum hac lite manente discidium, non illius quidem dampnatione,
					<lb/>set nova huius et absque dato regis conceptum electione.
				<lb/>/*</p>
			</div>
			<div type="chapter">
				<head><lb/>5.</head> <p>Preterea dum Gotefredus Brebie solius immoraretur presidio,
					<lb/>Atto propria neglecta domo ac patria Rome degebat tantummodo
					<lb/>assiduis pape mancipatus obsequiis. Cui Arlembaldus
					<lb/>apud Mediolanum totis favebat viribus, die noctuque
					<lb/>laborans datis etiam ac promissis muneribus. Insuper omne
					<lb/>Gotefredi collegium flammis ac ferro persequebatur interdum,
					<lb/>nichil intemptatum iuxta posse relinquens, presertim
					<lb/>cum nec regie potestati nec suorum parium aliorumque multorum
					<lb/>cederet ullo modo voluntati, Romana tantum fretus
					<lb/>atque contentus fidutia; ad hoc etiam prorumpens, ut
					<pb n="210"/>
					<lb/>Ambrosiane consecrationis episcopos blasfemaret asserens
					<lb/>apostolice excomunicatos, quorum omne reprobabat officium.
					<lb/>Unde fuit, quod sancto pentecostes sabbato fieri prohibuit
				<lb/>in urbe baptisma.</p>
			</div>
			<div type="chapter">
				<head><lb/>6.</head> <p>Postea vero crisma sacrum, quod unus illorum
					<lb/>dominice cene misterio metropolitane direxit ecclesie,
					<lb/>sicut mos est deficiente pontifice, profusum humi coram
					<lb/>omni populo calcibus proculcavit suum producens in medium,
					<lb/>a quo confectum vel unde venerit incognitum. Ac sic postposita
					<lb/>sabbati illius autentici a patribus tradita prerogativa
					<lb/>sexta in albis feria suum fecit celebrari baptisma, cum scriptura
					<lb/>prohibeat <hi rend="italic">transgrediendos, quos posuerunt patres terminos</hi> .
					<lb/>Unde contigit, ut paschale gaudium suum nesciret lavacrum,
					<lb/>ac multo post tempore plures catecumini baptismi carerent
					<lb/>gratia. Quo errore plurima involvitur populi multitudo
					<lb/>partim simplici oculo partim seducta precio partim impunitate,
					<lb/>que patraverat scelerum. Ab ipso enim exordio quicumque
					<lb/>scelestus illius adherebat consortio, carus et insons
					<pb n="211"/>
					<lb/>habebatur ab illo. Quamobrem Patarinorum in tantum excrevit
					<lb/>numerus atque virtus in pagis et opidis ac quibusdam
					<lb/>duce ipso in urbibus, ut suorum omnium videretur dominari
				<lb/>concivium.</p>
			</div>
			<div type="chapter">
				<head><lb/>7.</head> <p>Preterea cesar Henricus adolescens iam factus ut vidit sue
					<lb/>florem potentie hoc modo paulatim arescere, inito cum suis
					<lb/>conscilio studet huius ac Romani presidis obstare conatibus.
					<lb/>Dominabatur tunc temporis Apulie princeps magnus
					<lb/>Robertus ille Normanus. Inter hunc et regem dum super
					<lb/>hac re discurrerent nuncii, prefatus papa habita Rome
					<pb n="212"/>
					<lb/>synodo palam interdicit regi ius deinde habere aliquod in
					<lb/>dandis episcopatibus omnesque laicas ab investituris ecclesiarum
					<lb/>summovet personas. Insuper facto anathemate cunctos
					<lb/>regis clamat consciliarios, id ipsum regi comminatus, nisi
					<lb/>in proximo huic obediat constituto. His diebus quam lugubre
					<lb/>escidium civitas sit passa Mediolanum merens dico, dicens
					<lb/>ingemisco. <hi rend="italic">Factus michimetispi gravis</hi> , adeo, ut recedat ab
				<lb/>animo sensus.</p>
			</div>
			<div type="chapter">
				<head><lb/>8.</head> <p>Anno humanitatis dominice milleximo septuagesimo
					<lb/>quinto, indictione tertia decima, transactis quatuor a memorato
					<lb/>superius incendio annis, propinquante sacratissimo pasce
					<lb/>festo, secunda videlicet ebdomadis autentice feria, miseranda
					<pb n="213"/>
					<lb/>iterum civitas divinam persensit iracundiam experta,
					<lb/>quam sit <hi rend="italic">horrendum incidere in manus Dei viventis</hi> .
					<lb/>Cellebratis itaque missarum solempniis, urgente iam sole in
					<lb/>urbis apparuit medio dense fumus caliginis flante ventorum
					<lb/>violentia nimia per aerem volitans, quem sequebatur vapor
					<lb/>flamivomus inter celum et terram universa consumens.
					<lb/>Siquidem plures velut fulminee faces ab illo maximo et
					<lb/>inextinguibili erumpentes igneo globo totam subito micuerunt
					<lb/>per urbem, ut, quod civitatis residuum iam dictum
					<lb/>illud evaserat incendium, totum pene flamis adureretur presentibus
					<lb/>solotenus conquassatum. Nec tamen ex toto illis
					<lb/>ardor iste pepercit edibus, que prius incense multis iam fuerant
					<lb/>reparate sudoribus. Quid enim dici valet ulterius,
					<lb/>quam quod ignis hic instar fuit per omnia suprataxati alterius?
					<lb/>Hoc tamen crudelior, quod multo plures ac maiores combussit
					<lb/>ecclesias, illam scilicet estivam ac mirabilem sancte virginis
					<lb/>Tegle, beati quoque Nazarii, necnon protomartyris
					<lb/>Stephani, ceteras quamplures, quarum parietine annis apparebunt
					<pb n="214"/>
					<lb/>ut reor plus mille. Inter quas aliarum mater sancte
					<lb/>dei genitricis hyemalis basilica, o dolor iterum iterumque
					<lb/>dolor, exuri permittitur collapsis funditus parietibus. Cuius
					<lb/>sacrosanctum altare non apparet, quantum fuerit aut quale,
					<lb/>lamine vero auree liquefacte sunt nimio pre caumate. Set
					<lb/>mille talenta auri librorum dampno nequeunt comparari.
					<lb/>Hanc quidem peccata nostra merentur erumpnam, quoniam
					<lb/>sancti spiritus offendimus in nostro felle columbam. Contra
					<lb/>divinum namque mandatum <hi rend="italic">sanctum</hi> est <hi rend="italic">canibus</hi> in nostro
					<lb/>tempore <hi rend="italic">datum</hi> , et spiritalis <hi rend="italic">margarita porcorum</hi> iacet pedibus
				<lb/>indecenter attrita. Reliquorum non est numerus delictorum.</p>
			</div>
			<div type="chapter">
				<head><lb/>9.</head> <p>Igitur inter tot angustias tantosque dolores cum tota foret
					<lb/>in urbe luctus omnis ordinis et etatis utriusque sexus, solius
					<lb/>Arlembaldi intrepidus perseverabat et inflexibilis animus.
					<lb/>Siquidem instantibus pascalibus albis baptismi satagebat,
					<lb/>sicut preterito fecerat anno, ignoto crismate inchoare mysterium.
					<lb/>Cumque cardinales ecclesie, quorum intereat sacrare
					<lb/>fontes, nollent contra solitum agere, astat illico Liutprandus
					<lb/>quidam presbyter nuncupatus a progenitoribus ecclesie
					<lb/>vernula, qui iussu ac virtute illius ordinariorum usurpavit officium
					<lb/>venientes inconsulte baptizans. Et hec quidem violentia
					<lb/>recenti iuncta civitatis incense memorie quamplurimos
					<pb n="215"/>
					<lb/>offendit graviter cives, precipue milites pre occulis habentes,
					<lb/>quod quidam Romanus ait tyronibus: Servi empti ere
					<lb/>dura ferre non possunt dominorum imperia, nedum vos
				<lb/>Quirites.</p>
			</div>
			<div type="chapter">
				<head><lb/>10.</head> <p>Unde factum est, ut simul diebus aliquot extra urbem
					<lb/>exeuntes suam sibi iurarent magna plebis cum parte iustitiam
					<lb/>et sancti Ambrosii honorem ac dono regis accepturos sese
					<lb/>pastorem. Cumque ingrederentur communiter urbem,
					<lb/>Arlembaldus ut semper consortis inpaciens astantibus sibi
					<lb/>concionabatur more suo. Ut vero cohibere furorem ultra non
					<lb/>valuit, facto cum suis impetu et clamore festinanter arripit
					<lb/>arma, vexillum, quod sancti Petri dicebat dextra gerens.
					<lb/>Econtra cives dum parte surgunt ab omni, armatus prorupit
					<lb/>in medium. Quem in momento ac prima fronte belli tanta
					<lb/>adversariorum oppressit incursio, ut nichil memorabile possit
					<lb/>ab illo fieri. Ubi vero circumventus est undique, illico crebris
					<pb n="216"/>
					<lb/>configitur ictibus dictoque citius moriens corruit comitatu
					<lb/>eius exiguo circumquaque disperso. Cuius cadaver exanime
					<lb/>prostratum humi discerptis prorsus exuitur indumentis
					<lb/>nudatumque fustibus undique tunditur atque petris, ut, qui
					<lb/>vivens multis terrori fuerat, multorum subiaceret lusibus
					<lb/>moriens. Et cum gestaretur humandus, nulla illum exequiarum
					<lb/>est prosecuta devotio. Post hec Liutprandus ille iam
					<lb/>dictus presbyter dum fugeret, inventus auribus truncatur et
					<lb/>naso, ut, qui alienum presumpsit officium, quod habere videbatur,
					<lb/>amitteret. Apparet igitur liquido vera fore dicentis
					<lb/>assertio: <hi rend="italic">Difficile est, ut bono peragantur exitu, que malo sunt
					<lb/>inchoata principio</hi> . Eadem hora post hoc insigne tropheum
					<lb/>cives omnes triumphales personant hymnos deo ac patrono
					<pb n="217"/>
					<lb/>suo Ambrosio, armati adeuntes ipsius ecclesiam. In crastinum
					<lb/>simul cum clero laici in letaniis et laudibus ad sanctum
					<lb/>denuo procedentes Ambrosium reatus preteritos confitentur
					<lb/>alterutrum. Absolutione vero a sacerdotibus, qui presto aderant,
					<lb/>celebrata reversus est in pace populus universus ad
				<lb/>propria.</p>
			</div>
			<div type="chapter">
				<head><lb/>11.</head> <p>Hic iam apparet scismatis huiusce terminus decem
					<lb/>novemque per annos semper ab ipsa radice pululando protensi.
					<lb/>Unde Patarinum processit primo vocabulum, non quidem
					<lb/>industria, set casu prolatum. Cuius ydioma nominis, dum
					<lb/>in quodam ethimologiarum thomo nuper plura revolverem,
					<lb/>ita scriptum repperio: <hi rend="italic">Pathos Grece, Latine dicitur perturbatio</hi> .
					<lb/>Unde iuxta mee parvitatis ingeniolum statim conitio,
					<lb/>quod Patarini possunt perturbatores rite nuncupari, quod plane
					<lb/>rerum probat effectus. Verumtamen si quando quis probatiori
					<lb/>fuerit interpretatus sententia, concedo equidem tota
					<lb/>mentis tranquille convenientia, dummodo nomen concordet
					<lb/>operi, opus vero respondeat nomini, quoniam a primo huius
					<lb/>sono vocabuli error populorum impetusque bellorum, turbo
					<pb n="218"/>
					<lb/>quoque ventorum ac vehementius solito turbavit mundum
					<lb/>frequentia conbustionum. Quod multarum calamitatum
					<lb/>experimento omniumque malorum probatur omnimodis
				<lb/>incremento.</p>
			</div>
			<div type="chapter">
				<head><lb/>12.</head> <p>Preterea quoquo modo se habeat ethimologia vocabuli,
					<lb/>quecumque tamen sunt a nobis re super hac in preteritis recitata,
					<lb/>nemo sane mentis arbitretur inpugnando veritatem aut
					<lb/>repugnando iustitie fore prolata, cum neutrum liceat. Si
					<lb/>qua enim sunt aliorum bene dicta vel acta, non improbamus
					<lb/>nec ullo modo dissentimus ab illis omnibus, qui venales reprobant
					<lb/>consecrationes et sacrorum incontinentias ordinum, ea
					<lb/>tamen ratione, ut a Paulo non discrepemus auctore. Ait enim:
					<lb/><hi rend="italic">Omnia honeste et secundum ordinem fiant</hi> . Cui etiam consonat
					<lb/>lex illa Mosayca: <hi rend="italic">Iuste quod iustum est prosequeris</hi> .
					<lb/>Quod nequit aliter omnino compleri, nisi sua singulis quibusque
					<lb/>serventur iura ordinibus ac personis. Dispertita enim sunt
					<lb/>clericorum et laycorum eorumque inter semetipsos officia.
					<lb/>Quemadmodum <hi rend="italic">in uno corpore multa</hi> quidem sunt <hi rend="italic">membra,
					<lb/>non autem eundem actum</hi> possident <hi rend="italic">omnia</hi> ; que si inpediantur
					<lb/>alterutro, corrumpitur omne corpus. In sancta igitur
					<lb/>ecclesia, hoc est in Christi corpore, necesse est, ut iusto
					<lb/>pensentur omnia moderamine. Clerus atque populus suo
					<lb/>quisque fungatur officio, prefixo sibi contentus limitte dicente
					<lb/>domino: <hi rend="italic">Circumdedi</hi> mare <hi rend="italic">terminis et dixi: huc usque venies
					<lb/>et</hi> ultra <hi rend="italic">non procedes</hi> . Cor humanum est mare. Ipsi vero episcopi
					<pb n="219"/>
					<lb/>suis plane vaccent negotiis <hi rend="italic">providentes bona non tantum
					<lb/>coram deo, set etiam coram omnibus hominibus</hi> , ne dicatur
					<lb/>de illis: <hi rend="italic">Ruina populi sacerdotes mali</hi> . Quod si negligentes
					<lb/>extiterint, scandalizabitur populus. <hi rend="italic">Ve</hi> autem illi, <hi rend="italic">per quem
					<lb/>scandalum venit</hi> . Certissime enim ve erit illis, ve omni crudelius,
				<lb/>si eorum culpa plebs in clerum zelans insurget ulterius.</p>
			</div>
			<div type="chapter">
				<head><lb/>13.</head> <p>Hec talia prosequendo paulatim velud quasdam per
					<lb/>rimulas, aliter quam usque modo viderim, a longe prospicio.
					<lb/>Cumque preteritis presentia, scriptis scribenda confero, rubore
					<lb/>perfusus fideliter erubesco. Nec barbarismos in verbis egisse,
					<lb/>set aliorum quelibet dicta vel facta temere iudicasse confundor,
					<lb/>cum soli deo cordium revelentur occulta. Beatus
					<lb/>tamen trepidanti michi Paulus occurrit, <hi rend="italic">qui primo blasphemus</hi>
					<lb/>ac <hi rend="italic">persecutor</hi> fidelium plus ceteris postea laboravit apostolis,
					<lb/>cecatus ut videret. Petrus vero negavit, ut crederet.
					<lb/>Thomas dubitavit, ut certior fieret . Victorinus quoque
					<lb/>Romanus rethor et etatis provecte Simpliciano est conversus
					<lb/>auctore. Augustinus autem phylosophus Ambrosio
					<pb n="220"/>
					<lb/>doctore salvatur. Pluresque alios de malo in bonum, de
					<lb/>bono in melius nunc cito nunc sero novimus esse mutatos.
					<lb/><hi rend="italic">Hec</hi> est enim <hi rend="italic">mutatio dextere excelsi. Spiritus</hi> domini <hi rend="italic">ubi
					<lb/>vult spirat</hi> et <hi rend="italic">cui vult miseretur et quem vult indurat</hi> altissimus,
					<lb/>quoniam <hi rend="italic">neque volentis neque currentis, set miserentis</hi>
					<lb/>est <hi rend="italic">dei. Tibi</hi> igitur Christe <hi rend="italic">delictum meum cognitum feci et
					<lb/>iniustitias meas non abscondi. Dixi</hi> : eloquar <hi rend="italic">adversum me iniustias
					<lb/>meas domino, et tu remisisti impietatem cordis mei</hi> . De
					<lb/>cetero cogitationes, locutiones, actiones nostras quesumus,
					<lb/>domine, et aspirando preveni et adiuvando prosequere, ut
					<lb/>cuncta nostra operatio et a te semper incipiat et per te cepta
					<lb/>finiatur. Cui sit honor et gloria nunc et semper et per omnia
				<lb/>seculorum secula.</p>
			</div>
		</div>
		<pb n="221"/>
		<div type="book">
			<head><lb/>[Liber V]</head>
			<div type="chapter">
				<head><lb/>1.</head> <p>Quoniam in prima fronte presentis opusculi nostri temporis
					<lb/>gesta sum narrare pollicitus, absque mendacii nota
					<lb/>silere non valeo, presertim cum sciam lege cautum esse
					<lb/>Mosayca: <hi rend="italic">Si nolueris polliceri, absque peccato eris. Quod
					<lb/>autem</hi> promissum <hi rend="italic">est semel</hi> a te, <hi rend="italic">observabis et facies</hi> . Ut autem
					<lb/>recto narrationis incedam tramite, neccesse est res gestas,
				<lb/>prout sunt, ordinate describere.</p>
			</div>
			<div type="chapter">
				<head><lb/>2.</head> <p>Predictis igitur rebus non plane compositis, sed involutis
					<lb/>utcumque, sepe iam dicti Mediolanenses pro petendo episcopo
					<lb/>ultra montes Heinrico regi legationem dirrigunt mandantes
					<lb/>Arlembaldice interfectionis triumphum. Quo cognito
					<lb/>letatus est rex ille supra modum, quemcumque vellent, se
				<lb/>daturum promittens episcopum.</p>
			</div>
			<div type="chapter">
				<head><lb/>3.</head> <p>Erat tunc temporis inter regem et Saxones lis acerrima
					<lb/>valde, cuius ratio non est nostro discutienda iuditio. Veruntamen
					<pb n="222"/>
					<lb/>gens illa admodum ferocissima in rebellionem prorumpit
					<lb/>apertam sub Ottone duce, adeo, ut facta congressione
					<lb/>partis utriusque plus quam viginti milia hominum referantur
				<lb/>occisa. Arrisit tamen Heinrico victoria.</p>
			</div>
			<div type="chapter">
				<head><lb/>4.</head> <p>Post dies hos ad secessum residens dux Gotefredus,
					<lb/>Gotefredi filius, gladio confossus interiit coniuge relicta
				<lb/>Matilda, Bonifacii ac Beatricis admodum clarissima filia.</p>
			</div>
			<div type="chapter">
				<head><lb/>5.</head> <p>Interea legatis Mediolanensium ex clero et populo re
					<lb/>prefata regem adeuntibus Tetaldus quidam Mediolanensis
					<pb n="223"/>
					<lb/>ecclesie subdiaconus capella militabat in regia. Cui rex multa
					<lb/>volvens ac revolvens conscilia, proprio tandem indulgens
					<lb/>arbitrio Ambrosianum tradidit presulatum, posthabita
					<lb/>Gotefredi illius adhuc viventis investitura et unctione,
					<lb/>Atonis quoque Rome tunc degentis electione. Quid plura?
					<pb n="224"/>
					<lb/>Susceptus est presul ille a clero et populo, utpote novarum
					<lb/>rerum usualiter avido. Cui etiam suffraganei idem ipsi, qui
					<lb/>Gotefredum consecraverant, manum benedictionis inponunt.
					<lb/>Res quidem mira et cunctis retro temporibus inaudita,
					<lb/>ut urbis unius uno electo antistite, sacrato altero uno
				<lb/>eodemque tempore tertius erumpat.</p>
			</div>
			<div type="chapter">
				<head><lb/>6.</head> <p>Erat tunc temporis Rome vir quidam nomine Centius,
					<lb/>qui propter iniuste possessas ecclesie facultates pape
					<lb/>Gregorio fuerat semper infestus. Hic autem pravo usus conscilio
					<lb/>nocte ipsa nativitatis dominice, cum in basilica sancte
					<lb/>Theodochos pater ille sanctus matutino iuxta morem peracto
					<lb/>nocturne misse celebraret oficium, cum gladiis et fustibus
					<lb/>e coniuratione magna suorum ense nudo ad capiendum
					<lb/>papam violenter irrupit ecclesiam instar Iude dominum
					<lb/>nocte tradentis. Cumque per diversa quesisset, invenit iuxta
					<lb/>altare domini sacerdotem mysteriis salutaribus intentum, in
					<lb/>quem violenter irruens distraxit ac dilaniavit quamplurimum
					<lb/>impositumque equo suam usque perduxit ad turrim clausum
					<pb n="225"/>
					<lb/>custodiens. Facto autem diluculo, cum tam detestabile
					<lb/>displiceret omnibus facinus, consurgunt omnes in arma
					<lb/>Romani girantes turrim nec a bello desistunt, donec agnum
					<lb/>lupi faucibus eripiunt turre dirupta et omni facultate direpta.
					<lb/>Veruntamen humane divina successit ultio. Siquidem anno
					<lb/>illo mortuus est Centius faucium ulcere suffocatus, quemadmodum
				<lb/>Iudas proditor nexu laquei strangulatus.</p>
			</div>
			<div type="chapter">
				<head><lb/>7.</head> <p>Per idem tempus quorundam suorum hortatu contra
					<lb/>papam rex erexit sese Gregorium, adeo, ut nullam sibi defferret
					<lb/>obedientiam. Presul vero Romanus sepenumero paratus
					<lb/>ignoscere clementer universa tractabat regiam diu prestolando
					<lb/>ac multis monitis invitando conversionem. Cumque
					<lb/>nichil omnino proficeret, illum cum suis fautoribus a sancte
					<lb/>matris ecclesie segregavit communicando luminibus, tenore
					<pb n="226"/>
					<lb/>tamen future digneque conversionis proposito. O infelicia
					<lb/>tempora, in quibus nostris exigentibus culpis contra se ipsam
					<lb/>pugnare sancta videtur ecclesia, quam veritas sic ipsam laudando
					<lb/>commendat: <hi rend="italic">Una est columba mea</hi> , amica <hi rend="italic">mea</hi> . Que si
					<lb/>una est et amica, quomodo scindi ac sibimet debeat inimicari,
					<lb/>non invenio. Ihesus Christus duo sunt unius persone vocabula,
					<lb/>unde liquido comprobatur reges ac sacerdotes christos scilicet
					<lb/>Christi uniri uno debere consensu. Quid ergo? Numquid
					<lb/>errat uterque? Absit! Romana certe numquam errasse
					<lb/>perhibetur ecclesia, ex quo divina voce dictum est Petro:
					<lb/><hi rend="italic">Symon, ecce satanas expetivit vos, ut cribraret sicut triticum.
					<lb/>Ego autem pro te rogavi, ut non deficiat fides tua. A Romana
					<lb/>ergo ecclesia quicumque dissentit, non est revera catholicus</hi> , quemadmodum
					<lb/>beatus ait Ambrosius. Nonne ipsi hec ista legerunt
					<lb/>episcopi? Et si legerunt, cur contra Romanum presulem
					<lb/>adunati Placentie de ore proprio coniuraverunt? Cur
					<lb/>postea Papie convenientes iniustum anathema, immo invalidum
					<pb n="227"/>
					<lb/>sibi conclamaverunt iusta prophetiam non iustitiam,
					<lb/>set clamores facientes. Unde iustissime apostolico sunt mucrone
					<lb/>perfossi. Respondeant, ut solent, regio se obedisse
					<lb/>mandato. Set quid dicit scriptura? <hi rend="italic">Obedire oportet deo magis
					<lb/>quam hominibus</hi> . Item: <hi rend="italic">Reddite, que cesaris sunt, cesari, et que
					<lb/>sunt dei, deo</hi> . Et alibi: <hi rend="italic">Dominum timete, regem honorificate</hi> .
				<lb/>Non ergo debetur honor regi nisi precedente iusto timore dei.</p>
			</div>
			<div type="chapter">
				<head><lb/>8.</head> <p>Eodem tempore gens Teutonum illa barbarica, precipue
					<lb/>duces Bertaldus, Rodulfus et Vuelfe cum comitibus
					<lb/>et episcopis cognita excomunicatione Romana a regio prorsus
					<pb n="228"/>
					<lb/>se subtraxere consortio in nullo communicantes. Insuper
					<lb/>in multis accusantes eum criminibus infamia denotabant.
					<lb/>Interim conscilio sanctissimi Cluniensis abbatis,
					<lb/>Agnetis quoque regie matris nec non sapientissime iam dicte
					<lb/>Matilde statuitur generale colloquium inter ipsos,
					<lb/>regem et apostolicum pacis ac iustitie causa. Cumque exiret ab
					<lb/>urbe papa profecturus Alamaniam, Matilde fretus iuvamine
					<lb/>venit Italiam. Cumque moraretur ibidem, multis ab ea
					<lb/>cumulatur honoribus ac hominibus. Cui festinanter occurrit
					<lb/>Heinricus declinans statutum in patria sua colloquium.
					<pb n="229"/>
					<lb/>Fuerat commitisse opidum Canossa nomine multis menibus
					<lb/>ac loci natura circumquaque munitum, inexpugnabile
					<lb/>revera presidium, ubi presidente apostolico rex nudis incedens
					<lb/>pedibus humi prostratus post multas lacrimas promeruit
					<lb/>veniam, suorum iuramenta fidelium pacta confirmans
					<lb/>sub condictione iustitie faciende. Sic Matilde magna
					<lb/>prudentia consolidata sunt pacis eorum federa invitis episcopis
				<lb/>ac in lite manentibus.</p>
			</div>
			<div type="chapter">
				<head><lb/>9.</head> <p>Repressit a compositis, cum se sentiret Mediolanensium
					<lb/>populus Tedaldi presulis societate culpabilem divina prohibente
					<lb/>lege communicari excomunicato, missis domino pape
					<pb n="230"/>
					<lb/>legatis solutionem implorant. Cui legationi ipse ego interfui
					<lb/>de preteritis satisfaciens in futuro castigari promittens. Papa
					<lb/>vero sapienti usus conscilio venerabiles viros Lucensem et
					<lb/>Ostiensem episcopos direxit Mediolanum daturos veniam
					<lb/>quibuscumque poscentibus. Ubi vero ingressi sunt urbem,
					<lb/>letata est civitas universa. Qui toto illo triduo confluentibus
					<lb/>ad eos civibus divina predicantes eloquia, cunctos absolvunt,
					<lb/>benedicunt universos. Quod Tedaldus indigne satis ac moleste
					<lb/>tulit, adeo, ut seditionem in populo bellumque conaretur
					<pb n="231"/>
					<lb/>inferre, set minime valuit. Interea prefati duces Teutonici,
					<lb/>comites et episcopi illis in partibus de sua inter se ipsos concordia
					<lb/>ac statu regni, novi quoque regis electione cottidie tractare
					<lb/>non cessant, asserentes Heinricum multis ex causis diademate
				<lb/>indignum.</p>
			</div>
			<div type="chapter">
				<head><lb/>10.</head> <p>Ad ultimum vero convenientes Magoncie, communi
					<lb/>consensu Rodulfo duci regni iura committunt iureiurando
					<lb/>cuncta corroborantes. Quo audito rex vehementer in
					<pb n="232"/>
					<lb/>semetipsum turbatur - degebat enim Papie - et congregans
					<lb/>omnes, quos habere poterat, Langobardos, Veronam proficiscitur
					<lb/>ibique valefaciens omnibus reversus est patriam pro
					<lb/>tuendo regno usque ad mortem pugnaturus. Papa vero diebus
					<lb/>aliquot moratus in Italia Romam rediit ingenti Romanorum
				<lb/>susceptus letitia.</p>
			</div>
		</div>
	</body>
</text>
</TEI>
